 Poenget med hensyn til Støyfri dag
er allerede tatt, så vi får da støye
litt på vår måte.

Så til spørsmålet
mitt.:

«Onsdag 24. april er utpekt til Støyfri
dag. I ordinær spørretime 17. april d.å.
ble det opplyst at støyplagene i forbindelse med Regionfelt
Østlandet vil berøre 305 boliger. Dersom støykonsesjonen
for Rødsmoen legges til grunn for regionfeltkonsesjonen,
er det opplyst at 900 eiendommer, herav 450 boliger, blir
berørt.

Betyr dette at konsesjonsgrunnlaget justeres
fra sak til sak uten hensyn til generelle bestemmelser om støyforurensing?»

 Jeg takker statsråden for svaret og
har noen kommentarer til det.

At 450 boliger er et gammelt tall, er det vel
en del uenighet om. Det er tall som Åmot kommunestyre
har basert sine vedtak på, så sent som
i mai fjor i hvert fall. Og det er vel tall fra bl.a. Kilde Akustikk
som ligger til grunn for en del av denne beregningen.

Når det gjelder at Miljøverndepartementet
er klageinstans, er jeg klar over det. Men derfor er det også viktig på dette
tidspunkt å få fram grunnlaget for denne konsesjonsbehandlingen
og eventuelt også for en ankebehandling,
hvis det skulle bli tilfellet. Vi vet at bl.a. støyindeksmålingen,
den såkalte SPI-faktoren, er veldig omstridt, og det er
mange måter å gjøre denne beregningen
på, som også statsråden var inne
på.

Jeg synes det er noe merkelig at støynivået
har gått ned med 5 desibel etter at
man har gått over til Multiconsult som utreder – dette
til tross for at det er økt aktivitet.

Vil statsråden være
med på å utsette utbyggingen til disse ting er
på plass?

