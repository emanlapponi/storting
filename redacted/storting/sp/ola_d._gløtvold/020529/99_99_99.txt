 Jeg vil gjerne stille helseministeren
følgende spørsmål:

«I en av landets helseregioner har
man hatt planer om stengte fødeavdelinger, og man frykter
avvikling av et nylig opprettet psykiatrisk
senter. Samtidig får vi melding om usikkerhet vedrørende
ambulansetjenesten, dens finansiering og ansvar. Etter
den nye helselovgivningen er alt dette helseministerens ansvar.

Hvordan vil han sikre at alle livsnødvendige
funksjoner og tjenester ivaretas?»

 Jeg takker helseministeren
for svaret.

Jeg er enig i at en sterk tilsynsmyndighet
er viktig. Nå er det imidlertid slik at man har et problem
med habiliteten her, etter mitt mening. Når man
har et statlig finansiert helsevesen og en statlig styrt og ansvarsbundet
tilsynsmyndighet, kan man få en inhabilitetsproblematikk her
og et forhold til lojalitet og øverste arbeidsgiver
som kan være vanskelig. Derfor håper
jeg at det blir brakt klarhet i den selvstendige rollen som tilsynsmyndigheten skal
ha, og at også sanksjonsmulighetene kommer, for her
skal en statlig myndighet gi sanksjoner til statlig drift. – Det
får være nå.

Jeg synes at mankoen i driftsbudsjettene til
helseregionene viser at man ikke har sikkerhet
for ambulansetjenesten. I Helse Vest mangler de 8 mill. kr
til ambulansene. I psykiatriplanen er det sagt at vi skal ha en
utbygging bl.a. av distriktspsykiatriske sentre, noe som det nå er
reist tvil om i enkelte regioner og fylker. Det har blitt vedtatt
planer, men disse er lagt på is eller står
i fare for å kunne bli avviklet, som i Helse
Nord.

 Det står allikevel ikke
annerledes til enn at 2,6 milliarder kr var underskuddet
og driftsbehovet i fjor, og av det dekker man inn drøyt 1,7 milliarder
kr. Og så kommer kravet om effektiviseringsinntjening,
innsparing på effektivitet.

Vi vet at en allerede er veldig stresset i
forhold til psykiatriutbygging, i forhold til andre viktige
medisinske områder
og ikke minst i forhold til akuttmedisin. I akuttmeldingen
og det som er gjort av utredningsarbeid av SINTEF, sies
det at det er behov for 224 mill. kr for at en skal
kunne følge opp de intensjonene man har der. De midlene
burde egentlig legges oppå det behovet som helseregionene
nå har redegjort for, for at man skal kunne ha en rimelig
dekning for at akuttmedisinsk beredskap, herunder ambulansetjenesten,
blir godt nok ivaretatt. Og det er slik at tiden teller for at liv
skal reddes. Det kan skje i morgen så vel som
neste år. Jeg mener at noen av disse midlene
burde inn nå og ikke først neste år.

Dessuten sitter helseministeren
med hovedansvaret her, for å referere til Jan Grund, som
er en av ideologene bak den nye organiseringen. Det er klart at
da må helseministeren også ta
ansvar for at det bevilges nok penger fra Regjeringens side, og ikke bare
skyve det over på Stortinget.

