 Jeg ønsker å stille helse-
og omsorgsministeren følgende spørsmål:

«Det rapporteres om urovekkende økning
i antall svingdørspasienter ved våre sykehus.
Blant annet pasientombudet i Nordland kommer med klare meldinger
om at situasjonen er uakseptabel, og at mange rammes fordi sykehusene
ikke gjør jobben sin. Spesielt synes denne situasjonen å ramme
pasienter innen psykiatri og geriatri.

Hva vil statsråden gjøre
for å få slutt på denne utviklingen?»

