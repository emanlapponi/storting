 Jeg takker statsråden for svaret,
og har først følgende kommentar når det gjelder
psykiatri: Jeg tror det er veldig viktig at disse distriktspsykiatriske
sentrene nå blir utbygd. Etter det jeg kjenner til, er
det slik at sentre som har vært planlagt av den forrige
sykehuseieren, ikke er realisert, og ikke tatt i bruk. Det bør
helseministeren bidra til blir gjort.

Så til botilbud i kommunene. Det er
viktig, men det er samtidig viktig med en omsorgsnærhet
som både de distriktspsykiatriske sentrene og en god kommunal økonomi
og bemanning kan bidra til at en får i orden.

Så til det som kanskje er hovedårsaken
til mange av svingdørspasientene, og som statsråden
selv var inne på: en stadig eldre befolkning. I 2020 vil
det være 40 pst. flere i dette landet som er 70 år
eller eldre. Det betyr vel at de med kroniske sykdommer og sammensatte
lidelser bare vil øke.

Da er mitt spørsmål til helseministeren:
Er det riktig å bygge ned sykehuskapasiteten og fjerne
senger når vi ser at behovet er økende, at liggetiden
kanskje er for knapp i dag, og at det er ufullstendig utredning,
behandling og oppfølging?

