 Jeg ønsker å stille
helseministeren følgende spørsmål:

«Helse Sør har leid inn et
styremedlem fra et av sine helseforetak for å drive
lobbyvirksomhet mot staten og den vedtatte helseforetaksordningen.

Mener statsråden at det
er forsvarlig virksomhet ut fra ordningen med helseforetak og bruken
av ressurser?»

 Jeg takker statsråden for svaret.
Det var klart og tydelig, og det var svar på et prinsipielt
spørsmål.

Jeg har likevel lyst til å følge
opp litt og spørre: Hvordan vil – og kan – helseministeren
påse og forhindre at slike ting skjer? Vi vet også at
Helse Øst ved flere anledninger har ønsket, iallfall har
mediene satt søkelys på det, å etablere
seg med administrasjonslokaler i Oslo. Og hvis det er riktig at
det har vært tatt opp av styreleder å flytte hele
administrasjonen
til Oslo, er det en alvorlig og meget betenkelig sak, synes jeg.

Da vi behandlet helseforetakssaken, ønsket
flertallet å gi helseforetakene stor intern frihet til
daglig drift og disposisjon. Men det var for å skape et
bedre helsevesen for den enkelte pasient. De forholdene
som jeg nå har tatt opp i spørsmålet
mitt, tyder jo på at de er mer opptatt av egne
posisjoneringer når det gjelder markedsandeler – jeg
liker ikke det uttrykket, men det brukes nå i
denne sammenheng – og mer opptatt av egen administrativ
arbeidssituasjon.

Hvordan kan statsråden sikre at helseforetakene
innenfor den frihet de har fått, påser
at det er pasienttilbudet som skal prioriteres og etterses, og ikke
sporer av på denne måten?

 Jeg er glad for at helseministeren sier
at dette er spørsmål som også angår
Stortinget. Det er derfor jeg har tatt det opp.

Riksrevisjonen er til stede her i dag, men
jeg hadde likevel tenkt å følge opp
med dette spørsmålet: Mener helseministeren
at det er riktig bruk av midler å kjøpe konsulentvirksomhet,
slik som Helse Sør har gjort, framfor å prioritere
pasientbehandling? Hvordan vil han påse at det blir bedre
kontroll med dette i forkant, slik at det ikke blir avslørt
i etterkant?

Mener helseministeren også at
det er viktig å engasjere styremedlemmer i betydningsfulle
helseforetak til slikt angivelig lobbybasert konsulentarbeid? Er
det ikke slik at dette kan by på store problemer, også ifølge
helseministerens syn, med tanke på at det skal være
forenlig med nødvendig integritet
og habilitet i de organ som hører inn under helseforetakene?

