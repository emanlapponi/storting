 Jeg skal få stille finansministeren
følgende spørsmål:

«Statens næringsmiddeltilsyn
mener vår import av dansk storfekjøtt i fjor var
på 14 tonn. Tallene baserer seg på opplysninger
fra Toll- og avgiftsdirektoratet. Den danske kjøttbransjen
har tall på at de eksporterte 55,8 tonn storfekjøtt
til Norge fra januar til november 1999.

Hvordan kan slike misforhold oppstå,
er toll- og kontrollordningen så tilfeldig og dårlig,
og hva vil i tilfelle statsråden gjøre for å rette
på forholdene?»

  Jeg takker statsråden for svaret. 

Det er ikke riktig at de tall som en opererer
med fra Danmark, baserer seg på den totale mengden storfekjøtt som
eksporteres fra Danmark til Norge, bl.a. er den lovlig importerte
kjøttkvoten pr. person er ikke tatt med her. Dansk kjøttbransje
selv sier at de tall de bruker, kun omfatter eksport til en verdi
over 6 500 kr – eksport av ferskt eller frossent kjøtt
til menneskeføde, og eksport som baserer seg på eksportlisenser. 

I 1998 ble det importert 47 tonn storfekjøtt – 47
000 kg. At importen skal falle med 33 tonn fra 1998 til
1999, stemmer dårlig i en tid hvor kjøttforbruket
bare øker. Jeg må jo si at det er ting som tyder
på at en her har så dårlige tall at det
må gjøres noe i denne sammenhengen. Både Statens
næringsmiddeltilsyn og Statistisk sentralbyrå baserer
sine tall på Tolldirektoratets tall, og da må det
kontrolleres og justeres opp i den etaten. 

 Jeg registrerer hva finansministeren sier,
men det står i tilfelle likevel igjen å forklare hvorfor
importen har falt med 33 tonn fra 1998 til 1999, og hvordan 40 tonn
skal forklares. Ole Meland, som representerer kjøttbransjen
i Danmark, sier at han vanskelig kan forestille seg at ¾ av
all deres eksport går til skipshandel og det som finansministeren
her nevnte. 

Det er en annen alvorlig side ved dette, som
bl.a. Økokrim har tatt opp i det siste. Førsteadvokat Jørn
Holme i Økokrim sier: 

«Nettopp
på grunn av Veterinæravtalen, som vi i fjor vurderte
som en svekkelse av importvernet, mener Økokrim det er viktig å rette
fokus mot de tiltak myndighetene gjør for å sikre
befolkningen mot uønskede bakterier fra utlandet.»

Og han sier videre: 

«Regelverket
må håndheves, og praktiseres langt strengere enn
i dag»

– dette også ut fra Folkehelsas
synspunkt, at man i hvert fall må ha kontroll med den importen
som foregår i stort. Og det er den jeg befatter meg med
her. 

