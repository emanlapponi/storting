 Jeg synes at miljøvernministeren var unnvikende
i forhold til hovedproblemet her, nemlig en klarere forvaltningspraksis
når det gjelder uttak av skadedyr og dyr som virker truende. Der synes
jeg miljøvernministeren var unnvikende i sitt svar.

Så til lisensjakten. Det er en sterkt negativ
holdning til lisensjakt i store deler av det området der dette er
satt i gang nå. Jeg vil spørre statsråden: Er det slik at det er
statens ansvar å ta ut skadedyr og rovdyr som ikke er der de skal
være, eller er det slik at med denne lisensjakten overlates dette
nå til lokale jegere? Og hvis man mislykkes i denne lisensjakten,
vil ikke miljøvernministeren da foreta seg noe mer for å ta ut de
dyrene som ikke skal være der? Etter Stortingets vedtak skal ulven
først og fremst være i ulvesonen og ikke i de områdene hvor de har
gjort stort skadeverk dette siste året. Lisensjakt er ikke det som
skal til hvis en skal ta ut dyr på riktig tidspunkt og på en human
og effektiv måte.

