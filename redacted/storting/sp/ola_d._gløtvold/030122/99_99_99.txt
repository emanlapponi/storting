 Jeg tillater meg å stille finansministeren
følgende spørsmål:

«Om lag 40 pst. av oljefondets plasseringer
er i aksjer, og dette har ført til store tap de seneste årene.
For 2002 synes tapet å bli drøyt 120
milliarder kr.

Vil statsråden bidra til at midlene
kan sikres på en bedre måte
og f.eks. bli brukt i langsiktige innenlandske investeringer
når det gjelder infrastruktur og nødvendige utbygginger,
som f.eks. innen sykehussektoren?»

 Jeg takker finansministeren for svaret.

Jeg er først opptatt av å høre
om finansministeren mener at det i øyeblikket
er slik at intensjonen om at en skal plassere disse pengene til
høy avkastning og innenfor lav risiko – som
det var bred enighet om i Stortinget – fortsatt er til
stede, når tapet på Petroleumsfondet for 2002 faktisk
vil beløpe seg til om lag 120 milliarder kr.

Så har jeg et spørsmål
til. Det gjelder dette med infrastruktur og f.eks. sykehusbygging.
Minimum 50 milliarder kr trenger vi for å bygge,
utvide eller rehabilitere våre sykehus.
Ville det i den sammenheng være en idé at
staten lånte av sitt eget petroleumsfond for å finansiere
denne utbyggingen, istedenfor å utsette dette i tid, slik
signalene nå tyder på? Det ville etter
min menig være god investering å bruke
(presidenten klubber) en del av disse midlene i offentlig sektor – og
kanskje, når det gjelder den rent arbeidsmessige utførelsen,
i noen grad bruke utenlandsk (presidenten klubber)
arbeidskraft.

