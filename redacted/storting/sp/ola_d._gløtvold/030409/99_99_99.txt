 Jeg vil stille helseministeren følgende
spørsmål:

«Den akuttmedisinske beredskapen og
ambulansetjenesten for Indre Laksefjord i Lebesby kommune
er ennå ikke avklart. Det var avtalt
forhandlingsmøte mellom kommunen og helseforetaket
2. april 2003, men helseforetakets representant gav uttrykk for
at han ikke hadde fullmakt til å forhandle. Dette
medførte ytterligere utsettelser til over påske
før man får nye avtalemuligheter.

Bør ikke statsråden
nå avklare hvem som er både avtaleansvarlig
og helseansvarlig?»

 Jeg takker statsråden for svaret.

Jeg er kjent med at det etter at
spørsmålet ble innlevert, har vært en
viss bevegelse i saken, bl.a. ved at Helse Finnmark, ved styreleder,
har tatt kontakt med kommunen. Men det er ingen fullgod ambulanseløsning
man har kommet fram til, bl.a. gjenstår det å bli
enige om et opplegg for sommerhalvåret. Etter
det jeg har fått referert, mener Helse Finnmark
at kommunen ved siden av at den skal ha ansvaret for ledsagerpersonell,
akuttmedisinsk utstyr, garasjeutgifter og en del andre
praktiske ting må betale 400 000–500 000 kr
for drift i sommerhalvåret. Det kan ikke være
en riktig fordeling når det gjelder ansvar og økonomiske
forpliktelser. Så jeg håper at helseministeren
tar et nytt initiativ for å få til
en riktig løsning her. Det er også slik
at i sommerhalvåret er befolkningstallet i Indre
Laksefjord mye større enn det er i vinterhalvåret.

 Jeg er enig i at slike forhandlinger ikke
bør inn i Stortingets sal, men når utgangspunktet
er som verst, blir det jo også gjerne noen
originale løsninger og runder før man finner løsninger
som er akseptable. Jeg synes bl.a. at Helsetilsynets brev vedrørende
kost-nyttevurderingen av ambulansetjenesten for Indre
Laksefjord var ganske håpløst. Når
man finner ut at det ikke er riktig å satse på ambulansetjeneste
her, synes jeg det er en uhørt vurdering. Det skal være
et likeverdig tilbud uavhengig av hvor du bor og hvor mange som
bor der. Dermed må det finnes en annen løsning også for
ambulansetjenesten i Indre Laksefjord og i Lebesby kommune
enn den som har eksistert til nå.

Forhandlingene skal ikke inn hit,
men jeg ønsker at helseministeren
gjør sitt til at en får en ordentlig ambulansetjeneste også for
dette området. Kommunen har sagt, ifølge opplysninger
fra ordfører Harald Larssen til meg, at den ikke
kan stille seg bak og være fornøyd
med den ambulansetjenesten som Helseforetak Finnmark har beskrevet
så langt i tilbudet sitt.

