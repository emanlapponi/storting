 Det framkommer av innstillingen i denne saken at Senterpartiet og Kristelig Folkeparti er enige. Siden Bjørg Tørresdal har lagt fram en del av de synspunktene vi er veldig enige om, trenger ikke jeg bruke så veldig mye tid fra denne talerstolen.




Det som er hovedpoenget for oss i Senterpartiet, er at denne ordningen er prøvd ut i bare to valg. Vi mener derfor at det er for tidlig å endre den. Det er også grunnlaget for at vi mener at dagens ordning, der det ikke er adgang til å stryke kandidater på listene, bør opprettholdes. Og det er grunnlaget for at vi går imot forslaget.




For øvrig merker vi oss at flertallet «ber Regjeringen utrede muligheten for å gjeninnføre en ordning med strykning av listekandidater». Slik sett gir ikke det noen direkte føring for hva som skal innføres ved neste valg.




