 Jeg har følgende spørsmål
til barne- og familieministeren:

«Krisesentrene gjør en stor
innsats når det gjelder å motarbeide vold i samfunnet
og i arbeidet for å bøte på den skade
og den angst vold skaper. Mange av krisesentrene arbeider under
svært vanskelige vilkår.

Vil statsråden ta initiativ for å bedre
krisesentrenes forhold?»

  Jeg takker statsråden for et godt,
spennende og innholdsrikt svar. 

Hvordan framtidssamfunnet blir, avhenger av
hvordan vi i dag greier å ta oss av først og fremst
barna. Krisesentrene er en førstehjelp for mange
kvinner og barn som er i en veldig vanskelig situasjon, og er utsatt
for vold, slik som statsråden også viste til.
Derfor er det viktig at disse får trygget sine arbeidsvilkår.
Vi vet at mange krisesentre, sånn som den økonomiske
situasjonen er i dag, er nødt til å stenge i ferier.
Men vold, vet vi, tar ikke ferie. Derfor er jeg også veldig
glad for de signalene statsråden gav, om den forskingen
og den kunnskapsinnhentingen de nå arbeider med, som kanskje
på litt lengre sikt kan senke voldsnivået i samfunnet.

Jeg takker igjen for svaret.

