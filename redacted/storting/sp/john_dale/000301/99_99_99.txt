  Eg tillèt meg å stilla følgjande
spørsmål til fiskeriministeren:

«I stortingsmeldinga om arkiv, bibliotek
og museum vert det opplyst at fiskerinæringa er ei av dei
få næringar som ikkje har eit statleg ansvarsmuseum.

Når vil det bli teke initiativ til å oppretta
eit fiskerimuseum i statleg regi?»

  Eg takkar statsråden for det positive svaret. 

Statsråden gjorde merksam på at
nemninga statleg ansvarsmuseum ikkje finst i St.meld. nr.
22. Nei vel, men like fullt er det dette saka gjeld – eller
for å bruka statsråden sine ord: «nasjonal
samordning innanfor museumsområdet kystkultur, fiskeri
og sjøfart». 

Dette arbeidet vil no få høg
prioritet, som statsråden sa. Og det er gledeleg. Føresetnaden
er sjølvsagt at Stortinget sluttar seg til det som står
i meldinga på dette punktet. Kan statsråden på ein
slik bakgrunn seia noko om kva tidsperspektiv som her vil bli lagt
til grunn?

