 Eg skal få stille følgjande spørsmål
til fiskeriministeren:

«Ifølgje oppslag i Fiskaren
18. februar i år har Fiskeridirektoratet foreslått
at 36 fiskerikontor langs kysten skal leggjast ned, og at oppgåvene
skal sentraliserast. Fiskarane går sterkt imot forslaget,
som dei meiner vil svekkje m.a. rådgjevingstenesta.

Meiner statsråden den nye organiseringa
varetek fiskarane sine interesser?»

 Eg takkar for svaret.

Eg må berre registrere
at statsråden ikkje har støtte i næringa
for den omorganiseringa som no er lagd fram.

Stortinget har i saker der det har vore
naturleg å kome inn på rådgivingstenesta
for fiskarane, sterkt streka under at denne rettleiingstenesta må gi
god service, den må ha geografisk nærleik til
fiskerimiljøa, og den skal vere tilgjengeleg
for brukarane. Fiskarane meiner – og det trur eg gjeld
ei samla fiskerinæring – at det motsette
no skjer, med den omlegginga som står føre.

Det er greitt nok at ein har fått
e-post, ein har fått elektroniske hjelpemiddel. Men det
kan òg gå den motsette vegen,
så det skulle ikkje vere problematisk å ha
ei desentralisert rettleiingsteneste samtidig som ein varetek kompetansen.
Meiner statsråden at denne omlegginga har støtte
i Stortinget? Og skal ikkje rettleiingstenesta vere
til beste for fiskarane, og ikkje nødvendigvis
for byråkratane?

 Ein kan vel stille store spørsmål
ved om avgjerdene blir tekne nærmare brukarane, når
ein f.eks.i Hordaland fylke går inn for at heile rettleiingstenesta
skal sentraliserast til Bergen. Det har vore sett på som
ein stor fordel at rettleiingstenesta har vore i dei aktive
fiskerimiljøa, og det vil ein ikkje lenger oppnå i
eit fylke som Hordaland, når det blir ei så kraftig
sentralisering som den som skjer der.

Så har eg lyst til å stille
eit spørsmål til fiskeriministeren, som i det
fyrste svaret sitt, og også i svar rundt om i landet,
har sagt at når det gjeld både organisering og
den geografiske plasseringa av rettleiingskontor, er det gitt fullmakt
til Fiskeridirektoratet og fiskeridirektøren til å avgjere
det. Meiner statsråden at det er ei reint administrativ
oppgåve å gjere ei så omfattande endring
av rettleiingsstrukturen i ei av dei viktigaste næringane
vi har?

