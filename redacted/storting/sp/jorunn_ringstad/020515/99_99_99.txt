 «Delar av næringslivet slit
i dag med å skaffe fagarbeidarar med yrkesfagleg bakgrunn.
Fleire bedrifter har prøvd å skaffe fagarbeidarar frå land
utanfor EU/EØS-området, men det har
vist seg svært vanskeleg for desse å få arbeids-
og opphaldsløyve.

Kva vil statsråden gjere for å redusere
vanskane med å få arbeids- og opphaldsløyve
for fagarbeidarar til industrien?»

 Eg takkar for svaret.

Det er eit faktum at fleire fagutdanningar
har svært få søkjarar her i landet, og
det er jo det som er med og skapar problem for industrien.
Eg kan nemne skipsverftsindustrien, slakteri osb. Der
er det veldig få som blir utdanna her i landet,
slik at det faktisk er heilt umogleg å skaffe arbeidskraft
i Noreg. Og for industrien som då er heilt avhengig av
yrkesfagleg utdanna folk, skapar det problem f.eks. når
dei arbeider på kontraktar med korte fristar. Problema
arbeidsgjevarane møter når dei prøver å skaffe
folk utanfor EØS-området, er at behandlingstida framleis
er veldig lang. Og som sagt, med korte fristar og kontraktar har
dei ikkje tid til å vente eit halvt år eller
eit år for å få tak i arbeidarane.

Ei anna sida er òg
at arbeidsgjevarane har opplevd at det blir diskusjon med innvandringsstyresmaktene
om kva som er fagutdanning. Og når dei då skal
ta den diskusjonen, skapar det både irritasjon
og store problem. Kva vil statsråden gjere for å avhjelpe
akkurat dei problema?

 Det er òg fleire bedrifter som har
prøvd å løyse mangelen på arbeidskraft
ved å ta inn fagarbeidarar, bl.a. asylsøkjarar,
som alt er i landet. Fleire av asylsøkjarane har relevant
utdanning, dei har god fagkunnskap, og dei er villige til å gjere
ein jobb. Tilbakemeldingane frå arbeidsgjevarane er at
dette er positivt for arbeidsplassen, og dei har veldig god erfaring
med slik arbeidskraft. Så opplever arbeidsgjevarane at
desse arbeidstakarane på kort varsel blir kasta ut av landet.
Det stiller bedriftene i ein ganske håplaus situasjon
når dei har sopt arbeidsmarknaden og ikkje har
funne folk, og når dei dei har lært opp og som
har kome godt inn i miljøet, må reise.

Har statsråden tenkt å sjå nærare
på desse problemstillingane? Og har statsråden
ei løysing på akkurat den typen arbeidskraft,
slik at arbeidsgjevarane ikkje kjem i den vanskelege situasjonen
som vi har mange eksempel på?

