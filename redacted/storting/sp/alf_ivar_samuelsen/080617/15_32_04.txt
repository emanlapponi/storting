 Jeg slutter meg fullt ut til det som ble sagt av saksordføreren. Imidlertid vil jeg rette oppmerksomheten mot det som i mange kretser kalles den glemte krigen. Det er situasjonen i Tsjetsjenia, som langt fra er ideell. Vi vet at det er en vanskelig sak å ta opp med Russland, men ikke desto mindre bør OSSE, såfremt det er praktisk mulig, ta dette opp med russiske myndigheter. 




Jeg har brukt litt tid på å lese noe av det som den politiske journalisten Anna Politkovskaja har skrevet. Jeg må bare innrømme at det var rystende lesning. Situasjonen kan tilsynelatende se ut til å være noenlunde stabil, men det er langt fra en fredelig og rettferdig situasjon. Så min oppfordring er: Om det er mulig, vær snill og hold fram også den situasjonen. 




