Dette kan synes litt smått, tatt i betraktning den redegjørelsen vi nettopp har hatt – men dog.




La meg få understreke at Senterpartiet har vært og er mot norsk deltakelse i Schengensamarbeidet. Det er begrunnet i personvernhensyn, flyktning- og asylpolitikken, behov for grensekontroll og Schengen-avtalens integrering i EU. Vi er svært opptatt av at vi ikke skal bygge opp murer rundt Europa. Når vi ikke kan støtte forslaget fra representanten Bastesen, skyldes det at vi ikke kan gå god for den begrunnelsen som gis for gjeninnføring av grensekontrollen. Dette går hovedsakelig på forslagets begrunnelse knyttet til innvandringspolitikken.




Senterpartiet utelukker ikke at vi på et senere tidspunkt og med en annen begrunnelse enn den som gis i Dokument nr. 8-forslaget, vil foreslå norsk utmeldelse av Schengensamarbeidet. Men konklusjonen er at Senterpartiet ikke vil støtte representanten Bastesens forslag.




