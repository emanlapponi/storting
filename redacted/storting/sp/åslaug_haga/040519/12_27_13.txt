 Jeg har forståelse for at statsråden ikke
kan gå inn i den konkrete saken, men dette er jo også et
prinsipielt spørsmål. Vi er da i den situasjonen
i Ås kommune at vi ikke får pol hvis vi ikke gjør
slik som Vinmonopolet ønsker at vi skal gjøre.

Jeg må si at jeg syns dette er et
demokratisk problem, for her sies det i alkoholloven at
det er kommunestyret som til sjuende og sist skal fatte vedtak om
lokalisering. Men her blir man altså tvunget til å gjøre
noe annet enn det som er kommunestyrets primære ønske,
hvis man overhodet skal få et pol. Jeg mener
at det er et demokratisk problem, og lurer på om statsråden
er enig i det. Jeg lurer også på om
statsråden mener at Vinmonopolets håndtering
av denne saken er i tråd med lovens bokstav. Og mener
hun at den er i tråd med lovens ånd?

