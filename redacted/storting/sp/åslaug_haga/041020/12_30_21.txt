 Statsråden søker i sitt svar
behendig å unngå å svare på det
som er mitt spørsmål. For jeg er helt sikker på at
statsråden forstår at det jeg spør om,
gjelder situasjonen på Ski sykehus, ikke det kombinerte
Aker og Ski sykehus. Så mitt spørsmål
er ikke besvart ved det svaret som statsråden
søkte å gi.

I et brev fra Helsedepartementet av 30. januar
i år skriver daværende helseminister Høybråten
om Ski sykehus:

«Helse
Øst har informert meg om at det ikke er snakk om noen
nedbygging av dette sykehuset.»

Det gjelder altså Ski sykehus
helt spesifikt.

Mitt spørsmål til statsråden
er: Hvilke ambisjoner har Regjeringa for tilbudet som Follos befolkning
skal ha, fra Ski sykehus, ikke det kombinerte Ski og Aker?

