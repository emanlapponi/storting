  Dei opplysningane som statsråden
her kjem med, er eg òg kjend med, men eg vil jo streke
under at dei siste tre åra har Vanylven, ein kommune med
om lag 3 800 innbyggjarar, mista om lag 400 arbeidsplassar,
nesten 25 pst. Og som statsråden sa, har Vanylven vist
både evne og vilje til omstilling. Eg vil òg minne
om at dei vann den såkalla solsikkeprisen i 2004.

Både Årdal og Høyanger
i Sogn og Fjordane har tidlegare fått tildelingar som liknar
på det som vi karakteriserer som omstillingsmidlar. Mitt
spørsmål til statsråden, som eg skulle ønskje
ho kunne gi eit meir utfyllande svar på, er: Ser ikkje
statsråden at Vanylven med dei spesielle problema denne
kommunen har, kan komme under den same kategorien som dei to nemnde
kommunane i Sogn og Fjordane?

