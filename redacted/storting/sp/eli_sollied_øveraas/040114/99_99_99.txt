 «Ifølgje Sunnmørsposten av
18. november 2003 er 4 av totalt 11 konkurranseutsette ferjesamband
frå Møre og Romsdal.

Kan statsråden gjere greie for kva
grunnlag som vert lagt til grunn for utveljing av ferjesamband som
skal konkurranseutsetjast?»

 Eg takkar statsråden for svaret.

Når det gjeld behovet for ny kapasitet,
skulle ein gjennomsnittsalder på nesten 30 år
på ferjeflåten i Møre og Romsdal
tilseie at behovet er til stades. Det leier meg naturleg inn på vedtaket
om bygging av gassferjer. Sidan dette er eit FoU-prosjekt, reknar
eg med at det ikkje skal lysast ut i utlandet, men gå til
norske bedrifter. Eg håpar at statsråden
kan bekrefte det.

Spørsmålet mitt er: Legg
statsråden opp til full konkurranseutsetjing når
dei nye gassferjeprosjekta skal introduserast, slik at heile verftsnæringa
langs kysten får ta del i konkurransen?

 Eg takkar for svaret. Det kunne sikkert vore
behov for å gå litt meir omfattande inn i eit
så stort spørsmål.

Ifølgje media i Møre
og Romsdal den 13. januar, altså i går, har departementet lova
fortgang i arbeidet med å klargjere
bygging av dei nye gassferjene. Det synest eg er prisverdig. Det
hastar, og det er svært viktig for verftsindustrien
langs kysten. Vi har erfaring, den første gassferja, «Glutra»,
vart bygd i Møre og Romsdal.

Departementet har lova å prøve å få kontraktane
lyste ut innan utgangen av januar. Mitt siste oppfølgingsspørsmål
til statsråden er då: Kor lang tid vil det ta
frå utlysinga til bygginga er i full gang ved dei norske
verfta våre?

