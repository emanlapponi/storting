 Eg vil stille eit spørsmål
til arbeids- og administrasjonsministeren:

«Regjeringen foreslår nå at
det gjennomføres forsøk med enhetsfylke. Forslaget
kan tilbakeføres til forslagene i en utredning
fra KS – KOU 1-98. En sentral forutsetning i denne
utredningen er at den nye fylkesadministrasjonen er underlagt folkevalgt
styring gjennom fylkestinget.

Kan statsråden bekrefte at Regjeringens
opplegg for enhetsfylke vil bety at den regionale
myndighet som i dag er lagt til fylkesmannen, blir underlagt folkevalgt styring
gjennom fylkestinget?»

 Eg takkar for svaret.

Når det gjeld dette med å få klare
roller, er eg veldig einig i det statsråden no
seier. Eg er einig i at det er fylkesmannen som skal vareta
dette med tilsyn. Det er betenkjeleg at talet på stillingar
i fylkesmannen sitt embete har blitt seksdobla frå 1976
og fram til dags dato, altså har auka med 600
pst.

Det som fylkeskommunen har, skal gjennomgåast med
tanke på det som skal leggjast fram frå kommunalministeren.
Eg ser jo at det er ein del ting som er endra sidan Oppgåvefordelingsutvalet
si innstilling fekk fleirtal her i Stortinget. Men ser statsråden føre
seg at dei avdelingane som ligg under fylkesmannen, som t.d. utdanningsdirektøren
og fylkesutdanningsavdelinga, kan slåast saman til ei avdeling,
og at det er det folkevalde organet som skal styre t.d. desse to
tidlegare avdelingane som no kan bli ei?

 Det kan tyde på at det er ein
del oppgåver som Samarbeidsregjeringa framleis vil fjerne
frå det fylkeskommunale nivået. Eg synest ikkje det
ville vere unaturleg om statsråden når
det gjeld ein del oppgåver som ligg på fylkesnivået
i dag, kunne bekrefte at det var naturleg å sjå på dei
i samanheng. Eg merka meg statsråden sitt svar, men for å ta
eit konkret spørsmål heilt til slutt:
Kan statsråden bekrefte at det framleis er fylkesmannsnivået,
det statlege nivået, som skal føre tilsyn
og kontroll, og at uansett korleis avdelingane blir slått
saman, skal dette vere underlagt folkevald styring?

