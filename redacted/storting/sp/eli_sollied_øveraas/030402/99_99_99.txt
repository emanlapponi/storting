 Eg vil stille følgjande spørsmål
til kyrkje- og kulturministeren:

«Under behandlinga av budsjettet hausten
2002 bad Stortinget departementet om å bidra til at direktesendte program
i NRK vart teksta, og at teksteprosenten innan 31. desember 2005
skal vere 50 pst. av alle program med norsk
tale, både førehandsproduserte og direktesende.

Kan statsråden orientere om kor langt
dette arbeidet har kome?»

 Eg takkar statsråden for svaret. Eg
synest det er positivt å registrere
at statsråden verka ærleg engasjert i problemstillinga.

I 2001 svarte statsråden i ein replikk
til meg at dette var interessant, og at det ville ho følgje
opp. No stadfesta ho ein del ting innanfor det
teknologiske området som vi eigentleg veit, men vi veit også at
m.a. i England har dei kome lenger enn det ser ut til
at det ligg til rette for her i Noreg. Så sa ho at det
skal vere prøvedrift før sommaren. Vi
veit også at dette vil koste midlar.

Kulturministeren har vore krystallklar
i lekkasjar om kommuneøkonomien. Eg er så frimodig å minne
om at Stortinget i fire punkt har sagt noko
veldig klart om teksting, der det også blir
sagt at vi ønskjer at det blir sett av statlege midlar
til å tilpasse den teknologien
som vi har i utlandet, til norske forhold. Då er
eg så frimodig å spørje kulturministeren
om dette vil bli følgt opp, anten i revidert eller
i budsjettet til hausten.

 Det var eit kort og greitt svar. Eg merka meg
det at under spontanspørjetimen følgde ho opp
tidlegare lovnader innanfor kommuneøkonomien.
Men det får vere statsråden sitt val.

Vi har over 600 000 nordmenn
som vi karakteriserer som hørselshemma. Eg trur det er
mange som imøteser både NRK og statsråden
sin medverknad i denne saka. Så langt er vi i alle
fall på veg.

Vi veit at blant dei 600 000 er det
ei mengd barn som er hørselshemma. Det som eg er gjort
kjend med no, er at mange av barneprogramma – det er barne-TV,
det er filmar, det er reiseprogram – har gått utan
tekst, fordi det vart sett inn ressursar til å tekste andre
program. Synest statsråden det er akseptabelt at det er
mange tusen ungar som rett og slett får tilbodet sitt redusert?
Kan statsråden tenkje seg å ta eit initiativ
for å rette opp det som no er blitt negativt for dei ungane?

