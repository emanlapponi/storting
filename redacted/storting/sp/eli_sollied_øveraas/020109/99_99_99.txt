 Eg vil stille følgjande
spørsmål til samferdselsministeren:

«Etter Vegdirektoratet sine
retningslinjer skal følgende trafikantgrupper som hovedregel ikke
betale bompenger: passasjerer i alle typer kjøretøy,
busspassasjerer og kollektivtransportkjøretøy
i rute. Det gis likevel mulighet for unntak fra regelen
når det gjelder fergeavløsningsprosjekter.

Vil statsråden vurdere å endre
regelverket slik at det ikke
gis anledning til å belaste kollektivtrafikken med bompenger
i fergeavløsningssamband?»

 Eg er einig i at vedtaket om bompengeinnkrevjing
av kollektivtrafikken må vere forankra i lokale
og regionale vedtak. Det kan vere
avgjerande for realisering av fastlandsprosjekt. Det Senterpartiet
støtta då vi behandla unntaka, støttar
Senterpartiet framleis. Men det kan vere
eit paradoks at det i St.meld. nr. 46 for 1999-2000 når
det gjeld styrking av kollektivtrafikken, vert gitt høve
til å vurdere betaling når ferjeavløysingsprosjekta
har liten trafikk, fordi det då vil gi ekstra
belasting for få trafikantar. I enkelte prosjekt, som t.d. Krifast
i Møre og Romsdal, har økonomien vore
god, og Krifast vil vere betalt ned to år før
planlagt.

Mitt oppfølgingsspørsmål
til statsråden er: Kan statsråden tenkje seg å sjå på regelverket,
slik at kollektivtrafikken kan fritakast frå bompengar
i bompengeperioden dersom prosjektet viser seg å vere
meir lønsamt enn føresett og nedbetalingstida
vert kortare enn prognosert?

 I ferjefylket Møre og Romsdal
vert både pendlarar, næringsliv og vanlege
reisande straffa med ekstra kostnader for å nytte
riksvegferjene. Vi som bur i dei ulike ferjefylka, er vel vande
med nattestengde riksvegar, reduserte tilskot og rutekutt. Forskjellen
på å reise kollektivt i høve
til å nytte privatbilen er svært liten. Eg vil
gi statsråden eit eksempel: I ferjesone 4 betaler ti personbilar
med rabatt 270 kr, medan ein buss med ti passasjerar betaler
250 kr inkludert rabattordningar. Det er altså ein
skilnad på 20 kr.

Eg utfordrar statsråden med eit nytt
spørsmål: Kan statsråden tenkje seg å ta
initiativ til at passasjerar på ferjene
kan reise gratis, og at det berre skal betalast for bilen/køyretøyet?

