 Jeg vil vise til innstillingen og våre merknader der, men jeg vil framheve to punkter.




For det første mener Senterpartiet at en annen ansvarsfordeling for pengepolitikken og finanspolitikken sannsynligvis hadde ført til en mer stabil utvikling av norsk økonomi. En viss pengepolitisk innstramming og en noe mer ekspansiv finanspolitikk hadde kunnet minsket presset i boligmarkedet og minsket importlekkasjen. Det ville hatt en bedre sysselsettingseffekt og medvirket til at inflasjonen mer kontrollert hadde nærmet seg målet.




For det andre vil vi i forbindelse med IMF nevne at det skulle vært mer åpenhet, debatt og kontroll med Norges opptreden, og at det ikke er heldig at det bare er Norges Bank som representerer Norge i IMF-sammenheng.




Gjeldsnedbetaling er et mål for mange IMF-program i u-land, men vi vil påpeke at mange av disse landene er i en så håpløs situasjon at Norge heller må arbeide for gjeldslette.




