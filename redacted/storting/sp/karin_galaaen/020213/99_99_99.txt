 Jeg vil tillate meg å stille et spørsmål
til samferdselsministeren:

«Jernbaneverket planlegger nå å fjerne
flere sidespor. Bl.a. er det blitt kjent at Jernbaneverket ønsker å fjerne sidesporet
på Postmyran industriområde på Berkåk
i Sør-Trøndelag. Ut fra et miljøhensyn
har det vært et overordnet politisk mål å få mer
godstrafikk over fra veg til jernbane.

Vil statsråden legge vekt på denne
målsettingen og sørge for at Jernbaneverkets sidespor
til industriområder blir opprettholdt?»

 Først må jeg få takke
for svaret. Etter som jeg har forstått, er det
her snakk om flere sidespor som har vært lite
i bruk de siste årene. Vi har fått altfor mye
transport over på vegene, og vi ser at vegene i Norge ikke
er i stand til å ta all denne godstrafikken – det gjelder
f.eks. Østerdalen og flere andre veger. Både
trafikkmessig og miljømessig skulle dette være
veldig viktige saker framover, og i første omgang vil det være
viktig at vi greier å opprettholde
de sporene vi har og fornye og vedlikeholde dem slik at de er i
stand til å brukes, som dette med containere og løsninger
som gjør at det blir nyttig for brukerne å bruke bane
i forhold til veg.

 Jeg takker for svaret på nytt. Jeg
er glad for at statsråden er enig med meg i at dette er en
viktig sak. Etter de opplysningene jeg har fått,
er det her snakk om å fjerne sidespor, og det blir jo litt
mer alvorlig enn det en sporveksel er – selv om det også er
viktig å vedlikeholde disse slik at de kan brukes.

