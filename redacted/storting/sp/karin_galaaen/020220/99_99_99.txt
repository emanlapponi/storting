 Jeg vil få stille følgende
spørsmål til landbruksministeren:

«Regjeringen legger nå opp
til å overføre BU-fondene fra fylkesmannen til
kommunene. I dag er disse fondene knyttet til gode faglige
miljøer, som forestår rådgivning og saksbehandling
på regionalt nivå.

Hvordan skal tilstrekkelig kompetanse på disse
områdene sikres i kommunene?»

 Jeg takker for svaret.

Jeg er enig i at kommunene hadde bra kompetanse
på mange av disse feltene som er nevnt. Men gjennom flere år
har den kompetansen blitt nedbygd på grunn av den veldig
dårlige kommuneøkonomien
og fordi kommunene er nødt til å prioritere helse
og skole. Når overføringene til landbrukskontorene
ble lagt inn i rammeoverføringene, så vi at tilskuddet
ble gitt etter innbyggertall. Dette gjorde at landbrukskommunene
mistet tilskudd med opptil 70 pst., mens storbyene fikk
det økt med flere millioner. Jeg håper at landbruksministeren også tar
hensyn til dette når man skal vurdere overføringene
til kommunene i forbindelse med nye oppgaver.

 Jeg takker for svaret på nytt.

Selvsagt er det positivt at det blir lagt opp
til at beslutninger skal tas nærmest der folk bor, det
er jeg helt enig i, men kommunene må settes i stand til
dette.

Men et spørsmål som også er
relevant i denne sammenhengen, gjelder områder
der staten har avgjørelsesmyndighet innen landbruksforvaltningen.
Har statsråden tenkt på at det kanskje går
an å legge disse oppgavene til et regionalt nivå?

Samtidig vil jeg minne om at BU-midlene er
en del av jordbruksavtalen, så avtalepartene må bli
tatt med i denne diskusjonen.

