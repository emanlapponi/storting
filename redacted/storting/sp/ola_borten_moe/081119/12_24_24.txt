 Jeg vil starte med å si at den siste dommen i Høyesterett kom i 1997 eller 1998, altså etter at Stortinget foretok sin lovrevisjon.


Så er jeg veldig glad for de signalene som statsråden gir, og takker for svaret, for jeg opplever at statsråden her imøtekommer de brukerne som ønsker å starte drift på nytt. Det er to konkrete tilfeller på Røros der brukerne har hatt problemer med å komme i god dialog med departementet og få garantier for at deres del av utmarka kan benyttes til produksjon som de ønsker å ta opp igjen.


Jeg vil bare be statsråden om å presisere at intensjonen og målet for Regjeringen er at det ikke skal legges begrensninger på verken eksisterende eller framtidig landbruksdrift, og at det vil være mulig gjennom konkrete forhandlinger med staten å komme til enighet, der staten flytter gjerdet på egen bekostning, slik at egne utmarksressurser kan tas i bruk.


