 Vi skal holde oss på Røros. Jeg tillater meg å stille følgende spørsmål til landbruks‑ og matministeren:


«To høyesterettsdommer slår fast at reindriftsnæringen ikke har beiterettigheter i Aursund. Under trussel om ekspropriasjon er det likevel framforhandlet avtale om reinbeite med 23 av 26 grunneiere. Avtalen er uklar på to vesentlige punkter; hvordan defineres og behandles de som ønsker å starte opp på egen eiendom?


Kan statsråden bekrefte at det kan startes gårdsdrift med utgangspunkt i egne utmarksressurser i framtiden, slik at gjerdet flyttes på statens regning, og at oppstart ikke defineres forskjellig her enn ellers?»


