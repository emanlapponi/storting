 Jeg har følgende spørsmål
til fiskeriministeren:

«En rekke kommuner har gjennom sine
nærings- og arealplaner forsøkt å disponere
land- og sjøarealer på en helhetlig måte
slik at man kan forene ulike ønsker
om utvikling av oppdrettsnæringen. Dette gjelder blant
annet Snillfjord kommune i Sør-Trøndelag.

I hvor stor grad vil sentrale myndigheter respektere
de prioriteringer man lokalt har foretatt i forhold til slike saker?»

 Jeg takker for et svar som jeg velger å tolke
langt i positiv retning.

Jeg er enig i statsrådens betraktninger
omkring den respekt en skal ha for det helhetlige planverktøyet
som kommunene benytter seg av, og det forsøket på å avveie lokaliseringen
som kommunen gjør. Dette er ingen enkel problemstilling
for noen kystkommuner, men det er svært viktig
for veldig mange kystkommuner.

Når det gjelder dette konkrete tilfellet,
Snillfjord kommune, er det konkurrerende søknader. Men
matfiskoppdretteren gir uttrykk for at han ikke tar det
så veldig alvorlig om han får et nei. Det finnes
andre muligheter, andre lokaliteter. Det påpeker også kommunen.
Han har i tillegg tre oppdrettslokaliteter fra før i samme
området. Kommunen legger for sin del vekt på at
det må være muligheter for å utnytte
ulike typer oppdrett, både det som går
på matfiskoppdrett og det som går på skjelloppdrett, og også den
mer lokale tilknytningen.

Kan jeg tolke statsrådens svar så langt
at han når det gjelder dette tilfellet, er villig til å foreta
en fornyet vurdering og gå inn i en fornyet dialog
med kommunen?

 Jeg er litt usikker på hvorledes jeg
skal tolke det innspillet.

Det er klart at de som har søkt, følte
seg presset til å trekke søknaden, nettopp
på grunn av de kostnadene det innebærer
for dem som skal etablere seg, og som er ganske
store. De følte at signalet fra regionkontoret var så overveldende
at de ikke hadde noen sjanse til å få en
positiv behandling av søknaden. Det er en saksbehandling som
det kan settes spørsmålstegn ved, når
de så klart gir en søker beskjed om at en ikke
kan forvente noen ting,  det er like greit å trekke
søknaden. Det er nå én sak.

Det andre som er viktig her, er at
kommunen føler seg skuffet fordi den har gått
inn i et omfattende arbeid knyttet til prosjektet om integrert
kystnæring. De har utdannet folk i hvorledes en kan drive
skjelloppdrett. De har følt at de har blitt oppmuntret
fra sentrale myndigheters side, og at de har klart å avveie
og ivareta interessene både til matfiskoppdretterne,
til de nasjonale interessene og til sine egne
lokale interesser.

Hvis kommunen tar opp denne problemstillingen igjen
med fiskerimyndighetene, er det noen som helst mulighet
for at de kan få en fornyet vurdering av dette spørsmålet?

