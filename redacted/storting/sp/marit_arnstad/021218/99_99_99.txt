 Jeg tillater meg å stille følgende
spørsmål til landbruksministeren:

«Lindesnes kommune foreslår
i sin kommunedelplan å omdisponere 90 mål dyrket
mark til boligformål. Dette har Vest-Agder fylkesting godkjent,
på tross av at Landbruksdepartementet så seint
som i oktober i år har påpekt at fylket bruker
for mye dyrket mark til boligformål.

Hva vil statsråden gjøre
i denne saken?»

 Jeg takker for svaret, som jeg oppfatter som
positivt i den forstand at landbruksministeren her understreker
behovet for å ivareta nasjonale mål når
det gjelder bruk av dyrket mark. Det er det ene hensynet her, men
en har også hensynet til dem som driver jordbruk,
og som vil bli nødt til å redusere sin virksomhet,
og dermed også sitt eget næringsgrunnlag,
dersom denne planen skulle bli gjennomført. I tillegg kommer det
momentet at det er tilgang på andre områder
til boligformål, men de ligger da ikke så sentrumsnært
som det dyrkede arealet, og det er klart at hvis en aksepterer at dette
går gjennom, vil en etter hvert kunne få en
praksis i de ulike kommunene som er så liberal at det vil
gå på tvers av de nasjonale mål en har
omkring å ivareta dyrket mark. Jeg forstår
at landbruksministeren her vil holde øye med saken og også gjøre
Miljøverndepartementet oppmerksom på den, slik
at det blir mulighet for en gjennomgang av saken på nasjonalt
nivå. Jeg ser på det som et positivt initiativ
i saken.

 Jeg vil da spørre landbruksministeren
om det er store vanskeligheter med å bruke den nasjonale
adgangen, om den har vært brukt tidligere, og om det vil være
en større mulighet for å få brukt adgangen.
Hvordan ser landbruksministeren på muligheten til å ta
i bruk den adgangen en faktisk har her? Kan han gi noen
nærmere vurdering omkring det?

