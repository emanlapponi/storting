 Jeg tillater meg å stille følgende spørsmål til landbruks- og matministeren:


«Statsråden sier til Nationen 1. november 2013 at «alle godkjente skogsbilveier skal være søkegode for tilskudd». Ifølge regjeringsplattformen skal Inngrepsfrie naturområder (INON) avvikles som verktøy i arealpolitikken. INON og praktiseringen av det vil være utfordrende for videre bygging av skogsbilveier.


Vil statsråden endre forskrift om tilskudd til nærings- og miljøtiltak i skogbruket slik at alle søknader om tilskudd til skogsbilveier blir vurdert ved tildelingen av midler?»


