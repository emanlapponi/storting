 Jeg håper at jeg for enkelhets skyld kan få lov til å knytte en kommentar både til sak nr. 31 og til sak nr. 32.




For ordens skyld: Når det gjelder forslaget i sak nr. 31, vil jeg bare presisere at det fra Senterpartiet side menes dagens gjeldende tomtefestelov. Senterpartiet ser det ikke som aktuelt at dette forslaget skal gjelde den tomtefesteloven som nå er vedtatt gjeldende fra 1. januar 2005 - bare slik at det er sagt i forbindelse med forslaget.




For øvrig: Når det gjelder forslaget i sak nr. 32, vil jeg, på bakgrunn av de signaler som kom fra statsråden i Odelstinget om at en ville gå gjennom dette spørsmålet nærmere, be om at det forslaget blir omgjort til et oversendelsesforslag.




