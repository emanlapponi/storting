 Jeg tillater meg å stille følgende spørsmål
til fiskeriministeren:

«Aarsæther Vardø AS
i Finnmark har nylig investert i nytt filetanlegg, blant annet med
offentlig støtte gjennom SND. Dimensjoneringen av det nye
anlegget gjør at bedriften ikke kan ta imot fisk
over 2,7 kg, fordi filetmaskinen ikke kan arbeide med
større fisk.

Bør det stilles krav til dimensjonering
av filetanlegg for å hindre at disse ikke
motvirker målet om en bærekraftig forvaltning
av fiskeressursene?»

 Jeg takker for svaret, og forstår at
fiskeriministeren mener at det ikke vil være
fornuftig politikk å sette krav til dimensjoneringen. Men
det er jo et paradoks at en bygger opp filetanlegg langs kysten som
tar imot fisk mellom 1kg og 2,5 kg, samtidig som noe av det viktigste
knyttet til norsk fiskeripolitikk, og som det er bred enighet om
i fiskerfaglige miljø, er at en må redusere uttaket
av småfisk, for å kunne øke verdiskapningen
i næringen på lang sikt. Det er et paradoks som
jeg ikke synes det er enkelt å håndtere
i forhold til det nye anlegget til Aarsæther. Jeg har forstått
det slik at det ikke er enkelt for kystflåten
i Vardø å få levert fisk, og at de ikke
tar imot garnfanget fisk ved bedriften. Men i forhold til det ressursmessige
perspektivet vil jeg gjerne at statsråden kommenterer om
han ikke ser paradokset i forhold til målet om
en bærekraftig forvaltning og økt verdiskapning
på lang sikt.

 Jeg er enig i at filetindustrien ikke
er i noen enkel situasjon, men hvis vi begynner å oppmuntre
en foredling av ren småfisk, vil det ikke bare være
filetindustrien som vil komme i en vanskelig
posisjon. Da vil hele den langsiktige verdiskapningen
knyttet til torskefisket komme i en vanskelig
situasjon, fordi ett av våre hovedmål
er jo at vi skal begrense uttaket av småfisk, nettopp
for å øke verdiskapningen på lang sikt.

West Fish – Aarsæther AS
er ett eksempel. Spørsmålet er om det kan komme
til å bli en trend framover at flere filetanlegg
gjør det på den måten som man nå gjør
det i Vardø. Da vil en slik utvikling bli en trussel mot
det vi mener er en bærekraftig utvikling av fiskeriressursene, og
på den bakgrunnen synes jeg det er en smule merkverdig
at ikke fiskeriministeren legger større vekt
på det åpenbare paradokset som ligger her.

