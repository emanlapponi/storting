 Jeg skal få stille følgende spørsmål
til kirke-, utdannings- og forskningsministeren:

«Yrkesveiledningen i norske skoler
er altfor dårlig, sier en forsker ved Høgskolen
i Oslo ifølge en NTB-melding. Det er sløsing med
tid og ressurser dersom elever foretar feilvalg i sine utdanningsvalg.
Stortinget har vedtatt at det skal settes i gang prøveprosjekt
med å skille rådgivingsfunksjonen i en sosialpedagogisk
del og en veiledningsdel (Innst. S. nr. 246 for 1998-1999).

Hvor langt har Kirke-, utdannings- og forskningsdepartementet
kommet i arbeidet med denne saken?» 

  Jeg takker for svaret og synes det er betryggende
at departementet har kommet godt i gang med dette. Selv kommer jeg
fra Oppland fylke og er jo litt kjent der, og jeg kan si til statsråden
at for meg som har drevet videregående opplæring,
er det ikke noe nytt at man deler rådgivningsfunksjonen
i en yrkesveiledningsdel og en sosialrådgivningsdel. Men
det som er svært viktig, er at vi får dette til
på grunnskolenivå for å få gjort
de rette valg så tidlig som mulig.

Jeg har gleden av å kunne nevne at
Øyer kommune og ungdomsskolen der har et meget godt konsept, og
jeg lurer på om statsråden er kjent med det. Det
er et konsept som er svært vidtgående i og med
at det involverer alle – alt fra barnetrinnet av begynner
denne bevisste rådgivningstjenesten når det gjelder
yrkesvalg. 

Jeg synes det er bekymringsfullt at det nå er
så dårlig søkning til yrkesfagene at
vi kan risikere at vi får altfor lite kompetent arbeidskraft
på det området.

  Jeg takker igjen for tilleggssvaret, som jeg
synes var tilfredsstillende og fint. Jeg håper at departementet
fortsatt vil være en aktiv pådriver på dette
området. Jeg vil også vise til at Øyer ungdomsskole faktisk
fikk Oppland fylkeskommunes opplæringspris for sitt prosjekt,
og jeg vil ha gleden av å gi en brosjyre til statsråden
på et senere tidspunkt.

Et annet aspekt ved dette er: Det er ikke så veldig
stor pågang for å bli rådgiver. Hva kan
vi gjøre med det? I sin tid tok jeg initiativ til en halvårsutdanning
på dette området. Da viste det seg at en del lærere
fikk fri og fikk tatt dette som deltidsstudium, men mange kommuner
sa nei til å legge til rette for det. Hva kan statsråden
gjøre for å stimulere til etter- og videreutdanning
for lærere som ønsker å gå inn
i denne viktige posisjonen? Og er statsråden også villig
til å vurdere kompensasjon i form av noe høyere
lønn for lærere som velger dette?

