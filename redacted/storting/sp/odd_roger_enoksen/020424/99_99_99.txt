 «I et oppslag i Fiskeribladet den
9. april framgår det at en fisker i gruppe II som har mistet
båten sin i forlis, ikke gis anledning til å leie annen
båt for å kunne delta i fisket.

Vil statsråden ta initiativ
til endringer i dagens praksis slik at fiskere som blir rammet av
slike uhell, ikke blir fratatt sine muligheter
til å delta i fisket?»

 Dette synes jeg var et særdeles godt
svar fra fiskeriministerens side – hvis konklusjonen også blir
at det åpnes for at det blir gitt adgang til å bruke
leiefartøy i gruppe II.

Jeg er enig med fiskeriministeren i at denne
adgangen skal praktiseres restriktivt, at den bør gjelde
dem som i hovedsak har helårig inntekt fra fiskeri i gruppe
II, slik at man ikke opplever en uthuling av ordningen
som i praksis betyr omsettelige kvoter, eller at kvoter
havner på andre fartøyer.

Men jeg er særdeles godt fornøyd
med at fiskeriministeren har tatt tak i dette. Jeg håper
det skal være mulig å finne fram til
et regelverk som gjør at man ikke tar levebrødet
fra de få som det tross alt dreier seg om, som kommer
ut i slike uheldige omstendigheter som det vi her snakker om.

 Jeg vil bare til slutt tilføye
at jeg ikke ble mindre tilfreds med svaret etter
de siste opplysningene som nå kom.





                

