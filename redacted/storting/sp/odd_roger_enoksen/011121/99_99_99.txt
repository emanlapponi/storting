  Jeg vil gjerne stille følgende spørsmål
til fiskeriministeren:

«Til NRK Finnmark har fiskeriministeren
uttalt at han ser på leveringsplikten som et distriktspolitisk
virkemiddel.

Hvilke konkrete tiltak vil statsråden
fremme for å sikre at leveringsplikten overholdes?»

  Det svaret som fiskeriministeren nå gav,
kan jeg ikke akkurat si er egnet til å berolige.
For meg høres det ut som at fiskeriministeren har til hensikt å lempe
på flere av de bestemmelsene som har bidratt til at vi
har sysselsetting og bosetting langs hele kysten
i mange små lokalsamfunn, der folk har hatt sikkerhet for sine
investeringer, både i industribedrifter og i hus
og hjem.

Det vi her snakker om, er altså de
brudd som er foretatt på leveringsforpliktelsene. Den begrunnelse
som fiskeriministeren har brukt overfor NRK Finnmark, om at mye har
skjedd siden leveringsforpliktelsen ble knyttet til trålerne,
kan ikke jeg se er noen god begrunnelse for å overse at
det faktisk foregår brudd. Da legitimerer man at man går bort
fra konsesjonsvilkårene, og at trålerflåten
tar seg til rette. Kan fiskeriministeren akseptere at dette skjer?

  Jeg takker statsråden for svaret
og forutsetter at når statsråden sier
at det skal være et distriktspolitisk virkemiddel også i
framtiden, så vil han holde fast på det.

Jeg erkjenner at det selvsagt kan være
grunner til å lempe på leveringsforpliktelsene
for enkeltfartøyer i forbindelse med f.eks. eierskifte.
Men det er stor forskjell på det og på generelt
grunnlag å uttale at mye har skjedd siden leveringsforpliktelsene
ble gitt, og at man derfor ikke akter å foreta
seg noe, slik det nærmest framstod i NRK Finnmark i forrige
uke.

Jeg konstaterer at fiskeriministeren har et
noe annet syn på det i dag, og at han vil komme til å følge
opp at leveringsforpliktelsene vil blir overholdt, og vil prøve å få til
virkemidler som skal sikre at det skal kunne skje.

