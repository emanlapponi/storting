 Jeg vil gjerne få stille følgende
spørsmål til justisministeren:

«Ifølge Aftenposten har staten
gitt monopol på produksjon av paller
ved landets fengsler til ett firma. Konkurrentene hevder dette fører
til tap av arbeidsplasser og umulige konkurranseforhold når
et firma får tilgang til rimelig arbeidskraft gjennom en
slik avtale.

Hva vil statsråden foreta seg i denne
forbindelse?»

 Jeg takker statsråden for svaret.

Jeg syns det er særdeles positivt
at det er tatt grep for å sikre at også andre
skal kunne få den type avtaler som jeg i media
har sett representanter for firmaet selv karakterisere som en gullkantet
avtale – riktignok før de nye retningslinjene
ble vedtatt.

Dette er et uvanlig anbud. Det er ikke
et mål for Regjeringen å få en billigst
mulig avtale, men en avtale som gir best mulig betalt for de tjenester
som staten via innsatte i fengsel yter overfor private firma. Firmaet
Aven har hatt et svært langvarig avtaleforhold til staten,
fra 1973. Det har betydelig markedsmakt og har til dels betydelig
med utstyr ved mange av landets fengsler. Det vil derfor være
vanskelig for andre å klare å konkurrere
med disse. Det må være et mål
for Regjeringen å unngå en monopolsituasjon. En
må dermed legge til rette for at flere skal kunne få denne type
anbud, og det må da kanskje gjøres noen
grep for at det skal være mulig. Jeg vil spørre statsråden
om han er villig til å ta de nødvendige grep for at
vi skal få en reell konkurransesituasjon.

 Jeg takker statsråden for svaret.
Det er bra at statsråden akter å følge
det opp på den måten.





                

