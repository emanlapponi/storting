 Jeg vil gjerne få lov til å stille
helseministeren følgende enkle spørsmål:

«Hvordan kan man forsvare at omorganisering
fra fødeavdeling til jordmorstyrt fødestue
skal være et bedre tilbud for de fødende
enn fødetilbud med gynekologer til stede?»

 Bakgrunnen for mitt spørsmål
er et vedtak i styret i Helse Nord, og jeg vil gjerne sitere følgende:

«Det
foreliggende materiale tilsier at intensjonene
i vedtaket» – altså om en forsterket
fødestue med beredskap for akutt operativ forløsning – «ikke
kan tilrås nå. Etablering av en forsterket fødestue
på det foreliggende grunnlag vil kunne
gi inntrykk av en trygghet for de fødende som det er god
grunn til å stille faglige spørsmål ved.»

Dermed vil man i stedet etablere
en jordmorstyrt fødestue ved Hålogalandssykehuset
Narvik, en sak som helseministeren kjenner godt.
Jeg er også kjent med at helseministeren
har gitt relativt klare instrukser i forhold til hva han forventer
av sykehuset i Hålogaland. Så ut fra den redegjørelsen
helseministeren nå gav, den helt korrekte
beskrivelse av de kriterier som er lagt til grunn fra Stortingets
side, kan jeg ikke oppfatte helseministeren
på noen annen måte enn at
den tenkningen som er lagt til grunn fra styret i Helse Nords side,
deler ikke helseministeren.

 Jeg takker helseministeren
for svaret.

Jeg har en bunke med en betydelig pressedekning
av denne saken. Det framgår at de intensjonene som helseministeren
la til grunn i foretaksmøtet, langt på vei i utgangspunktet ikke
ble etterkommet av styret i Helse Nord, hvor man tilsynelatende ikke
ville oppfylle de krav som helseministeren stilte.
Jeg forutsetter, på bakgrunn av det helseministeren
nå har sagt, og med bakgrunn i de signaler kirurgene ved
sykehuset i Narvik har gitt om at man vil kunne bistå ved
bl.a. keisersnitt, at helseministeren følger
opp og sørger for at de kravene han har stilt, blir innfridd.

