 Det er ingen tvil om at vi har en god dyrehelse,
og nettopp det at vi har en slik god dyrehelse, skyldes
at vi har drevet med streng kontroll ved import og et sterkt forebyggende
arbeid. Det er derfor ikke nødvendig bare å bevilge
ekstra penger til programmer eller prøver
som vi blir pålagt å ta, men også i
aller høyeste grad å ha fokus på forebyggende
virksomhet. Det er etter min oppfatning den langt viktigste
delen i et langsiktig perspektiv i forhold til å opprettholde
den gode dyrehelsen. Det er nettopp der, i forhold
til det langsiktige arbeidet for å ivareta dyrehelsen,
denne organisasjonen påpeker at de føler at Mattilsynet ikke
har tilstrekkelig fokus.

Jeg registrerer at statsråden er fornøyd
med det Mattilsynet gjør. La oss håpe
at det også i et langsiktig perspektiv
vil være like stor grunn til å være
fornøyd.

