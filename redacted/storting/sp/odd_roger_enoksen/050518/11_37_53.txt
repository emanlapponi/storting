  Det statsråden nå sier,
burde langt på vei være beroligende.
Når det ikke fullt ut er det, skyldes det delvis
et brev statsråden har mottatt den 22. april i år
fra Husdyrnæringens koordineringsenhet for smittebeskyttelse
ved import, hvor de påpeker betyningen av å ha
en god dyrehelse både i forhold til å kunne stille
strenge krav ved import av dyr, og ikke minst også i
forhold til eksport av f.eks. avlsmateriale, som foregår.
De påpeker i dette brevet at etter at Mattilsynet
er etablert, er det husdyrnæringens inntrykk at forståelsen
for viktigheten av dette arbeidet ikke er tilstrekkelig ivaretatt.
Man hevder i dette brevet, som næringskomiteen har fått
en kopi av, at reduksjonen i antall programmer og antall
prøver har gått for raskt og for fort i forhold
til den linje man burde legge seg på.

Jeg registrerer hva Regjeringen sier
i revidert, men mitt spørsmål til statsråden
blir: Vil statsråden følge opp i forhold til de
påstander som fremmes i dette brevet, og se nærmere
på om det er behov for å styrke innsatsen?

