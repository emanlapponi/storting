 Jeg takker statsråden for svaret. Nettopp dette
eksemplet viser at selv om makrotallene kan se tilfredsstillende
ut i forhold til rovdyrproblemet, kan næringen i lokale eller regionale
områder bli påført store problemer som gjør at den i enkelte områder
kan bli helt utradert. Dette kan neppe ha vært hensikten, heller
ikke fra flertallets side, da rovviltmeldingen ble behandlet i fjor
høst og man sa at man fortsatt skal ha husdyr i rovdyrutsatte områder.

Nettopp dette er bakgrunnen for mitt spørsmål.
Jeg forutsetter at statsråden har til hensikt å følge opp i flere av
disse områdene, som har fått store rovdyrproblemer, spesielt der
hvor jerv utgjør den største utfordringen.

