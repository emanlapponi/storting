 Jeg vil gjerne stille følgende spørsmål til
miljøvernministeren:

 Det kommer stadig nye meldinger fra husdyrbrukere i
områder med mye rovdyr om at de er i ferd med å gi opp næringa si.
Tapte inntekter, store lidelser for dyra og psykiske påkjenninger
for dyreeierne gjør at mange ikke orker mer. Det skjer til tross
for at Stortinget har sagt at det fortsatt skal være mulig å drive
med beitedyr i områder med rovvilt.

Hvordan mener statsråden at konfliktene mellom
rovdyr og beitebruk skal reduseres? 

