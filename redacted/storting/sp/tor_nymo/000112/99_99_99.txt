 Jeg tillater meg å stille justisministeren følgende
spørsmål:

«Politiet fikk i fjor bistand fra
Kripos i bare 17 av       1 137 saker som gjelder seksuelle overgrep.
De aller fleste saker behandles lokalt, og ender ofte med henleggelse. 

Har statsråden vurdert å opprette
regionale enheter som kan bistå politiet med å løse
saker som gjelder seksuelle overgrep mot kvinner og barn, eventuelt
tilføre politidistriktene den spisskompetanse
som er nødvendig for å gjennomføre en
forsvarlig etterforskning?»

  Jeg vil takke justisministeren for den positive
tilnærmingen han har til den alvorlige problemstillingen
som seksuelle overgrep representerer. 

Jeg føler meg også sikker
på, og vil gjerne ha statsrådens bekreftelse på det,
at hvis den arbeidsgruppen han refererte til, finner ut at det er
sammenheng mellom det høye antallet henlagte saker og kvaliteten
på etterforskningen og det påtalemessige
arbeidet, så vil han også være åpen
for å se på de forslagene som ligger inne i mitt første
spørsmål.

