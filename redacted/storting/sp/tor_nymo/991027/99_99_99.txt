  Jeg tillater meg å stille justisministeren
følgende spørsmål:

«Sandaker hybelhus ble midlertidig
stengt 6. august 1999 på grunn av en alvorlig episode på institusjonen. Justisdepartementet
har i ettertid ønsket å kartlegge hva som har
skjedd, og ansvarsforholdet rundt saken. Saken er nå avsluttet.
Hybelhuset er et viktig tilbud til tidligere innsatte og soningsfanger. 

Når vil hybelhuset bli åpnet,
og vil det eventuelt bli endringer i driften?»

