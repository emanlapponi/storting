 Jeg tillater meg å stille følgende spørsmål
til landbruksministeren:

«Etter at Felleskjøpet Trondheim
kjøpte opp Stormøllen, er det igjen én
kraftfôrprodusent i Nord-Norge. Deler av landbruksmiljøet
er bekymret og hevder at dette betyr en monopolsituasjon for kraftfôrmarkedet
i Nord-Norge, og at en ikke får produktutvikling, sikkerhet,
pris og mulighet til reklamasjoner som en ville ha fått
om det var to aktører i markedet. 

Deler statsråden deres bekymring?»

  Jeg takker statsråden for svaret.
Jeg oppfatter det som å være en åpning
gjennom de forhandlingene man nå er inne i, og også det
som skjedde i forbindelse med næringskomiteens uttalelser.
Jeg tror derfor at de av næringens utøvere som
kommer fra disse distriktene i Troms innland, som er de dyktigste
og også har det beste jordbruksmiljøet, kan føle
at deres situasjon blir tatt på alvor. Det budskapet skal
jeg ta med meg tilbake igjen, og jeg ser fram til at man kan få en
løsning på dette som de er tilfreds med, og som
også gir dem en mulighet for å drive på en
optimal måte slik de egentlig ønsker, og dermed
også få en produksjon som er rimeligst mulig.

