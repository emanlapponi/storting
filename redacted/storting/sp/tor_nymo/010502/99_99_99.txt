  Jeg tillater meg å stille følgende spørsmål
til justisministeren:

 «Midler er bevilget til søk
etter omkomne på havet. Dagens situasjon er at det enkelte
politidistrikt vurderer hvilket utstyr som skal brukes, og når
det skal settes inn.

Har politiet, etter statsrådens oppfatning,
den kompetanse som skal til for å rekvirere utstyr for
søk etter omkomne på havet?» 

  Jeg takker statsråden for svaret.

KNM  «Tyr» har gjort
en utmerket jobb i forbindelse med  «Sleipner»-ulykken.
De siste søk etter omkomne viser en tendens til at en ukritisk
benytter KNM  «Tyr». Det kan se ut som
om dette gjøres for å synliggjøre handlekraft,
men det er etter manges mening ikke en optimal bruk av ressurser.
Har justisministeren vurdert å knytte til seg en kompetent
rådgiver eller et fagutvalg med koordineringsansvar for å få en
helhetlig vurdering av iverksetting av søk og bruk av utstyr
mv.?

