(ordfører for saken): 

Siden denne saken har vært på den politiske dagsordenen så lenge, er det riktig å si at justiskomiteen var svært tilfreds med forslaget om utvidelse av kostnadsrammen, slik at oppføring av nytt tinghus i Tromsø kunne starte som planlagt. Opplysningene fra statsråden kompliserer dette bildet en smule. 




Jeg tror det er riktig å gi uttrykk for at jeg tror komiteen er enig om at en nå starter med det grunnlaget og den kostnadsrammen som blir vedtatt her i dag. Så får statsråden, om nødvendig, komme tilbake til Stortinget med forslag om tilleggsbevilgning – men selvfølgelig ikke til enhver pris.




Det som er viktig her, er fortsatt at fremdriften prioriteres svært høyt.




