  Jeg tillater meg å stille følgende spørsmål
til kommunal- og regionalministeren:

«I Aftenposten 23. oktober 2000 står
det at fire av ti kosovoalbanere som søker politisk asyl
i Sverige, får bli. I Norge er det færre enn 1
pst. som hittil har fått positivt svar på sine
søknader. 

Hva er årsaken til at det tilsynelatende
er så stort sprik i asylvurderingene i Sverige og Norge?»

  Jeg takker statsråden for svaret.

Jeg oppfattet statsråden slik at man
jobbet seg gjennom søknadene på den måten
at man tok for seg – hvis jeg ikke tok feil – de
enkleste først, og det er også en måte å legge
opp denne prosedyren på. Men det som kanskje ville være
naturlig, og som jeg også har oppfattet at man gjør
i Sverige, er at man vurderer den totale mengde søknader
man har, og så tar man ut og prioriterer de søknader
det er viktigst å få behandlet fort.

Og da er mitt spørsmål til
statsråden: Kunne man her tenke seg å gå bort
fra en slik A4-behandling av søknadene og heller praktisere
en behandling mer på linje med det man har gjort i Sverige?

