 Jeg tillater meg å rette følgende spørsmål
til finansministeren:

«Både narkotikamisbrukere
og tunge alkoholbrukere kan i dag få behandling for sitt
misbruk. En del av de som i dag er innlagt på slike institusjoner
for behandling, har blitt beordret dit av sine respektive arbeidsgivere med
beskjed om at man enten lar seg behandle eller mister jobben. Arbeidsgiver
investerer da selv en betydelig sum for at dyktige medarbeidere
skal kunne komme ut av sitt misbruk. I dag er ikke slike utgifter
fradragsberettiget for arbeidsgiver. 

Vil statsråden ta initiativ til å endre
på dette?»

