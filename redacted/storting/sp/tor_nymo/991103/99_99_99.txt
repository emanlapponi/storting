  Jeg tillater meg å stille følgende spørsmål
til fiskeriministeren:

«Ifølge oppslag i Dagens
Næringsliv vil den avgrensing av eierskap i fiskeoppdrett
Fiskeridepartementet har sendt på høring, føre
til at større norske oppdrettsselskap og utenlandsk eide
selskap som er etablert i norsk oppdrett, vanskelig kan overta Hydro
Seafood ASA, som nå er på salg.

Medfører dette riktighet?»

  Jeg vil takke statsråden for den
avklaringen han har gitt i sitt svar. 

Oppdrettsnæringen har utviklet seg
til å bli en tung og viktig næring både
i nasjonaløkonomisk og distriktspolitisk sammenheng. Interessen,
optimismen og viljen til å satse er stor, noe som gir grunnlag
for etablering av nye arbeidsplasser. 

Mitt spørsmål til fiskeriministeren
er: Når regner statsråden med at det er grunnlag
for tildeling av nye konsesjoner i næringen?

