 Jeg takker for svaret. Jeg er jo selvsagt glad for og har ikke vært i tvil om at statsråden har sett alvoret i denne saken, men jeg mener også at dette reiser noen grenser for forståelsen av de eierskapsprinsippene som Stortinget har lagt til grunn. De skal ikke utfordres; de skal benyttes. Det handler noe om hvorvidt en passivt skal vente på informasjon, eller hvor aktiv en skal være i å etterspørre informasjon.


I eierskapsmeldingen står det at åpenhet og offentlighet er et effektivt virkemiddel i arbeidet mot korrupsjon, og mitt oppfølgingsspørsmål er: Hva gjør departementet overfor Telenor – og andre selskaper – for å sørge for at en i hverdagen etterlever prinsippet om åpenhet og offentlighet?


