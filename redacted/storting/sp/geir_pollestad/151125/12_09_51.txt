 Både Telenor og andre selskaper der staten er eier, enten alene eller sammen med andre, opererer i land der sjansene for korrupsjon er betydelig større enn det vi er vant til fra hjemlige trakter. Og da prøver jeg å utfordre statsråden til å si: Er det andre saker i Telenor eller i andre selskaper, operasjoner eller virksomheter i land som en er særlig bekymret for, og som en nå fra departementets side følger særlig nøye?


