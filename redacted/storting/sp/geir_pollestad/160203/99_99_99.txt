 

[12:18:25]

: Jeg vil først benytte anledningen til å ønske statsråden velkommen til Stortinget.


«Ved behandling av havbruksmeldingen bestemte Stortinget at det skulle etableres et havbruksfond som skulle sikre økte inntekter til vertskommunene for oppdrettsanlegg.


Vil statsråden sørge for at alle innbetalinger etter 1. januar 2017 fordeles i tråd med Stortingets fordeling med 20 pst. av inntektene til staten og 80 pst. av inntektene til kommunene og fylkeskommunene?»


 

[12:21:36]

: Jeg takker for svaret, og jeg sier meg fornøyd med det hvis jeg har forstått en ting rett her. Det handler om innbetalinger for vekst på eksisterende konsesjoner som allerede er gitt, altså før fondet er etablert, men ikke innbetalt ennå. Gjennom budsjettene de siste årene har vi sett at det er veldig som de pengene flekser. Jeg er opptatt av at når Stortinget primært ønsket dette fra 1. januar 2016, mener i hvert fall jeg at når fondet er på plass, må alle penger som innbetales – uavhengig av hva slags grunnlag de kommer inn på – fordeles etter den modellen. Er det også statsrådens forståelse av dette?


 

[12:23:10]

: Jeg takker igjen for svaret.


Statsråden har fått betydelig hjelp i dette arbeidet nå når Nettverk fjord- og kystkommuner sammen med Sjømat Norge har gitt en felles høringsuttalelse. Senterpartiet står selvsagt fast på det vi ble enige om i Stortinget. Det innebærer en 80/20-fordeling. I den høringsuttalelsen har Sjømat Norge og Nettverk fjord- og kystkommuner tatt til orde for å øke den kommunale andelen. Jeg vil bare gjøre det klart at hvis statsråden skulle komme til den vurdering at det er grunnlag for en høyere kommunal andel og ønsker å komme til Stortinget med det, vil Senterpartiet ikke stå i veien for en slik endring.


