 Jeg takker for svaret.


Det er ingen tvil om at de markedsforholdene en la til grunn våren 2015, slo feil. Det ble verre enn en hadde fryktet. Desto viktigere er det derfor, etter mitt syn, at en nå rasker på med øvrige tiltak. Det kan virke lenge å måtte vente på en helhetlig stortingsmelding om Svalbard. I budsjettet som ble lagt fram, finner en få spor av videre oppfølging for å sikre tilstedeværelse og suverenitetshevdelse på Svalbard.


Jeg synes redegjørelsen om gruvedriften er god, men når det gjelder de andre områdene, lurer jeg på når Stortinget kan vente seg en sak om dem, og hvilke spor regjeringen jobber etter på de områdene. Det kunne jeg ønske at næringsministeren utdypet noe.


