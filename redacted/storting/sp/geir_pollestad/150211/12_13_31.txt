 Jeg registrerer at statsråden har litt vanskelig med å svare på spørsmålet, som er ganske kort og konsist, så jeg vil reformulere det litt og si: Har Bent Høie dekning for det han har sagt i Stortingets europautvalg, nemlig at regjeringen


«ser det som naturlig å følge opp strategien med handlingsplaner på de ulike områdene, så det vil være neste steg etter at vi har fått strategien på plass i løpet av våren»?


Er statsråden enig med sin kollega helseministeren i at det skal utarbeides sånne handlingsplaner også på landbruksområdet, eller er hun uenig? Og har statsråd Høie gitt feil informasjon til Europautvalget?


