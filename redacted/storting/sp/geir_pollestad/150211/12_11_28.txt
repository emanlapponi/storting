 Jeg takker for orienteringen om det som er gjort. Jeg er opptatt av at en i tillegg til de kortsiktige tiltakene som en kan iverksette, har en mer langsiktig handlingsplan, som en oppfølging av strategien. Jeg registrerer at statsråden i brev til komiteen har skrevet at hun har lagt mer vekt på å handle enn på å utarbeide handlingsplaner. Det er da litt overraskende at i Europautvalget i forrige uke sa helseminister Bent Høie:


«Vi ser det som naturlig å følge opp strategien med handlingsplaner på de ulike områdene, så det vil være neste steg etter at vi har fått strategien på plass i løpet av våren.»


Så da er mitt spørsmål på ny, som må være et ja/nei-spørsmål, om statsråden ser behov for å utarbeide en egen handlingsplan mot antibiotikaresistens.


