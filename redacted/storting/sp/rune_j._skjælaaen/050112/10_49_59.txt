 Jeg takker statsråden for svaret.

Jeg har tidligere stilt et skriftlig spørsmål
til statsråden om nedleggelse av ni av 18 døgnplasser ved Jonatunet
i Helse Fonna. Svaret fra ministeren var at dette ikke var nedleggelser,
men flytting av plasser til Valen sykehus. Nå kommer det imidlertid
fram at ved Valen sykehus skal de redusere antall plasser, fra 104
til 75 senger. Den første nedtrappingen, til 90, er allerede i gang.

Er helseministeren enig i at det kan være vanskelig
å se om de signalene han har sendt ut om stopp i nedlegging av døgnplasser
før et tilsvarende tilbud er bygd opp lokalt, blir fulgt?

