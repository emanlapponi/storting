 Tror Hagen at det å bygge et sykehotell, enten det er private eller det offentlige
                  som bygger det, ikke vil koste penger? Selv om Rikshospitalet har hotellutgifter
                  for pasienter på andre hoteller i byen, må han ikke fortelle meg at dette ikke vil
                  koste framover. 

Et sykehotell, slik det skal drives nå, har også noen tilleggskvaliteter som andre
                  hotell ikke har. 

Men poenget mitt er at det å gå for en beslutning om å investere i noe som ikke
                  har førsteprioritet, en prioritet som en har blitt enig om, er svært usolidarisk
                  også overfor de andre prosjektene som er i Helse Sør-Øst. Det er mitt poeng. Hvis
                  man hele tiden ikke bryr seg om hva som er bestemt, men foretar egne vurderinger
                  og tenker at det er klokt, kommer man helt skjevt ut. Og det mener jeg faktisk
                  denne saken viser – man kom helt ut å kjøre, nettopp fordi man brøt reglement og
                  regler, slik styret i Rikshospitalet gjorde. 

