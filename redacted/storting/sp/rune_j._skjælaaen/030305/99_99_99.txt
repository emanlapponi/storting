 Jeg tillater meg å stille følgende
spørsmål til samferdselsministeren:

«Styret i NSBs vedlikeholdsselskap
Mantena foreslo den 13. februar d.å. å flytte
vedlikeholdet på 9 av 26 togsett fra Skien til NSB-verkstedet
i Lodalen i Oslo. NSBs konsernsjef Einar Enger skrev imidlertid
i telemarksavisene den 7. november 2002: «Verkstedet i
Skien står inne med full aktivitet i våre
budsjetter for 2003.»

Ser statsråden det som god distriktspolitikk å samle
alt vedlikehold av togsett i Lodalen i Oslo, og hva vil statsråden
gjøre for å redde verkstedet i Skien, som kostet
300 mill. kr i 1997?»

 Jeg takker statsråden for svaret.

Jeg vil minne om at det er fem år
siden det ble gjort en investering på 300 mill. kr for å få et
topp moderne verksted på plass. Statsråden sier
at en har samtaler med de ansatte, men det er faktisk ikke bare
de ansatte som oppfatter at det er en nedprioritering av NSB i dette
viktige området. Vi ser at reisende velger buss framfor
jernbane som et resultat av at en får et dårligere
jernbanetilbud.

Spørsmålet mitt er: Er ikke
statsråden urolig for den negative utviklingen som jernbanen
har, som jeg opplever står i sterk kontrast til målet
i Nasjonal transportplan om en mer miljøvennlig
transport?

 Statsråden nevner lønnsomhetskravene.
NSB er gjort om til et AS, og på en måte
er mye av styringen over NSB flyttet bort fra statsråden
og til styret. Jeg vil gjerne stille spørsmål
om det ikke er andre ting enn lønnsomhetskrav
som skal danne grunnlag for hvordan en velger å satse på en
så viktig infrastruktur som jernbanen er i vårt
land.

Jeg antar at statsråden også vet
at jernbanen har en viktig funksjon, det håper jeg hun
vil si, og at ikke lønnsomhetsbegrepet skal styre
det som jernbanen gjør, fullt ut.

