 Jeg takker for svaret, og jeg synes det er
veldig positivt at utdanningsministeren vil ta ansvar for å få i
gang en levekårsundersøkelse for studentene.

Det er klart at det i forbindelse med Kvalitetsreformen er
mye i studentenes hverdag som kommer til å forandre seg – bl.a.
ti måneders studieløp. Muligheten til å jobbe
i løpet av studieåret vil jeg anta vil
være redusert, fordi det rett og slett vil kreve mer av
studentene å skulle være på studiestedet
og følge obligatorisk undervisning osv. Så jeg
synes det er veldig bra at utdanningsministeren ser dette og vil
få i gang en levekårsundersøkelse.

Mye av det som er knyttet til hvordan vi tenker
studentene har det, går på synsing. Jeg tenker
f.eks. på at Regjeringen bl.a. foreslo å kutte
noe i forhold til studenthelsetjenesten i Oslo – nå tok
jo Regjeringen det inn igjen. Det blir mye synsing om hvor vi skal
sette inn tiltak i forhold til studentene. Kanskje utdanningsministeren
kan si noe om det?

