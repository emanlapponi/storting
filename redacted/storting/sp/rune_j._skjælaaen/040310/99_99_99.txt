 «Bergen Diakonissehjem, som er en
ideell stiftelse, vurderer å avvikle
sykehusdriften ved Haraldsplass Diakonale Sykehus dersom
den økonomiske situasjonen for sykehuset ikke
rettes opp fra oppdragsgiver, Helse Vest, sin side. Hva vil statsråden gjøre
for å sikre at Haraldsplass Diakonale Sykehus
som ideelt drevet sykehus fortsatt kan være
en del av den offentlige spesialisthelsetjenesten?»

  Jeg takker for svaret.

Jeg vet også at den akutte
krisen er over. Helse Vest reagerte, og sykehuset fikk
tilført midler som gjør det forsvarlig å fortsette
driften. Men usikkerheten knyttet til budsjettsituasjonen skaper
mye uro i befolkningen, og den skaper uro hos eierne og blant de
ansatte. Bør ikke Helse Vest som oppdragsgiver
inngå langsiktige avtaler? Da snakker vi om langsiktige
avtaler i et slikt perspektiv at sykehuset faktisk
kan foreta den nødvendige videreutvikling som trengs ved
dette sykehuset.

 Noe av den vanskelige situasjonen for Haraldsplass
Diakonale Sykehus AS skyldes også den
gjeld som sykehuset hadde opparbeidet seg fra år 2000 og
til og med 2001. Bergen Diakonissehjem måtte faktisk gå til
rettssak for å få avklart om det var Hordaland
fylkeskommune eller Helse Vest som var motpart for
den gjeld sykehuset hadde opparbeidet på dette driftsunderskuddet.
Det viste seg å være Helse Vest
som var rette motpart.

Spørsmålet mitt er: Burde ikke
departementet avklart disse forholdene, slik at en hadde unngått å gå til
rettssak? Det er jo noe av dette som er med på å skape
usikkerhet hos eierne.

