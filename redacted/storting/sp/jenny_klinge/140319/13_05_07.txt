 Eg takkar statsråden for svaret.


Det å reise over landegrensa utan å måtte vise pass blir ofte framstilt som ei friheit, men friheit for kven, kan vi gjerne spørje oss.


Aldri før har fleire vorte tvangsutsende frå Noreg, men stadig ser vi at folk kjem tilbake. Dette er ofte personar som har utført kriminalitet i Noreg tidlegare. Med gode system der folk effektivt kunne ha vorte stoppa på grensa, kunne vi spart politiet for mykje ressurskrevjande arbeid, og eg vil understreke at det hjelper svært lite å tvangsreturnere mange, når vi ikkje tettar hola i den andre enden.


Eg har eigentleg to spørsmål her. Eg vil gjerne vite om justisministeren tykkjer det ville ha vore nyttig for å unngå problemet med at folk kjem tilbake, at vi i større grad kunne ha brukt passkontroll som et verkemiddel – om han vil ta initiativ til at det blir gjort innanfor dei rammene vi har. Eg vil også spørje justisministeren om han er komfortabel med at Schengen-avtalen – slik som avtalen er ved at vi ikkje kan ha personkontroll systematisk for folk som reiser innanfor Schengen-land – forhindrar oss frå å kunne førebyggje mobil organisert og alvorleg kriminalitet.


