 Det er eit styremøte i Helse Møre og Romsdal akkurat no, og det ser ut for at styret kjem til å gjere eit vedtak om tomteplassering i dag, og at styret i Helse Midt-Norge gjer det same i morgon. Helseministeren har varsla at han tek avgjerda si førstkomande fredag. Eg vil understreke at eg trur ingen er tent med at denne prosessen vil dra langt ut i tid, men på bakgrunn av all den uroa som har oppstått mot slutten av prosessen, og tvilen omkring helseministeren sin framgangsmåte i saka, tykkjer ikkje helseministeren at det kunne vore fornuftig å avvente si eiga avgjerd til alle korta rundt prosessen er lagde på bordet?


