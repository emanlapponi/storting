 Jeg er glad for at statsråden sier
at hun vil presisere overfor Avinor at målsettingen om
en høy kollektivandel skal holdes oppe. Jeg er også klar
over at vi fortsatt er over de 50 pst. som er satt som forutsetning
fra Stortinget. Men så er jeg nervøs, fordi denne
kollektivandelen er synkende i stedet for stigende i en situasjon
hvor vi har så sterkt fokus på å få overgang
fra vei til tog, ikke minst i Oslo-regionen.

Jeg har registrert at ledelsen
i OSL sier noe slikt som at markedet bestemmer, og at
det fra flyplassens side er helt uaktuelt å nedprioritere
tilgjengelighet og parkeringsmuligheter for biler, for på den
måten å tvinge flere til å velge kollektivtransport
til hovedflyplassen. Mitt problem er at vi også vet
at veisystemet i Akershus, veisystemet mot Gardermoen, er presset.
OSLs målsettinger bør ikke bli satt
over ambisjonene om høy kollektivandel generelt.

