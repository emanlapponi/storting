  Jeg skal få stille følgende
spørsmål:

«Det nye regelverket for arbeidsmarkedstiltakene
som er på høring, vil ikke forbedre mulighetene
for at enkelte grupper av yrkeshemmede kan motta skattbar inntekt
fra arbeidsmarkedstiltaket eller fra en ekstern arbeidsgiver.

Vil statsråden se til at bl.a. sosialt
yrkeshemmede uten trygderettigheter får mulighet til å motta
lønn for derved å tilnærme seg status
som ordinær lønnsmottaker?» 

  Jeg takker for svaret, og jeg er glad for
at statsråden har en liten åpning for å kunne
forandre på det som ligger i det som er utsendt.

De som arbeider med denne type tiltak, ønsker
at disse personene som har gått lenge på sosialhjelp,
skal kunne slippe statusen som sosialklienter når de skal
forberedes på å bli vanlige lønnsmottakere.

De som har uføretrygd eller attføring,
kan ha 2 000–4 000 kr i tillegg til trygden
sin uten å miste noe av trygden, mens de som ikke har trygderettigheter
og som får den nye grunnstønaden på 5 000
kr i måneden og som er i arbeidstrening i ordinære
bedrifter, ikke kan få lønn. De er nødt
til å søke om sosialhjelp hvis de har så store
utgifter at de trenger det.

Mener ikke også statsråden
at det ligger en kraftig motivasjon også for denne gruppen
i å kunne motta en ekstra ytelse for den innsatsen de gjør
ved å være på arbeidstrening?

  Jeg har forstått det slik at for
den gruppen som jeg nå snakker om, vil arbeidstreningen
bestå i at de kan være ute i ordinære
bedrifter. Bedriftene er i mange tilfeller villig til å betale
ekstra lønn fordi de får denne hjelpen. Og de
som arbeider med tiltakene, sier at det er en kraftig motivasjon
for dem. De har også lest disse forslagene til nye regler
sånn at de ikke får anledning til å motta
denne lønnen.

Jeg håper at statsråden ut
fra både denne henvendelsen som jeg har fått og
som er tatt opp her nå, og det som er tatt opp med statsråd
Giske og besvart tidligere, og de uttalelsene som kommer til disse
reglene, vil vurdere dette sånn at det vil bli mer fleksibelt
enn det som leses ut av reglene i dag. Og som jeg har fått
opplyst, har det vært gitt signaler fra Arbeidsdirektoratet
undervegs, før disse reglene ble utsendt, om at denne gangen
kom det til å bli forandret slik at dette stengselet som
her beskrives, skulle bli tatt helt bort.

