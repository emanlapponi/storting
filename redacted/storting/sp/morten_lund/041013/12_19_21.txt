 Jeg oppfatter svaret slik at statsråden
ikke vil foreta seg noen verdens ting fram til 2007.

Dette er en viktig sak for mange. Det er egentlig
kaos mange ganger i uken, og om dette hadde vært på Gardermoen,
ville det kommet på Dagsrevyen. Det er uakseptabelt lang
venting i dag. Det skjer i en situasjon der Fosen Mekaniske Verksted
har liten aktivitet, de bidrar med mye trafikk. Den som reiser,
må legge inn risikoen for mer enn én times venting
dersom en skal videre med fly eller har en viktig avtale. Å fortsette
slik i tre år til, er uansvarlig.

Vet statsråden hvor mange av de større
ferjeforbindelsene som har så lang venting som akkurat
den forbindelsen vi her snakker om?

