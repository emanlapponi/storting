 Jeg skal få stille følgende
spørsmål til samferdselsministeren:

«Statens vegvesen legger opp til tre
ferjer i sambandet Flakk–Rørvik i neste konsesjonsperiode.
Utvidelsen fra to til tre ferjer kan komme så seint som
1. juli 2007. Det er i dag 6,5 pst. gjenstående kjøretøyer,
og problemet er i ferd med å spre seg til vanlige hverdager.

Vil statsråden bidra til at kapasiteten
på dette sambandet kan økes før den nevnte
dato, slik at gjenståingsprosenten kan bli slik det normalt
kreves i dag?»

