 Vegvesenet har sagt at en eventuell tredje
ferje vil komme først 1. juli 2007 – hvis det
trengs en tredje ferje. Jeg synes tre år fra i dag er lenge å vente,
når dette ligger langt under den standarden som normalt
kreves. Jeg synes det er synd hvis man ikke skal kunne få gjort
noe med dette.

En måte å øke kapasiteten
på er å gå over fra 35 minutters
frekvens til 30-minutters frekvens. En annen måte er å sette
inn en ekstra ferje. Dette koster mer penger for samfunnet, men
det er hva det koster for dem som står i denne køen,
som risikerer å måtte stå i kø i
en time når de har det travelt, vi først og fremst
skal tenke på. Dette dreier seg altså om reisende
til og fra Fosen, og jeg mener at de har samme krav på regularitet
og mulighet for å komme fram som planlagt som folk som
reiser på annet vis. Er ikke statsråden enig i
det?

