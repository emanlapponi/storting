 

(komiteens leder og ordfører for saken): 

Næringskomiteens flertall har i innstillingen støttet alle departementets forslag slik disse ble satt fram i St. prp. nr. 41 for 1999-2000. Dette innebærer at det samtykkes i at staten kjøper Raufoss ASAs aksjer i Nammo AS for 340 mill. kr, og at det åpnes for at statens eierandel i Raufoss ASA blir redusert ned mot 34 pst. ved en eventuell påfølgende emisjon i dette selskapet. Videre gis det anledning for departementet til å justere statens eierandel i Nammo AS i intervallet 34-51 pst. ved eventuelle fremtidige emisjoner eller børsnoteringer eller omstruktureringer i internasjonal forsvarsindustri som denne bedriften kan bli berørt av.




Innstillingen har vært forelagt forsvarskomiteen som særlig har vurdert de beredskapsmessige aspekter. Denne komiteen har sluttet seg til Forsvarsdepartementets vurderinger om at det som her behandles, ikke er betenkelig.




Av partiene i næringskomiteen er det bare Fremskrittspartiet som motsetter seg at Raufoss ASAs aksjer i Nammo blir overtatt av staten. Høyre ønsker at staten raskt selger seg ned til 34 pst. eierandel i Nammo. Både Høyre og Fremskrittspartiet ønsker at staten skal selge seg helt ut av Raufoss ASA etter at den planlagte emisjonen er foretatt.




Behandlingen og konklusjonene i komiteen må ses i lys av det akutte behovet i Raufoss ASA for ny kapital, særlig med bakgrunn i den omfattende bildelkontrakten med General Motors Europa. Det er opplyst til komiteen at aksjesalget setter bedriften i stand til å undertegne kontrakten og sette i gang de investeringene som trengs. Uten en rask og positiv behandling i Stortinget vil den muligheten gå tapt. 




På grunn av tidspresset har komiteen valgt å ferdigbehandle innstillingen før de bebudede «due diligence»-rapportene foreligger. Komiteens standpunkt bygger således på de opplysninger som departementet har kunnet gi før de nevnte undersøkelser ble igangsatt. Jeg finner det riktig å presisere det fra Stortingets talerstol.




Etter aksjesalget vil Raufoss ASA fremstå som en sivil bedrift, der forsvarsbedriften Nammo bare blir en god nabo. Det er å håpe at det fortsatt blir et nært samarbeid til beste for begge bedriftene og for Raufoss-samfunnet.




Stortinget har gjennom høringer og på annet vis blitt kjent med den betydelige uro på Raufoss omkring de omorganiseringene som nå skjer. Særlig har de ansatte reagert på planene om å flytte produksjonen av småkalibret ammunisjon fra Raufoss til Sverige og Finland. Jeg har stor forståelse for det. Jeg mener det vil være gunstig om Norge gjennom aksjeoppkjøp og avtale med de andre eierne i Nammo kan få en avgjørende innflytelse i akkurat den fasen vi er inne i nå. Det er et flertall i komiteen som har uttrykt et slikt ønske. 




Uavhengig av eventuelle endringer på eiersiden er det sterkt ønskelig at produksjonsomleggingene i Nammo kan gjennomgås på nytt med tanke på å beholde de mest lønnsomme produksjonene der man har bevist at man gjør jobben best. Det er grunn til å tro at strukturendringene innen forsvarsindustrien vil gå videre, slik at også Nammo på Raufoss om noen år vil bli vurdert av ledelsen i et selskap som er langt større. Med tanke på en slik situasjon er det viktig at Nammo Raufoss får beholde produksjoner som man er aller best på, samtidig som man greier å være i teten når det gjelder nye produkter. 




Komiteens flertall har understreket at det for Nammo som konsern er avgjørende viktig for selskapets lønnsomhet at de ulike produksjonene blir lagt der man kan dokumentere de beste resultater. Videre har komiteen understreket at det forutsettes at staten skal være en aktiv eier i Nammo. Det burde være unødvendig å understreke. Å være en aktiv eier betyr til beste for Norge og til beste for Raufoss. 




Raufoss-bedriftene er store og viktige både lokalt og nasjonalt. Eksportandelen er stor. Dagens beslutninger er en fortsettelse av en utvikling der de mest lønnsomme virksomhetene skilles ut fra den delen som produserer forsvarsmateriell. Det er viktig at det man gjør, har framskritt og trygghet for arbeidsplassene som aller viktigste siktemål. Redusert statlig deltakelse må ikke få bli et mål i seg selv. Jeg synes det er rett å signalisere at Senterpartiet vil bidra til trygghet ved å beholde det statlige engasjementet som nå er angitt. Ved neste korsvei håper jeg det ikke er en hastesak som avgjør utfallet av slike forhold. 




Så vil jeg til slutt få ønske Raufoss-bedriftene lykke til.




 

(komiteens leder og ordfører for saken): 

Næringskomiteens flertall har i innstillingen støttet alle departementets forslag slik disse ble satt fram i St. prp. nr. 41 for 1999-2000. Dette innebærer at det samtykkes i at staten kjøper Raufoss ASAs aksjer i Nammo AS for 340 mill. kr, og at det åpnes for at statens eierandel i Raufoss ASA blir redusert ned mot 34 pst. ved en eventuell påfølgende emisjon i dette selskapet. Videre gis det anledning for departementet til å justere statens eierandel i Nammo AS i intervallet 34-51 pst. ved eventuelle fremtidige emisjoner eller børsnoteringer eller omstruktureringer i internasjonal forsvarsindustri som denne bedriften kan bli berørt av.




Innstillingen har vært forelagt forsvarskomiteen som særlig har vurdert de beredskapsmessige aspekter. Denne komiteen har sluttet seg til Forsvarsdepartementets vurderinger om at det som her behandles, ikke er betenkelig.




Av partiene i næringskomiteen er det bare Fremskrittspartiet som motsetter seg at Raufoss ASAs aksjer i Nammo blir overtatt av staten. Høyre ønsker at staten raskt selger seg ned til 34 pst. eierandel i Nammo. Både Høyre og Fremskrittspartiet ønsker at staten skal selge seg helt ut av Raufoss ASA etter at den planlagte emisjonen er foretatt.




Behandlingen og konklusjonene i komiteen må ses i lys av det akutte behovet i Raufoss ASA for ny kapital, særlig med bakgrunn i den omfattende bildelkontrakten med General Motors Europa. Det er opplyst til komiteen at aksjesalget setter bedriften i stand til å undertegne kontrakten og sette i gang de investeringene som trengs. Uten en rask og positiv behandling i Stortinget vil den muligheten gå tapt. 




På grunn av tidspresset har komiteen valgt å ferdigbehandle innstillingen før de bebudede «due diligence»-rapportene foreligger. Komiteens standpunkt bygger således på de opplysninger som departementet har kunnet gi før de nevnte undersøkelser ble igangsatt. Jeg finner det riktig å presisere det fra Stortingets talerstol.




Etter aksjesalget vil Raufoss ASA fremstå som en sivil bedrift, der forsvarsbedriften Nammo bare blir en god nabo. Det er å håpe at det fortsatt blir et nært samarbeid til beste for begge bedriftene og for Raufoss-samfunnet.




Stortinget har gjennom høringer og på annet vis blitt kjent med den betydelige uro på Raufoss omkring de omorganiseringene som nå skjer. Særlig har de ansatte reagert på planene om å flytte produksjonen av småkalibret ammunisjon fra Raufoss til Sverige og Finland. Jeg har stor forståelse for det. Jeg mener det vil være gunstig om Norge gjennom aksjeoppkjøp og avtale med de andre eierne i Nammo kan få en avgjørende innflytelse i akkurat den fasen vi er inne i nå. Det er et flertall i komiteen som har uttrykt et slikt ønske. 




Uavhengig av eventuelle endringer på eiersiden er det sterkt ønskelig at produksjonsomleggingene i Nammo kan gjennomgås på nytt med tanke på å beholde de mest lønnsomme produksjonene der man har bevist at man gjør jobben best. Det er grunn til å tro at strukturendringene innen forsvarsindustrien vil gå videre, slik at også Nammo på Raufoss om noen år vil bli vurdert av ledelsen i et selskap som er langt større. Med tanke på en slik situasjon er det viktig at Nammo Raufoss får beholde produksjoner som man er aller best på, samtidig som man greier å være i teten når det gjelder nye produkter. 




Komiteens flertall har understreket at det for Nammo som konsern er avgjørende viktig for selskapets lønnsomhet at de ulike produksjonene blir lagt der man kan dokumentere de beste resultater. Videre har komiteen understreket at det forutsettes at staten skal være en aktiv eier i Nammo. Det burde være unødvendig å understreke. Å være en aktiv eier betyr til beste for Norge og til beste for Raufoss. 




Raufoss-bedriftene er store og viktige både lokalt og nasjonalt. Eksportandelen er stor. Dagens beslutninger er en fortsettelse av en utvikling der de mest lønnsomme virksomhetene skilles ut fra den delen som produserer forsvarsmateriell. Det er viktig at det man gjør, har framskritt og trygghet for arbeidsplassene som aller viktigste siktemål. Redusert statlig deltakelse må ikke få bli et mål i seg selv. Jeg synes det er rett å signalisere at Senterpartiet vil bidra til trygghet ved å beholde det statlige engasjementet som nå er angitt. Ved neste korsvei håper jeg det ikke er en hastesak som avgjør utfallet av slike forhold. 




Så vil jeg til slutt få ønske Raufoss-bedriftene lykke til.




