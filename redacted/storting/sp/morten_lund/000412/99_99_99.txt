 «Det er varslet nedlegging av fiskebruket
på Ingøy i Måsøy kommune etter
at Statens nærings- og distriktsutviklingsfond (SND) sentralt
har avslått en søknad om lån og tilskudd
til et nybygg som SND i Finnmark har anbefalt. Fortsatt bosetting
og optimisme på stedet er trolig helt avhengig av at nybygget kan
realiseres. 

Hvordan vil statsråden bidra til at
bosettingen kan opprettholdes på et sted som ligger tett
opp til et av kystens beste fiskefelt?»

  Jeg takker for svaret. Det er positivt å høre
at det fortsatt kan finnes en mulighet.

Det konkrete prosjektet som nå er
lagt fram, er resultatet av flere justeringer underveis. Lokale
banker sier at det er lønnsomt nok og vil bidra, under
forutsetning av at SND er med, men staten, som har et tilleggsansvar
når det gjelder bosetting, sier altså nei.

En enstemmig næringskomite har bedt
om at det lages en plan for hvordan aktive fiskerisamfunn skal sikres
et funksjonelt mottaksanlegg, selvfølgelig ut fra at et
fiskerisamfunn uten mottaksanlegg vil folk flytte fra når
alternativet – altså nabobruket – ligger
så langt unna som det her gjør. Det er en selvfølge
at vi må greie å løse slike spørsmål
som dette. Hvis ikke, flytter folk fra. 

Spørsmålet er: Når
vi skal hjelpe til med bosettingen, som vi har et ansvar for, har
vi da et annet redskap enn SND til å bidra? Har SND en
tydelig nok instruks som pålegger å ta bosettingshensyn,
som det må gjøres i dette tilfellet?

  SNDs retningslinjer er selvfølgelig
helt sentrale i dette spørsmålet. SND lokalt opplever og
vurderer saken helt annerledes enn SND sentralt. SND lokalt oppfatter
saken slik at de må hjelpe til, og det er det SNDs valgte
styreorgan som gjør. SND i Oslo hører på administrasjonen
i SND i Finnmark. De folkevalgte og folket opplever den knivsegg
som bosettingsgrunnlaget balanserer på på slike
plasser. Uten denne bitte lille bedriften – som selv om
den er liten, er en hjørnesteinsbedrift – forsvinner
bosettingen. Da mister vi altså en liten demning mot fraflytting,
og hvis den svikter, vil også de store demningene svikte.
Jeg vil tro at i et slikt tilfelle bør det settes opp et
regnestykke som viser hva det kommer til å koste storsamfunnet
hvis vi får en fraflytting. Regningen kommer andre steder,
bl.a. i Oslo-området, der vi får økt
press. Lages det slike regnestykker innenfor SND i dag? Forsikrer
statsråden seg om det før tommelen vendes ned
i slike saker, som lokalt oppfattes som så viktige og som
så selvsagte?

