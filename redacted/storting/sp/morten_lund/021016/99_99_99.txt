 Jeg vil få stille følgende
spørsmål til helseministeren:

«Den psykiatriske sykehusavdeling
på Fosen er blitt nedlagt med virkning fra 1. oktober.
Vedtaket er gjort av direktøren for helseforetaket uten
at folkevalgte og representanter for brukerne er gitt anledning
til å uttale seg, slik Stortinget har bestemt. Senteret
kan vise til særdeles stor pårørende-
og pasienttilfredshet og svært rimelig drift. Helseansvarlige
på Fosen mener det nå vil bli et langt
dårligere tilbud til en stor gruppe pasienter.

Kan dette vedtaket om nedlegging regnes som
gyldig?»

