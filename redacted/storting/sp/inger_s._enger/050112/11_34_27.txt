 Mitt spørsmål går til miljøvernministeren og
lyder som følger:

 Stortinget har lagt vekt på at rovviltforvaltningen skal
få sterkere lokal forankring, og at det skal bygges opp et bedre
tillitsforhold mellom lokalsamfunn og forvaltningsmyndigheter. Det
har vært meninga at de regionale rovviltnemndene skal spille en
viktig rolle for å få til dette. Nå frykter mange at de regionale
nemndene vil få for lite myndighet, og at Direktoratet for naturforvaltning fortsatt
blir den dominerende aktøren.

Hvordan vurderer statsråden rovviltnemndenes
kommende rolle og myndighet? 

