 Det er korrekt som miljøvernministeren sier,
at Stortinget gav klare føringer. Men når det nå legges opp til
forskrifter, kan det se ut som det er Direktoratet for naturforvaltning
som skal få svært mye myndighet når det gjelder forvaltninga av
rovvilt.

Blant annet er det nevnt at de skal ha styringa
fram til bestandsmålene for de ulike artene er nådd. Hvis jeg kan ta
et eksempel der, vil det for bjørns vedkommende sannsynligvis være
10-15 år, for det er slik at bjørn får unger hvert annet år, og
da vil det altså ta ca. 15 år før bestandsmålet er nådd. Da kan
det umulig være riktig at det er Direktoratet for naturforvaltning
som i disse åra skal styre den forvaltninga, og altså sette rovviltnemndene
ut av spill.

Mitt spørsmål blir da: Hvordan ser statsråden
på dette?

