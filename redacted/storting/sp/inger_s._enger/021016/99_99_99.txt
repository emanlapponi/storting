 Jeg tillater meg å stille følgende spørsmål
til samferdselsministeren:

«Gjøvikbanen er viktig for
persontransporten inn og ut av Oslo nordfra, den sørlige
delen av banen også for godstransport
til Bergen. Tidligere var det dobbeltspor hele strekningen
fra Oslo S til Grefsen. En strekning på 300–400
meter er i det stille blitt gjort om til enkeltspor. Nå er
det påbegynt arbeid for å bygge lokk og boliger over
deler av strekningen. Det vil skape nye vansker for videre utvikling
av Gjøvikbanen.

Hvordan harmonerer dette med Regjeringens uttalte satsing
på kollektivtransport?»

 Jeg takker for svaret, og jeg tillater meg å komme
med noen tilleggskommentarer.

Når det gjelder dette med bygging
av et lokk over jernbanen, tar riktignok lokket ikke noen
plass, men pilarer er satt ned slik at det ikke går
an å lage to spor der. Det er den siden av det.

At anbud løser noen problemer
her, er vi muligens uenige om, men poenget er at Gjøvikbanen
har blitt sultefôret over lang tid. Den er sprengt i rushtiden.
Det passerer 60 tog der i løpet av et døgn. Det
som er nevnt, viser at det ikke har vært satsing
på denne banen. Det skal bli en ny T-banering med en ny
stasjon på Storo, og der er det heller ikke tatt
hensyn til Gjøvikbanen i den grad det burde vært
gjort. Vi vet at det bygges mange nye boliger på Grefsen,
og at det også blir mange arbeidsplasser i dette området.
Mitt spørsmål er da: Er ministeren enig i at vi
risikerer at enkeltsporløsningen kommer til å virke styrende
for framtidige prioriteringer?

 Jeg takker igjen for svaret.

Det er hyggelig at ministeren vil at flere
skal reise med jernbanen. I den tiden folk reiser, er kapasiteten sprengt,
så det er i grunnen ikke noe svar. Vi er avhengig av
gode, varige løsninger. I svaret til representanten Ryan sier
ministeren at det er positivt å reise kollektivt. Det bør også gjelde
Gjøvikbanen; man bør få mulighet til det.

Statsråden, som også er øverste
leder for Jernbaneverket, har veldig mye makt. Gjøvikbanen
er 100 år i år. Jeg skulle ønske
at statsråden hadde en bedre gave til
jubilanten enn å sende den skrantende toglinjen ut på anbud. Vil
statsråden gripe inn og sørge for å sikre
at vi får tilbake dobbeltsporet, som helt riktig aldri
har gått lenger enn til Grefsen, slik at vi får
framtidige utviklingsmuligheter for denne banen?

