 Jeg vil takke statsråden for svaret.
Det er ikke noe å si på gjennomgangen av teorien
når det gjelder rovdyrpolitikken, men det er praksisen
som har vært sviktende i løpet av sommeren. Nå nevnte
statsråden sjøl at det var kommet en fellingstillatelse.
Men den kom lovlig seint og nærmest i form av nødvergerett.

Rovviltforliket i Stortinget skulle redusere
ulvebelastningen i store deler av Hedmark. Men det folk har opplevd,
er det motsatte. Det er en større rovviltbelastning. Det
går på tilliten løs, og folk i Hedmark
lurer nå på hvem som egentlig styrer utforminga
av politikken. Mitt spørsmål blir derfor: Hvem
er det som egentlig har utforma, og som har ansvaret for, den praktiske
politikken nå i denne mellomperioden fram til nemndene
skal begynne å virke?

