 Jeg tillater meg å stille et spørsmål
til helseministeren:

«For å unngå en
midlertidig stans i ambulansedrifta i Vang i Valdres har Vang kommune
sammen med Oppland fylkeskommune og Regionrådet for Valdres
finansiert ambulansen siden 1. mars. Kommunen har fått
signaler om at helseregionen vil ta over ambulansedrifta igjen dersom økonomien
i helseregionen bedrer seg.

Hva vil statsråden gjøre
for at helseregionen, som siden nyttår har hatt
ansvaret for ambulansedrift, faktisk tar dette ansvaret?»

 Jeg takker statsråden for svaret. Det
var ikke noe å si på ordbruken her.
Statsråden var opptatt av at brukerne skal ha tillit til
systemet, og statsråden tok også ansvar
for dette viktige området. Det er jeg glad for.

Likevel har det blitt slik i Vang
i Valdres at kommunen, sammen med andre aktører,
har måttet gripe inn nå fra 1. mars for å holde
systemet flytende. Det gir ikke særlig trygghet
for brukerne. Så sjøl om statsråden bruker fine
ord, er det sådd mye usikkerhet rundt dette området.
Jeg må da spørre statsråden: Mener
statsråden at det er riktig at innbyggere i grisgrendte
strøk risikerer å vente lenger på ambulanse – og
at det er usikkerhet rundt dette – enn folk i byområder
vil måtte gjøre?

 Jeg vil igjen takke for svaret. Jeg er glad
for at statsråden følger godt med på dette.

Vang i Valdres er jo egentlig bare
et eksempel. Alt dette, ved at det nå er blitt gjort om
til helseforetak, bærer preg av at det er for dårlig økonomi
mange steder. Det er nødvendig at helseforetakets ansvar
kommer fram, samtidig som vi altså må be om at
det gis nok penger. Man kan plassere ansvaret, men man er også avhengig
av økonomiske midler.

Mitt siste oppfølgingsspørsmål
til statsråden blir da: Vil statsråden sørge
for at det blir nok midler, slik at ambulanse ikke blir
salderingspost, som det svært ofte kan bli?

