 «I styremøte 6. oktober 2003 vedtok
Sykehuset Innlandet omfattende endringer i oppgavefordelingen mellom
sykehusa i Oppland og Hedmark. Med den «nye» strukturen
vil bl.a. akuttilbudet i Lillehammer bli kraftig redusert. Pasienter
fra Nord-Gudbrandsdalen som har behov for akuttmedisinsk behandling,
vil bli henvist til Gjøvik eller Hamar. Det er
vel kjent at kortest mulig vei til akuttsykehus kan være
livreddende for pasienten.

Hvordan ser statsråden på denne
problematikken?»

 Jeg takker statsråden for svaret. Jeg
er enig i mye av det han nevnte: Ambulansetjenesten kan gi livreddende
behandling, og den må starte med en gang. Og der er vi
ved mitt neste spørsmål, som gjelder den andre
siden av problemet. Når akuttmottakene legges ned eller
blir mindre gode, får de en svekket beredskap. Da
må en også tenke på ambulansetjenesten.
Ambulansetjenesten i innlandet er nå satt under lupen,
og det ville vel egentlig vært naturlig å ta omorganiseringen
av den før en foretok de omfattende funksjonsendringene
som det nå legges opp til.

Ved ambulansetransport fra Nord-Gudbrandsdalen
til Hamar tar det nå tre timer å komme til akuttmottak.
Det kan være av livsviktig betydning. Nå legger
statsråden opp til at det skal være gode
prehospitale tjenester, og da må jeg virkelig spørre:
Er det ved strukturendringer på sykehusene tatt
skikkelig hensyn til den svekkede beredskapen, og hva gjøres
for å dyktiggjøre ambulansepersonellet?

 Jeg takker igjen for svaret og skjønner
at det ikke er så lang avstand mellom
oss.

Mitt siste oppfølgingsspørsmål
gjelder fødeavdelingen på Gjøvik. Jeg
oppfattet av svaret til Alvheim i stad at det var lovende signaler
fra statsråden om denne. Det ble bl.a. nevnt at fødeavdelingen
på Gjøvik har omtrent dobbelt så mange
fødsler som det som er – skal vi bruke ordet – minstekrav.
Det er en stor region, og det er en ung befolkning i dette området.
Jeg er også kjent med at statsråden
andre steder i landet har gått inn og tatt tak
i vedtak hvis han mener at sentraliseringen har vært
for sterk. Vi har en pressemelding fra valgkampen hvor det faktisk sies
at fødetilbudet i Helse Øst skal avgjøres på et foretaksmøte.
Og foretaksmøtet er jo statsråden. Så jeg vil
gjerne spørre statsråden om han vil foregripe
begivenhetenes gang lite grann, for dette møtet
er i morgen: De signalene som jeg oppfattet at han gav til Alvheim,
var de positive nok til at fødeavdelingen på Gjøvik
består?

