 Eg takkar for svaret. Det som Senterpartiet er oppteke av, er at kommunane er avhengige av utviklingsmidlar for å utvikla kulturskulane sine ytterlegare. Eg er klar over at i rammeoverføringane i dag ligg det satsingar på kulturskulen.


Kulturskulerektor Bjørn Morten Kjærnes ved Kontra musikkskole i Ski har sendt eit brev til kunnskapsministeren og kulturministeren der han tek opp ti forskjellige problemstillingar eller utfordringar, bl.a. dette med bruken av musikk og kultur med tanke på læring. Han trekkjer fram PISA-undersøkingar, og bl.a. at land som skårar bra i PISA-undersøkingar, har mykje undervisning i instrument.


Ser kunnskapsministeren her moglegheiter til å køyra prosjekt eller til å prøva ut ytterlegare undervisning i den retninga for å styrkja læringa i skulane våre?


