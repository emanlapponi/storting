 Dette er heilt andre signal enn dei statssekretær Jardar Jensen gav næringane i Valdres i november i fjor. Etter dei signala vart det gjeve ei oppfordring om å koma med innspel. For næringslivet i Oppland utgjer endringane ved bortfall av den reduserte arbeidsgjevaravgifta 24 mill. kr. Dette er krevjande å ta inn. Dei tinga som vi har spela inn, skal jo nettopp sikra betre framkomst for alle i regionen, og då lurar eg på kva slags tankar ministeren har for å sikra andre tilskotsordningar eller kompensasjonsordningar for regionane. Som eg sa i innleiingsspørsmålet: Her går regjeringa attende på dei lovnadene som vart gjevne av deira representantar i denne regionen.


