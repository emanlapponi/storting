 Eg takkar for svaret. Eg har registrert at Riksantikvaren har hatt eit aktivt engasjement overfor forsikringsselskap i brevs form i 2012 og òg no i 2014. Eg registrerer framleis at eigarar slit med å få forsikra sine objekt, og at dei òg må betala ein dyrare forsikringssum, så eg hadde håpa at kanskje statsråden hadde kunna teke eit endå meir offensivt grep overfor forsikringsselskapa når det gjeld dette. Men kva slags rolle ynskjer klima- og miljøministeren å ta? Skal vi redusera talet på freda bygningar som går ut av historia, er dette ein del av grunnlaget for eigaren òg – å kunna ha økonomi til å ta vare på bygningen.


