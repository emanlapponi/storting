 «Av jernbanestrekningene på Østlandet er det nå kun Jaren-Gjøvik som har totimers frekvens. I Nasjonal transportplan for 2014–2023 er timefrekvens på Gjøvikbanen satt som et minimum i en opptrapping av tilbudet. For å nå dette kreves det infrastrukturtiltak, bl.a. økt strømforsyning mellom Jaren og Gjøvik, nytt krysningsspor ved Reinsvoll og stasjons- og plattformtiltak på Nittedal stasjon.


Vil statsråden be Jernbaneverket om å igangsette planlegging slik at tiltakene er ferdige og tilbudet utvidet før nytt anbud på Gjøvikbanen?»


