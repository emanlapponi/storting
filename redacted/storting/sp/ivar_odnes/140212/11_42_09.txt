 Det er lite grann på sidelinja, men dette er framleis svært viktig for Gjøvikbana og den akutte situasjonen som er i dag, der dei har fått akutte vedlikehaldsproblem med fire av åtte vognsett, som no er sette ut av drift. Dette reknar eg med at statsråden er kjend med. Problemet her er ei banestrekning som er enormt kurverik i forhold til andre. Dette er jo den mest kurverike banestrekninga i Noreg, noko som skapar enda større slitasje på spesielt hjulsettet. Vil statsråden vurdera raskare oppgradering av vognmateriell, eventuelt leiga inn vognmateriell, for å avhjelpa den akutte situasjonen som er i dag?


