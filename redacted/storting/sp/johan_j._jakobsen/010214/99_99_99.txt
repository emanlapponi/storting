 Jeg vil stille følgende spørsmål
til utenriksministeren:

«Ifølge Handlingsplanen for
menneskerettigheter skal det etableres et pilotprosjekt for overvåking,
rapportering og verifisering av næringslivets overholdelse
av menneskerettighetene internasjonalt. Ordningen skal
baseres på frivillighet.

Når blir pilotprosjektet opprettet,
og hvordan vil det bli organisert?» 

  Jeg takker for svaret. Jeg er enig med utenriksministeren
i at store deler av norsk næringsliv er seg sitt ansvar
bevisst når det gjelder dette med etikk, særlig
knyttet til menneskerettigheter. Næringslivet og de organisasjoner
en har i næringslivet, er positive til at det blir satt
fokus på det. Cirka halvparten av NHOs medlemsbedrifter
utarbeider nå etiske retningslinjer for sine bedrifter,
og en undersøkelse viser faktisk at ¾ av næringslivets
sjefer mener at etikk og butikk egentlig hører sammen. 

Jeg er glad for at Regjeringen er kommet i
gang med dette arbeidet, men når jeg konkret spurte når
dette kunne bli realisert, og når dette ville bli satt
i gang, fikk jeg vel egentlig ikke noe konkret svar på det.
Så mitt avslutningsspørsmål er om utenriksministeren
kan være mer konkret når det gjelder ambisjonene
for når dette kan etableres.

  Jeg registrerer at utenriksministeren mener
at det jeg har spurt om, vil bli iverksatt umiddelbart, og da får
oppfølgingen vise hva som ligger i begrepet «umiddelbart» i
utenriksministerens ordforråd.

