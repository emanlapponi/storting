 Eg takkar for svaret.

Det er bra for mange dyr, dyreeigarar og lokalsamfunn
at veterinærane no er tilbake på vakt. Senterpartiet er svært nøgd
med at partane no er i dialog om ei løysing.

Eg skal ikkje dvela ved den undringa som er
både hjå oss og hjå andre i forhold til at statsråden lét det gå
ti dagar før han greip inn, med påfølgjande 24 døde dyr og mykje
unødig liding. Eg vil i staden visa til det som vart sagt om vaktberedskapen
då næringskomiteen behandla budsjettet. Då føresette fleirtalet
i komiteen at statsråden kom tilbake til det i revidert budsjett,
mens fleirtalet i salen føresette at det vart gitt ei orientering
om ei heilskapleg løysing i kommuneproposisjonen. Eg reknar no med at
statsråden ser at det er nødvendig med begge delar, både ei sak
i revidert nasjonalbudsjett og ei sak i kommuneproposisjonen.

