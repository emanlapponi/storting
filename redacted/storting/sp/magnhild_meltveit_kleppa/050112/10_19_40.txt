 Til det siste: Det er heilt klårt at dersom
statsråden vil, så kan han, med eit fleirtal bak seg, auka løyvingane
i revidert budsjett, altså ut frå merknadene frå Arbeidarpartiet, Senterpartiet
og Framstegspartiet. Men så går det  g fram av budsjettproposisjonen
at det kan sjå ut som om Regjeringa har planar om at kommunane skal
overta vaktberedskapen. Då er det veldig viktig at det er eit økonomisk
fundament i botnen, og det er  g viktig at kommunane blir høyrde
og får seia sitt før ei slik avgjerd blir teken.

Kommunane har erfaring når det gjeld endringar f.eks.
frå ferdigbehandla til utskrivingsklare pasientar, og når det gjeld
skyss av helsepersonell. Pengane er ikkje på plass, kommunane får
likevel nye oppgåver. Så eg vil be statsråden kort kommentera kva
prosess han ser føre seg der. Eg reknar med at han bekreftar i dag
at kommunane skal bli høyrde før han gir ei slik tilråding.

