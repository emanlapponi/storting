 Eg skal få stilla følgjande
spørsmål til utdannings- og forskingsministeren:

«I dag tek mange unge utdanning
som styrmenn og maskinoffiserar utan at dei får høve
til den praksis som er naudsynt for å løysa
ut godkjent sertifikat.

Kva vil statsråden føreta
seg for å sikra norsk ungdom ei framtid til sjøs?»

 Eg takkar både for ei grei
orientering om korleis utdanninga føregår og for at
statsråden her vil ta eit initiativ
som eg synest er svært nødvendig. Det er nemleg,
som statsråden seier, no vanskeleg å få tak
i praksisplass. Det blir ei utgift for reiarlaga – både
når det gjeld løn til dei såkalte kadettstillingane,
og når det gjeld ressursar i forhold til opplæring.
Det er ei utgift dei må ta sjølve, og alternativet blir
dessverre for altfor mange reiarlag billigare
utanlandsk arbeidskraft.

Kan statsråden som ein del av dette
initiativet vera villig til å vurdera f.eks.
eit lærlingtilskot etter modell frå Danmark,
altså ein annan variant av tilskot som ein i dag har til anna
fagutdanning?

 Eg hadde heller ikkje venta at statsråden
skulle gå rett på og seia ja til andre modellar.
Eg veit at somme har bede om at det lønstilskotet som finst
i forhold til arbeidsløyse, blir vurdert.

Men i Danmark har dei ei ordning som fungerer
godt. I England skal dei ha ei liknande ordning,
som altså gir nødvendig rekruttering, der dei
som tar den fyrste delen av fagutdanninga, får moglegheit
til praksis før dei tek den neste delen.

Eg ynskjer å understreka behovet for å gjera
noko, fordi vi her har å gjera med ei næring med rike
tradisjonar og med store ringverknader. Eg er veldig glad for at statsråden
her vil ta eit nødvendig initaitiv. Kanskje kunne eg utfordra
statsråden på tidsperspektivet med omsyn til dette
initiativet?

