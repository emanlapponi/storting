 «Rimelig god» – eg
trur det berre er statsråden som meiner at kapasiteten
er rimeleg god i dette sambandet. Eg har ikkje møtt
ein person elles som meiner det. Eg følgjer situasjonen nøye
og med stigande uro. Eg lyttar til enkeltpersonar og bedrifter som
er etablerte på Ryfylke-sida, og høyrer på deira
urovekkjande vurderingar om dei skal ha Ryfylke som utgangspunkt
i framtida. Lat meg minna om: Frekvensen har gått ned – frekvensen
ligg betydeleg under frekvensen i samband ein kan samanlikna
med – medan trafikken har gått opp. Det er konkurranse
morgon og ettermiddag om å komma med ferja. Det
er 1 time og 20 minutt mellom avgangane på kveldstid,
og det same er tilfellet på enkelte avgangar
midt på dagen. Talet på lastebilplassar har gått
ned, frå 15 til 11 plassar pr. to timar. Eg spør
statsråden: Kan ho tenkja seg å ta ein tur til
Rogaland for om mogleg å få noko meir
innsikt i kor stor betyding det har med auka frekvens
i Tau-sambandet?

