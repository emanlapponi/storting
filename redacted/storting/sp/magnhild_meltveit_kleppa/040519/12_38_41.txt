 Statsråden viser til omgrepet «standard».
Eg forstår at det har med kapasiteten å gjera,
om det blir frakta over eller under 1 500 personbileiningar.
Er dette eit politisk vedtak? Finst det rom for skjønn?
Eg spør om dette fordi dei 14 sambanda, som fraktar fleire
personbileiningar enn Tau-sambandet, alle har mellom
30 og 54 avgangar, med eit gjennomsnitt på 36.

Eg må òg spørja
statsråden om ho synest det er vesentleg forskjell på Tau-sambandet,
som fraktar 1 450 personbileiningar, og samband der talet
kanskje er mellom 600 og 700. Synest ho det er rimeleg
at slike samband blir behandla likt? Eg spør då av
omsyn både til pendlarar og næringsliv
i eit område der det er eit ynske om vekst og ikkje
nedgang i folketalet.

