  Eg vil fyrst seia takk for eit positivt svar.

Senterpartiet har følgt senteret i
Stavanger frå det starta som eit prøveprosjekt
under Bondevik I-regjeringa til det no er etablert som ein stiftelse
med ein permanent driftsavtale. Vi ser at både Stavanger
og Sandnes har gått inn, og òg Sola i fjor. Ein
arbeider med avtalar med fleire kommunar, og det er rett, som statsråden
seier, at òg Helse Vest er inne.

Eg har sjølv møtt pårørande
som har fått hjelp ved dette senteret, og som er veldig
godt fornøgde. Eg har òg registrert at det er
andre kommunar som no tek kontakt med Pårørendesenteret
i Stavanger for å få råd i forhold til
liknande opplegg i eigen kommune.

Kva tidsaspekt har statsråden for
den tiltaksplanen han skisserer?

