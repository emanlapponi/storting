  Det er jo ikkje så sjeldan at både
Senterpartiet og andre parti finn grunn til å gi korreks
til Regjeringa og be dei få opp farten, styrkja innsatsen,
osv. på dette feltet. Så er det ei glede for meg å gi
ros til helseministeren fordi han er oppteken nettopp av eit felt
som eg trur det er svært viktig å styrkja. Det
han her skisserer, høyrest veldig bra ut.

Når eg tek opp dette, er det fordi
eg veit at her er det kompetanse. Her er det erfaring, og her er
det eit påtrykk frå andre kommunar. Då trur
eg det ville ha vore meir ryddig både for dei kommunane,
for dette senteret og ikkje minst for ein statsråd som
er oppteken av dette feltet, at det blir utarbeidd ein god modell
som andre kan bruka.

Så er det slik at det hender jo at
direktoratet blir bedt om å utarbeida planar, og så blir
dei ikkje godt nok følgde opp, jf. beinskjørheitsplanen.
Men eg forstår det no slik at dette har statsråden
sjølv hand om, og han vil syta for nødvendig framdrift.

