  Eg skal få stilla følgjande
spørsmål til kommunal- og regionalministeren:

«Planlegg Regjeringa tvangssamanslåing
av kommunar?»

  Eg takkar for svaret. 

Eg opplever at kommunalministeren taler med
to tunger. Ho seier ho ikkje vil tvangssamanslå kommunar,
ho seier jamvel i annan samanheng at ho vil styrkja lokaldemokratiet.
Samtidig viser svært mykje av det ho føretar seg
i handling, og det Regjeringa elles gjer, ei anna retning. Innretninga
av overføringane til kommunane, kutt i distrikts- og regionalpolitiske
tiltak i RNB, likeins tilskotskutt for SND, tilbodet som er lagt
fram i landbruksoppgjeret, og kommunalministeren sitt sterke engasjement
for store regionar i staden for dagens fylkeskommunar, gjev eitt
signal: Folk skal bu i større einingar.

Mitt spørsmål er: Er det
i høve til dei 210 kommunane som i dag har mindre enn 4 400
innbyggjarar, at kommunalministeren ikkje er nøgd med grensene,
eller gjeld det òg dei andre og større kommunane?

