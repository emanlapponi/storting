Det er ingen tvil om at Oslo har spesielle utfordringar. Det er heller ingen tvil om at Oslo på mange måtar har spesielle moglegheiter. Eg viser til den debatten vi har hatt tidlegare i dag, der vi har fokusert på rapportar som fortel noko om det, f.eks. at av 13 400 departementale arbeidsplassar ligg 900 utanom Oslo. Det er slik at 65 av 70 direktorat er plasserte i Oslo, og vi veit at hovudkontora for ei rekkje verksemder, både offentlege og private, finst her.




Sist Stortinget debatterte storbyane sin situasjon, var vel ved behandlinga av storbymeldinga. Då var det eit breitt engasjement i Stortinget for ei spesiell satsing i dei delane i Oslo som har dei største utfordringane, eit Oslo indre aust-engasjement, der det framleis vert tilført midlar. Så var det òg diskusjon om Oslo sin situasjon i samband med inntektssystemet. Der føreslo Senterpartiet i 1997 eit eige storbytilskot som skulle vera utanom andre kriterium, som ikkje berre skulle gå til Oslo, men som òg skulle gå til andre storbyar. Det fekk ikkje fleirtal.




Utjamningsmeldinga som ligg til behandling i desse dagar, viser både kvar dei beste og kvar dei vanskelegaste levekåra er. Der er det òg forslag til tiltak, som vonleg vert vedtekne, som gjeld både Oslo og andre storbyar. Eg er overraska over at Oslo ikkje har nytta dei moglegheitene dei har til eigedomsskatt. Det er deira val. Vi skal ikkje av den grunn la vera å ta på alvor den spesielle situasjonen som både Oslo og andre storbyar er i, òg den positive ringverknaden det vil ha om vi kunne stimulera til at nokre fleire av dei som ynskjer å bu utanom dei store pressområda, får høve til det.




Det har vore framført forslag i dag som gjeld tilbakesending av narkomane. Det høyrest ut til å vera godt meint. Det er fullstendig uakseptabelt og òg fullstendig, etter mitt syn, upraktikabelt. Eg er glad for at det er slik at det er lov å flytta i dette landet kvar som helst for alle som vil. Det må vi halda fast på. Men så må vi intensivera innsatsen når det gjeld førebygging, når det gjeld behandling, når det gjeld kontroll i forhold til rusmiddelmisbruk og andre problem.




Det er ingen tvil om at Oslo har spesielle utfordringar. Det er heller ingen tvil om at Oslo på mange måtar har spesielle moglegheiter. Eg viser til den debatten vi har hatt tidlegare i dag, der vi har fokusert på rapportar som fortel noko om det, f.eks. at av 13 400 departementale arbeidsplassar ligg 900 utanom Oslo. Det er slik at 65 av 70 direktorat er plasserte i Oslo, og vi veit at hovudkontora for ei rekkje verksemder, både offentlege og private, finst her.




Sist Stortinget debatterte storbyane sin situasjon, var vel ved behandlinga av storbymeldinga. Då var det eit breitt engasjement i Stortinget for ei spesiell satsing i dei delane i Oslo som har dei største utfordringane, eit Oslo indre aust-engasjement, der det framleis vert tilført midlar. Så var det òg diskusjon om Oslo sin situasjon i samband med inntektssystemet. Der føreslo Senterpartiet i 1997 eit eige storbytilskot som skulle vera utanom andre kriterium, som ikkje berre skulle gå til Oslo, men som òg skulle gå til andre storbyar. Det fekk ikkje fleirtal.




Utjamningsmeldinga som ligg til behandling i desse dagar, viser både kvar dei beste og kvar dei vanskelegaste levekåra er. Der er det òg forslag til tiltak, som vonleg vert vedtekne, som gjeld både Oslo og andre storbyar. Eg er overraska over at Oslo ikkje har nytta dei moglegheitene dei har til eigedomsskatt. Det er deira val. Vi skal ikkje av den grunn la vera å ta på alvor den spesielle situasjonen som både Oslo og andre storbyar er i, òg den positive ringverknaden det vil ha om vi kunne stimulera til at nokre fleire av dei som ynskjer å bu utanom dei store pressområda, får høve til det.




Det har vore framført forslag i dag som gjeld tilbakesending av narkomane. Det høyrest ut til å vera godt meint. Det er fullstendig uakseptabelt og òg fullstendig, etter mitt syn, upraktikabelt. Eg er glad for at det er slik at det er lov å flytta i dette landet kvar som helst for alle som vil. Det må vi halda fast på. Men så må vi intensivera innsatsen når det gjeld førebygging, når det gjeld behandling, når det gjeld kontroll i forhold til rusmiddelmisbruk og andre problem.




