 Eg skal få stilla følgjande
spørsmål til helseministeren:

«Det står i Aftenposten 7.
januar at leiarane i fleire helseføretak har avtalar om
oppsiktsvekkjande lukrative pensjonsordningar.

Er statsråden komfortabel med dei
vedtaka som her er gjorde, eller kjem han til å foreta
seg noko?»

 Det er bra at styreleiaren i Helse Sør
tek det initiativet som han no tek. Med dei reaksjonane som har
vore, har han ikkje noko val. Det er slik han
må handtera dette.

Men det er avdekt fleire forhold, for det fyrste
ei uhøyrd kjensleløyse i forhold til det samfunnsansvaret som
helseføretaka har. Vedtaka kjem i ei tid då ein
gjer kraftige kutt i pasientbehandlinga, og då Regjeringa
tek til orde for ei solidarisk pensjonsreform. Saksbehandlinga i
føretaksstyra synest å vera særleg
uryddig. Det er gitt tilbod om pensjonar til leiarar som
ikkje har bedt om det, og styremedlemer vedkjenner seg
ikkje kjennskap til dei avtalane som er inngåtte.

Mitt spørsmål vil vera: Var
helseministeren konsultert i forkant av desse
avtalane, og har han på førehand akseptert dei
vedtaka som er gjorde?

 Dei vedtaka som er gjorde – dersom
det er slik at helseministeren overhovudet ikkje
kjende til dei på førehand – står
fram som urovekkjande eksempel på den
fristillinga som helseføretaksstyra no har fått.
Det er grunn til å overføra dei òg på andre
område, altså vedtak som gjeld pasientbehandlinga.
Eg vil understreka ynsket om ein tettare dialog mellom
helseministeren og føretaksstyra.

Så er det òg utan
tvil gitt uklar informasjon frå Helsedepartementet til
Stortinget om desse lukrative pensjonsordningane. Det er umogleg å lesa
av vedlegg 1 kva pensjonsordningar dei fem toppleiarane
har fått. Det framgår heller ikkje at
det er ei rekkje andre leiarar som har ekstraordinære
ordningar i forhold til det som er vanleg, og det som er tak for
toppleiarar i staten.

Vil statsråden føreta seg noko
med omsyn til å gi betre informasjon til Stortinget?

