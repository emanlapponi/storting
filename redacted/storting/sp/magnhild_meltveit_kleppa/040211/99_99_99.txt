 Eg skal få stilla statsministeren
følgjande spørsmål:

«Statsministeren poengterte i innlegget
sitt på kommunedagane i Stavanger at
Regjeringa legg til grunn at eventuelle kommunesamanslåingar
skal vera på friviljug grunnlag. To dagar seinare
varsla kommunalminister Erna Solberg at om kommunane no
ikkje får fart på samanslåingsarbeidet,
er ho klar for bruk av tvang.

Kan statsministeren klargjera kva som eigentleg
er Regjeringa sin strategi?»

 Det er ingen tvil om at kommunalministeren
blir forstått; det er jo sitat som viser at ho snakkar
om to trinn. Ho snakkar fyrst om eit trinn med friviljug medverknad,
og så, i neste runde, dersom massive kommunesamanslåingar
ikkje skjer, er ho open for tvang. Er det då slik
at kommunalministeren med sin bodskap opptrer på vegner
av Regjeringa?

 No er det jo slik at Stortinget ofte
tek sine avgjerder på grunnlag av saker som er
initierte frå Regjeringa. Er statsministeren einig med
sin kommunalminister i at tvang kan bli aktuelt i neste runde, eller
står han fast på prinsippet om «frivillighet»?

