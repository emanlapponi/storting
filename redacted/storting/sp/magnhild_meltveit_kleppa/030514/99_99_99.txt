 Eg skal få stilla følgjande
spørsmål til finansministeren:

«I eit intervju
i Stavanger Aftenblad 28. april d.å.
uttalar tolldistriktssjefen i Rogaland at ho i samband med omorganiseringa
i etaten har fått nye oppgåver. Ho skal «arbeide
med Tollvesenets tilpasning til et eventuelt EU-medlemskap».

På kva grunnlag kan Regjeringa prioritera
eit slikt oppdrag, og har andre statlege etatar også fått same
oppgåva for sine verksemder?»

 Det er oppsiktsvekkjande, synest eg, at ein
sentral person i tolletaten kan uttala seg på den
måten, om dette er ei misforståing. Det står
altså at tolldistriktssjefen

«går
tilbake til Toll- og avgiftsdirektoratet i Oslo, der hun tidligere
var revisjonssjef. Nå skal hun arbeide med Tollvesenets
tilpasning til et eventuelt norsk EU-medlemskap».

Så blir ho sjølv sitert direkte:

«Det
er en spennende oppgave. Dersom Norge blir EU-medlem,
vil dette få store konsekvenser for Tollvesenet. Jeg skal
se på hvordan vi kan være best mulig forberedt
på det.»

Ho har allereie slutta i Rogaland og har teke
fatt på si nye oppgåve. Då trur eg at
finansministeren vil vera einig med meg i at
det trengst ei klargjering av oppgåva,
slik at det ikkje blir ytterlegare misforståingar
i tolletaten.

