 Eg skal få stilla følgjande
spørsmål til finansministeren:

«Dei landa som er mest aktuelle for
eksport til Noreg av veksthusprodukt i den norske produksjonsperioden, t.d.
Danmark og Nederland, har omfattande fritaksordningar for energiavgifter
og også avtalar om energisparetiltak. I Noreg har veksthusnæringa
hatt ein merkbar inntektsreduksjon m.a. som følgje av høg
oljepris.

Vil statsråden ta initiativ
for å sikra meir stabile og forutsigbare rammevilkår
for denne næringa?»

  Eg takkar for svaret.

Dette handlar om reduserte inntekter, og det
handlar om ein svekt konkurransesituasjon
i Noreg. For eit tomat-/agurkgartneri som berre
brukar olje, har prisstiginga frå 1998 til 2001 vore 103 pst.
Kostnadsauken på grunn av auka oljepris er av næringa
sjølv rekna til å vera 110 000–120 000
kr pr. årsverk. Dette må kunna kallast ein utilsikta
verknad. Eg går ut frå at finansministeren er einig
med meg i det.

Veksthusnæringa har, som statsråden
seier, fritak for elavgift. Grunnavgifta på fyringsolje,
som er innført for å hindra overgang
til olje som følgje av auka straumpris, rammar altså brukarar
som ikkje har moglegheit til ein slik overgang. Vil finansministeren
sjå nærare på den situasjonen som næringa
sjølv no gjer greie for?

Kenneth Svendsen hadde
her overtatt presidentplassen.

  Når det gjeld konkurransesituasjonen
i Noreg, lat meg seia at der har næringa sjølv
ei anna oppfatning. Men eg er glad for at finansministeren òg
seier at han vil ta med seg desse synspunkta tilbake.

Eg finn grunn til å minna om at for
fyrste gong i historia var det i behandlinga av landbruksmeldinga
i fjor eit eige avsnitt som gjeld gartneri/hagebruk – og
poteter, står det i tillegg i overskrifta. Der er det noko
som finansministeren bør merka seg. Ein samla komite seier:

«Komiteen
mener næringen fortsatt har potensiale for videre
utvikling og produksjon, verdiskaping og sysselsetting. Komiteen
vil derfor peke på behovet for virkemidler som gir optimisme
og investeringslyst.»

Så har Stortinget forverra situasjonen
etter finansministeren sitt forslag no i 2001 når
det gjeld avgifter på fyringsolje, og altså gjort
eit vedtak som er utanom jordbruksforhandlingane. Eg ber
finansministeren følgja opp i forhold til optimisme og
investeringslyst.

