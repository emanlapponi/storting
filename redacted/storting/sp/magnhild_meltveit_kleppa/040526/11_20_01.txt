 Senterpartiet meiner at det som skal liggja
i botnen i kommunestrukturprosjektet, er å avklåra
oppgåvene, kva for oppgåver kommunane skal ha.
Så vil det, som statsråden seier, tvinga seg fram
ein debatt om kva for oppgåver som kan overførast
til eit regionalt folkevalt nivå, ikkje minst fordi
den regionale staten breier om seg
på litt ulike måtar.

Når statsråden no tek omsyn
til at denne debatten pressar seg fram rundt omkring i fylka, er
det naturleg for meg å utfordra henne
på at enkelte kommunar har trekt seg, t.d. i forhold til å overta
ansvaret for vidaregåande skule. Vil ho no leggja vekt
på at det er eit behov for eit regionalt folkevalt nivå til å vareta
vidaregåande skule, samferdsel,
kultur, næringsutvikling og arbeidsmarknadstiltak
og å ha større ansvar for ressursar, utdanning og
forsking? Vi kan halda helseføretaka for seg.

Elles er det vel ein viktig del av
denne debatten at det tvingar seg fram eit styrkt regionalt folkevalt
nivå?

