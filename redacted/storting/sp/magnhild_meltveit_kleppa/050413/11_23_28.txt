  Eg er overraska over at statsråden
tilrår inseminasjon, noko som òg medfører
komplikasjonar. Det trur eg han er klar over. Så er eg òg
overraska over den saksgangen som blir lagd til grunn i denne typen
saker. Lat meg minna om at den nasjonale kompetansen på produksjonsdyr
ikkje er rådspurd i det heile. Kompetansen ligg
i Rogaland. Dei kan finna genotypen til verane. Det betyr at dei
kan gå god for kven det kan vera aktuelt å flytta
over fylkesgrenser utan spreiing.

Eg vil oppfordra statsråden
så sterkt eg kan, til å gå inn i denne
saka. Eg veit han er oppteken av kvalitetssau sjølv. Han
kjenner til sauefylket Rogaland, matfylket Rogaland. Her må ein òg
få til andre ordningar. Eg vil be om at han engasjerer
seg aktivt i det regelverket som no
er, og i den saksgangen som er.

