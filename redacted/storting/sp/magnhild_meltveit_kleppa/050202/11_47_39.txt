  Det er sjølvsagt eit ynske at flest moglege
pasientar både i kommunar og sjukehus får nødvendig helsehjelp så
raskt som mogleg. Slik sett er turnuskandidatane ei viktig brikke
for å få det til.

Eg vil be statsråden sjekka om det er noko
i kommunane, særleg i økonomien, som gjer at det ikkje er fleire plassar
der, og om det er noko i føretaka som gjer at det kan vera problem
med å få fleire inn. Eg vil òg be han om å vurdera innstillinga
frå Hagen-utvalet, som har vore ute til høyring, der ein føreslår
at legestudentar som har teke utdanninga si i Noreg, skal bli prioriterte
før dei som søkjer frå andre land, anten det er norske studentar
som har teke utdanninga si i utlandet, eller det er utanlandske
studentar.

I førre veke kom det òg plutseleg beskjed om
at 50 plassar blei trekte tilbake på vent. Det fortel ikkje akkurat at
tilhøva er føreseielege, og det ynskjer eg òg at statsråden skal
sjekka nærmare opp.

