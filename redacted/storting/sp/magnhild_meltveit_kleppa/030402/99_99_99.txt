 Eg skal få stilla følgjande
spørsmål til sosialministeren:

«Pårørandesenteret
i Stavanger har vist seg å fylla ein svært
viktig funksjon for pårørande til personar med
rus- og/eller psykiatriproblem. Evalueringsrapporten deira bør
ha overføringsverdi som grunnlag for liknande
senter i andre delar av landet.

Kjem statsråden til å ta noko
initiativ i så måte?»

 Pårørandesenteret i Stavanger
fekk startmidlar frå sentrumsregjeringa i ein treårsperiode.
Dei hadde planar om, og dei følgde opp planane med, eit
lågterskeltilbod for pårørande, slik
at pårørande opplever å vera
primærklientar – eit fagleg profesjonelt tilbod,
eit helseførebyggjande tilbod, eit tilbod som ein faktisk
kan påstå er med på å spara
midlar langt inn på sosialministeren sitt budsjett, eg
tenkjer i forhold til sjukemelding og uføretrygding. Det
handlar om telefonisk rådgjeving, individuelle samtalar
og parsamtalar, familiegrupper og andre grupper,
og det handlar om informasjon og undervisning.

Pårørandesenteret klarar
seg no sjølv økonomisk, men det eg spør
om, er: Ser ikkje sosialministeren noka moglegheit
til å gje startmidlar til andre senter og dermed innsparingar
på andre budsjett?

 Det er bra at statsråden har tru på metoden.
Det er bra at ho føreset at Helsedirektoratet
følgjer opp, og at òg Borgestadklinikken gjer sin
del av denne jobben.

Det som likevel er dilemmaet akkurat
no både i Haugesund og i andre
kommunar som vurderer denne modellen, er at der er ein kjempestram
kommuneøkonomi. Det inneber at det som kommunane no diskuterer,
jo ikkje er nye tiltak, men det er faktisk å kutta
i eksisterande tilbod, og det kan endåtil gå ut
over både sosial- og helsetenester. Då er
det mitt syn at sosialministeren skulle sjå moglegheita
til å styrkja ei rettleiingsteneste som faktisk kan forhindra noko
sjukefråvær, til og med kanskje noko
uføretrygd, ved at folk kan koma
inn i ein positiv måte å meistra
kvardagen på. Ser ikkje statsråden òg
den samanhengen?

