 Eg lurar på om det kan vera aktuelt å starta etappevis utbygging av ny bane og ny veg, som eg ser har vorte lansert som ein måte å kunna sikra at iallfall dei verste strekningane kan verta rassikre på.


Eg lurar òg på: Uansett kva tid ny bane og veg kjem, vil det gå år, og i mellomtida er det òg nødvendig med strakstiltak. Eg les at ein del midlar ligg inne, og at ein kan gjera små tiltak med dei midlane som ein har til rådvelde. Men det er kartlagd 29 rasfarlege område, og eitt større tiltak på den lista er eit nytt overbygg akkurat der kor dette raset gjekk. Det vil kosta over 100 mill. kr, som dei ikkje har pengar til i dag. Er det aktuelt å gi noko ekstra i mellomtida, mens vi ventar på ny veg, eller meiner statsråden at det skal gjerast innanfor dei midlane som er løyvde i budsjetta?


