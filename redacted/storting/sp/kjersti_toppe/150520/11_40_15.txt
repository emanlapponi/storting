 Eg vil takka statsråden for svaret, og for at han har forståing for dei utfordringane ein føler veldig på på denne strekninga, både når det gjeld veg og bane. Mange er no, forståeleg nok, veldig utolmodige etter å få ein sikker veg og sikker bane mellom Bergen og Voss.


Det vart vist til konseptvalutgreiinga som ligg på bordet til samferdsleministeren. Eg har forståing for dei utgreiingane som vert gjorde, men eg lurer òg på – no har det vel gått omtrent eit år sidan dette var ferdig – kva tid statsråden forventar at ein vil koma til ei løysing på kva prosjekt ein går inn for når det gjeld ny veg og bane på strekninga.


