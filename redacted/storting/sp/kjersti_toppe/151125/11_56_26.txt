 Eg trudde jo at når Riksarkivaren sette i gang ei omstrukturering og det var forankra i Kulturdepartementet, burde statsråden sjå til at det som var føreslått, faktisk var i tråd med dei lovene og reglane som er, så eg er litt forundra over det svaret.


Eg har eit tilleggsspørsmål utover det. Det skjer allereie ei sterk sentralisering, har eg fått opplyst, i Arkivverket. Når ein ser på dei nye stillingane som kjem, så er det sentrale stillingar – av dei 30 som er utlyste hittil i år, kjem 8 i regionane og 21 i Oslo. Inkludert er det utlyst fire nye direktørstillingar, som er kopla opp mot den nye omstruktureringa. Eg vil spørja statsråden om ho er kjend med den sentraliseringa som skjer, og om det er i tråd med det som er Stortinget sin intensjon om å styrkja regionane, som ein uttalte bl.a. i arkivmeldinga.


