 Det heng vel òg saman med korleis Hordaland fylkesting har prioritert, for å seia det slik. Men nok om det.


Eg har eitt siste spørsmål, og det gjeld det som var årsaka til den demonstrasjonen som var 8. november, for folk er utrygge. Bakgrunnen var at TV 2 hadde ein reportasje om den store steinblokka som heng oppi liene, som veg 3 000 tonn, og som var sånn at det firmaet som dreiv med fjellsikring, ikkje kunne utføra fjellsikringsarbeidet under. Samtidig gjekk både togtrafikken og biltrafikken som vanleg. Det er jo eit paradoks, og ein skjønar at folk vert redde.


Har statsråden nokon opplysningar om korleis ein handterer akkurat den steinblokka som no er gjord kjent, og som det er ein fare for at kan gli ut og skapa eit stort ras osv.?


