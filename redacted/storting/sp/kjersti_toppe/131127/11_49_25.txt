 Eg har fått vita at Helsehuset Kongsberg er eitt eksempel på eit lokalt privat radiografisk selskap – det betener Kongsberg-regionen, Numedal, Midtfylket i Vestre Viken m.m. – som har tapt eit anbod til fordel for dei store på marknaden.


Eg oppfatta helseministeren slik at han er opptatt av at anboda må leggja til rette for at vi får eit desentralisert tilbod, og at ein kan splitta opp på forskjellige måtar i anbodsreglementet. Men det er jo òg slik at det er Helse Sør-Aust som lagar dette anbodsregelverket.


Mitt spørsmål er om ikkje helseministeren vil gå inn og instruera Helse Sør-Aust om å sjå på dette, og å få anbod som legg vekt på tilgjenge, noko som kan sikra fleire små tenesteytarar òg i anbodsrunden.


