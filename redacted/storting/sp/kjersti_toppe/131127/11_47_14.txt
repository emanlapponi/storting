 Først vil eg få takka for svaret.


Eg meiner dette ikkje berre har med eit innkjøpsfagleg standpunkt å gjera, det har òg med pasienttilbodet å gjera.


Vi veit at i 2012 undersøkte private røntgeninstitutt 600 000 pasientar, to tredjedelar av alle MR-undersøkingar, så det er ikkje eit lite tilbod det er snakk om. Eg er òg bekymra når det berre er tre store aktørar i heile Noreg som driv. Vi veit òg at regjeringa har løyvd 45 nye millionar til det private, som då vil gå til desse tre selskapa.


Eg vil tru at Høgre er einig med meg i at det som kanskje er verre enn eit offentleg monopol, må vera eit privat helsemonopol. Kan statsråden seia at det er ønskeleg med fleire reelle tilbydarar av radiografiske tenester i Noreg?


