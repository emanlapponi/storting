 Mitt inntrykk er at det er ein praksis ute som er slik at ein ikkje følgjer opp det som Stortinget har vedtatt, og som har kome i form av forskrift. Då er det forskjellige måtar ein statsråd kan bidra til å sørgja for at praksisen vert slik som vi ønskjer, anten det er i form av brev, i tildelingsbrev eller kva som helst. Eg kunne ønskja at statsråden sa noko meir konkret om kva departementet vil gjera for å styrkja den praksisen, og ikkje berre visa til kommunen, sjølv om det er der det skjer.


Eg legg merke til at direktøren for fylkesnemndene sa i NRK at dei har ingen praksis i dag for å gå inn og kontrollera om dette er varetatt i barnevernstenesta. Så eg opplever at det er ingen som utøver den kontrollen som skal til for å få ein praksis som er i tråd med det som … (presidenten avbryter).


