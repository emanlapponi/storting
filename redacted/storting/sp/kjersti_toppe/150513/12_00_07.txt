 Statsråden seier at dei lovbrota som har skjedd frå føretaket si side, er «uheldig». Eg meiner dei er alvorlege, og spørsmålet mitt er kva statsråden vil gjera for å hindra at liknande uforsvarlege nedleggings- eller omleggingsprosessar skjer i andre føretak. Det vil eg gjerne ha eit meir utdjupande svar på.


Eg har òg spurt om kva statsråden vil gjera for å sikra meir reelle tilsyn. Eg spurte i eit skriftleg spørsmål i mars om kva statsråden ville gjera for å sikra ei forsvarleg omlegging, utan at eg fekk eit svar på det. Kva vil statsråden gjera for å sikra reelle tilsyn – ikkje tilsyn etter at sjukehuset er nedlagt?


