 Eg synest det er positivt at statsråden vil ta dette opp med Helse Sør-Øst, for det er jo det som er kritikkverdig. Det er jo også statsråden som har godkjent utviklingsplanen, og som burde kunne ha følgt dette opp på eit tidlegare tidspunkt.


Då eg spurde om dette i mars, var spørsmålet: «(…) kan statsråden forsikra om at den medisinske og helsefaglege drifta ved sjukehuset på Rjukan er forsvarleg (…)?». Og det er jo frustrerande når vi på grunn av bekymringsmeldingar tar dette opp og ikkje får eit svar. Men då vart det berre vist til at fylkeslegen har tilsynsmyndigheit. Det er jo korrekt, men vi, som faktisk vedtar omstillingsprosessane, har jo òg eit ansvar her.


Synest statsråden det er heilt greitt at tilsynsmyndigheitene fungerer slik at dei kjem inn i desse strukturprosessane så seint at alt i realiteten er over?


