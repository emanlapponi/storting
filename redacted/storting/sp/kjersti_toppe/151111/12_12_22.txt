 Eg vil takka for svaret, og for at statsråden er veldig tydeleg, for det er heilt avgjerande at ein får utarbeidd den brukarrettleiinga, òg når ein har brukt så mykje pengar på tiltaket.


Så har eg vorte gjort kjend med at Universitetet i Oslo har fått tilbod frå andre om at dei kan ta på seg arbeidet med å utarbeida ei brukarrettleiing, og at tilbodet står ved lag. Eg har lyst til å spørja statsråden om ho, i samarbeid med kunnskapsministeren, kan sørgja for at Universitetet i Oslo set i gang arbeidet før årsskiftet, og at ein nyttar seg av dei som har tilbydd seg, eventuelt, å gjera det.


