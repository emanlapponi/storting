 Eg gjer ikkje noko anna i dag enn å referera nøyaktig kva Høgre sa før valet, og referera nøyaktig kva statsråden svarer Stortinget etter valet. Eg kan vanskeleg forstå det når ein før valet samanliknar sjukehusplanen med NTP, og etter valet kjem fram til ein sjukehusplan som skal vera ein statusrapport og beskrive utfordringar og dei overordna tinga. Det er feil framstilling for veljarane.


Men nok om det, det som er poenget uavhengig av ein sjukehusplan, er at vi har ein helseføretakslov. Spørsmålet mitt gjeld § 30, som seier at vesentlege endringar ikkje skal avgjerast: Meiner statsråden at endring av føde- og akuttilbod ikkje er ei vesentleg endring?


