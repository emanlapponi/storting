 Statsråden svarer i dag at ein med ein nasjonal sjukehusplan ikkje vil leggja opp til at Stortinget skal definera oppgåvene for kvart enkelt sjukehus. I valkampen sa Erna Solberg, som no er landets statsminister, til Bergens Tidende 2. september nettopp desse orda, at Høgre ville at ein nasjonal sjukehusplan skulle definera oppgåvene til kvart enkelt sjukehus, òg lokalt, i den nye sjukehusplanen.


Spørsmålet mitt er: Når ein før valet er så tydeleg på kva innbyggjarane kan venta av ein sjukehusplan, og etterpå er like utydeleg på det same, korleis trur statsråden at tilliten og truverdet til dei som styrer helsevesenet, altså regjeringa, kan oppretthaldast?


