 Det vart bestemt av Stortinget under behandlinga av Meld. St. 29 for 2012–2013, Morgendagens omsorg, at det skulle vera eit program for ein aktiv og framtidsretta pårørandepolitikk som skulle gjelda frå 2014 til 2020, og at første fase skulle gjelda fleksible avlastingsordningar, pårørandestøtte, betre samspel, samarbeid osv., og at neste fase av programmet skulle greia ut spørsmålet om endringar i dei økonomiske kompensasjonsordningane.


Eg meiner det hastar med å sjå på dei økonomiske ordningane for å styrkja omsorgslønsordninga. Eg vil gjerne spørja statsråden kva tid dette vil koma til Stortinget, og om han synest det er greit at ein med omsorgsløn ikkje har rett til sjukepengar og mistar tilbodet i dag når ein vert akutt sjuk.


