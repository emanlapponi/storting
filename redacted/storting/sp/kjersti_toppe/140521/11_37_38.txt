 Takk for svaret.


Eg er glad for at statsråden seier at han kjenner innhaldet i saka godt, og at han tar ansvaret for dei endelege avgjerslene.


Denne saka har òg ei prinsipiell side, som eg meiner statsråden bør kunna svara på allereie no. I det første punktet i styrevedtaket i går seier styret i føretaket seg uhilda når det gjeld § 30, dvs. at endringane som er gjorde, ikkje er av ein slik karakter eller av eit slikt omfang at dei må leggjast fram for politisk leiing, og at vedtaket ikkje har store samfunnsmessige eller beredskapsmessige konsekvensar.


Vi veit at føretakslova i 2013 vart presisert med eksempel på kva som er ei vesentleg endring. Blant anna skal omfattande endringar i sjukehusstrukturen i helseregionen ikkje gjerast av helseføretaket.


Spørsmålet er om statsråden meiner punkt 1 i styrevedtaket er riktig eller ikkje.


