 Takk for svaret. Eg er glad for at statsråden bekreftar at dette er vesentlege endringar, og at føretaket har feil når dei baserer seg på ei opplysning om at dette ikkje må føreleggjast politisk leiing.


Så vil eg presisera ein ting. Det er at statsråden er unøyaktig når han seier at Stortinget har sagt at slike saker ikkje skal til Stortinget. Då vil eg be statsråden lesa merknadene frå den gong føretakslova vart innført i 2001, der både Høgre, Framstegspartiet og Arbeidarpartiet skreiv at vesentlege endringar skal avgjerast av føretaksmøtet, men så kjem dei med eit tillegg om at det i praksis vil seie at slike saker skal gå heilt til regjering/storting. Det har vore intensjonen.


Spørsmålet mitt er igjen: Vil statsråden lytta til folket og la ei folkevald forsamling ta stilling til avgjerslene?


