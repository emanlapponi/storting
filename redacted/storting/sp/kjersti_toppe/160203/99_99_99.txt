 

[12:03:21]

: «Vil regjeringa sikre at kvinner i reproduktiv alder som skal inn i Legemiddelassistert rehabilitering, får tilbod om gratis, langtidsverkande prevensjon, og at dette kan bli tilbydt på ein ubyråkratisk måte, utan at kvinnene treng å søkje om å få dekka utgiftene?»


 

[12:06:01]

: Eg vil takka for svaret. Eg har spurt fleire gonger om dette, i dag har eg fått eit presist svar, og det takkar eg for. Bekymringa mi har vore at det har stått om gratis prevensjon i retningslinjene, men når ein oppsøkjer tenestestaden, veit eg at praksis er ein heilt annan, og at mange opplever at gratis prevensjon ikkje er eit reelt tilbod.


Det er mi klare meining at når LAR er eit statleg ansvar, vert det feil å skyva finansieringa av prevensjon, som bør vera ein integrert del av tilbodet, over til kommunane, og praksis viser også at det fungerer veldig forskjellig. Så oppfølgingsspørsmålet mitt er: Vil statsråden ta initiativ til å sikra at prevensjonsmiddel til kvinner i LAR vert eit statleg finansieringsansvar?


 

[12:08:08]

: Det er kjent at rusavhengige ofte får dårlegare tilgang til vanlege helsetenester enn andre, og at eigendelar i seg sjølv kan vera med på å hindra andre tilbod. Det er litt av problemstillinga her òg. Er det ein eigendel som ein eventuelt må betala sjølv i første omgang, er det ein søknadsprosess som kan verka byråkratisk, som ikkje vert ordna der og da, kan ein gleppa ut av systemet. Etter mitt syn er det viktig at når ein er i LAR-systemet, bør ting kunna verta ordna på eitt rom i éin konsultasjon, slik at den rusavhengige slepp å gå over i eit anna system anten via kommunen, sosialstønad osv. Så spørsmålet mitt er: Vil statsråden sikra at ein rusavhengig som er i LAR, slepp å søkja om det for å få det gratis, og kor lang tid får Helsedirektoratet på seg for å koma med ei anbefaling?


