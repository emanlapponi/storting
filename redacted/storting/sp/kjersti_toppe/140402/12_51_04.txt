 Statsråden seier at det på ein måte er hipp som happ om skulen vert stengd av Arbeidstilsynet eller av kommunens eige tilsyn. Men det er jo ikkje hipp som happ om det er slik i Noreg at barn og unge har dårlegare rettsvern enn vaksne arbeidstakarar. Eg tenkjer at det er ei oppgåve for nasjonale myndigheiter, for kunnskapsministeren, å sjå på det og få til eit betre rettsvern – eit lovverk som sikrar barn og unge ein skule som dei ikkje vert sjuke av.


Det vart vist til økonomi. Ja, det er klart at det kostar. Arbeidstilsynet sa i si kartlegging at manglande vedlikehald ikkje først og fremst handlar om økonomi, men om manglande prioritering, manglande kompetanse og, ikkje minst, manglande vilje til å jobba førebyggjande.


Eg vil igjen spørja om det same: Meiner kunnskapsministeren det er greitt at kommunane neglisjerer opplæringslova og forskrifta om miljøretta helsevern?


