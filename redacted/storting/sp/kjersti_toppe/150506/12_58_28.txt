 Eg ville ha trudd at med dei kapasitetsutfordringane som er ved Stavanger universitetssjukehus, så ville det vore effektivt å desentralisera mest mogleg av det dagpolikliniske tilbodet dit ein har gode lokalitetar og ei fast bemanning. Så spørsmålet mitt er: Korleis meiner Stavanger universitetssjukehus at ei sentralisering av dette faktisk skal sikra ei meir effektiv drift? Reknar ein med at fagmiljøet i Egersund skal flytta med tenestene inn til Stavanger, eller reknar ein med at fagmiljøet som er i Egersund, då vil forvitra vekk? Dette er snakk om leiing. I Hallingdal har ein fått til eit godt desentralisert tilbod i Ål, og dei kunne vel fått til det same i Egersund.


