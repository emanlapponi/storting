 «Helse Stavanger har sett i gang ein omstillingsprosess som betyr ei omfattande nedbygging av det polikliniske og kirurgiske tilbodet ved Stavanger universitetssjukehus si avdeling i Egersund. Endringane som er på gang, gjeld den kirurgiske poliklinikken med oralkirurgi og urologi, gastropoliklinikk og det ortopediske tilbodet. Dei tilsette er uroa for at omstillinga er ei skrittvis utradering av heile sjukehustilbodet i Egersund.


Er sentraliseringa i tråd med regjeringa sin sjukehuspolitikk?»


