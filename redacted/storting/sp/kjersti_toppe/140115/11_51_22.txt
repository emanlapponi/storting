 Det offentlege utvalet som statsråden viser til, har to år på seg, etter det eg har lese, til å koma med ei innstilling. Dersom statsråden skal følgja opp dette etterpå det igjen, vil det ikkje skje noko med legevakta i denne stortingsperioden, og det står i stor kontrast til det alvoret som statsråd Høie i juni i år sa gjaldt for legevaktene. Han kritiserte dåverande helseminister for å laga eit glansbilete ut av den alvorlege situasjonen. Og noverande finansminister Siv Jensen tok den gongen til orde for både kompetanseløft, øyremerkte midlar og ein uavhengig kommisjon for å granska tilstanden i Legevakt-Noreg. Spørsmålet mitt er: Kva meiner statsråden har vorte så mykje betre no enn det var i juni som gjer at statsråden no har mykje betre tid?


