 Eg vil takka for svaret. Det er sant at pasientar som har ein alvorleg sjukdom, som f.eks. kreft, må verta møtte av eit system som òg sikrar dei tillit og tryggleik i den situasjonen dei er i. Då kan dei ikkje oppleva eit system med mange legar – helsepersonell – å halda seg til, og der ingen tar ansvar for dei i denne situasjonen.


Det er, som sagt, 13 år sidan det første gongen vart sagt i forskrift at pasientar har krav på ein pasientansvarleg lege – så har dette vorte til ein pasientkoordinator. Det har òg vore vurdert å gjera det om til ein pasientkontakt, som vi no høyrer helseministeren seia han skal stoppa. – Det er så.


Mitt poeng er at uansett er dette eit ansvar for føretaka i dag. Det har gått altfor mange år. Vil helseministeren no instruera føretaka til å gi alle pasientane dette tilbodet?


