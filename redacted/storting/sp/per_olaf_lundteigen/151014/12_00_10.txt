 I henhold til Stortingets forretningsorden kan statsråden velge ikke å svare på et spørsmål. Men dersom statsråden skal svare på spørsmål, som nå ble gjort, må en svare på spørsmålet, ikke svare på noe annet. Det som er et faktum, er at Norge har registrert narasin slik som EU gjorde, og dermed ble det også i Norge markedsføringsgodkjent som et koksidiostatikum med antibakteriell virkning. Men faktum er at det samme stoffet, narasin, er patentgodkjent i USA, og i henhold til dokumentet står det under punktet «Process for preparing narasin»:


«This invention relates to a new microbiological process for preparation of the antibiotic narasin. Narasin is a known polyether antibiotic.»


Er statsråden kjent med det faktum?


