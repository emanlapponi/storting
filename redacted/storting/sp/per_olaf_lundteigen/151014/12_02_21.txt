 I henhold til norsk lov er det forbudt å gi antibiotika i maten til våre husdyr. Det er et ansvar som statsråden har å følge opp. Dersom husdyr skal gis antibiotika, må det foreskrives av veterinær for å behandle en sjukdom. Når det så er et faktum at narasin er et patentgodkjent antibiotikum, er det det som må legges til grunn for praktisering av norsk lov. Hvis ikke statsråden gjør det, vil statsråden gjennom sin tilsløring her av det faglige faktum medvirke til antibiotikabruk i norsk husdyrhold, og en av de største internasjonale utfordringene er å redusere antibiotikabruken. Hva sier statsråden til det faktum?


