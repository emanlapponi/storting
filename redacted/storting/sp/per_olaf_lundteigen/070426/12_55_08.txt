 Garanti-Instituttet for Eksportkreditts formål er jo å avlaste risiko, slik at private bankers kapasitet til å tilby byggelån til verftene øker.




Som saksordfører sa, har verftene fulle ordrebøker i dag, samtidig som verftsindustrien er en bransje som er sårbar for internasjonale konjunkturer. Situasjonen er jo den at større verft ikke har samme behov for denne kreditten, på grunn av at de har lettere finansieringsmuligheter gjennom store banker i Norge og i utlandet.




De kontraktene som vil få glede av ordrene, ligger fram i tid. Det er spørsmål om å sikre ordremasse for de kommende år.




Jeg vil bare understreke behovet for utjevning av konjunktursvingninger. Derfor er dagens framtidsutsikter slik for verftsindustrien at en trenger ikke å realisere den økte garantirammen nå. Men den økte garantirammen er et bedre verktøy for da å møte det som kan være dystrere utsikter. Så sånn sett er det et klokt tiltak at vi nå gjør et framtidsrettet vedtak som gir mulighet for i større grad å utjamne konjunkturene. Men pr. i dag er ordresituasjonen slik at det ikke er nødvendig å realisere tiltaket.




