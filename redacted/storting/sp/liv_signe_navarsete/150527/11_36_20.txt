 Igjen takk for svaret.


I Sogn og Fjordane har det no vorte slik at ein heiser flagget når ein får behalde dei tenestene ein har hatt i mange år. Tidlegare heiste ein flagget og jubla når ein fekk nye tenester og nye tilbod. No har det vorte slik at om me får behalde Fiskeridirektoratet i Måløy, jublar ein, og om ein får behalde flyplassane, jublar ein, sjølv om det skal kuttast betydeleg når det gjeld økonomiske midlar.


Statsråden seier i sitt fyrste svar at ein har framskunda mange vegprosjekt i fylket. Ja, men ein har òg kutta. Blant anna på E16 over Filefjell har ein kutta ganske betydeleg i budsjettet. Loftesnesbrua er ikkje eit framskunda prosjekt. Det er eit prosjekt som har lege i planane ganske lenge. Det same gjeld vel E39 Bjørset–Skei i Jølster.


Kva prosjekt har ein eigentleg framskunda i forhold til dei planane som ligg i NTP?


