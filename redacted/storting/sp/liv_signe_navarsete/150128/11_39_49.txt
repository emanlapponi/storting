 Eg er kjend med at forslaget om å ta ut midlane kom frå partiet Venstre, men statsråden har vel òg moglegheit, om statsråden ville, til å kome med andre forslag. Men eg skal ikkje gå inn i dei forhandlingane.


I avisa Valdres 27. januar kan ein lese at det er stopp for E16 Øye–Eidsbru:


«Vegvesenet stoppar grunnervervet etter at 55 millionar vart trekt tilbake.»


Avisa har prøvd å få svar i Samferdselsdepartementet på om stoppen i grunnervervet er mellombels eller om departementet har tenkt å skrinleggje utbygginga, men ingen har kunna gi noko svar før avisa gjekk i trykken. Kan statsråden gi eit svar på kva som er årsaka til at grunnervervet er stansa, og på om ein vil ta opp att dette arbeidet?


