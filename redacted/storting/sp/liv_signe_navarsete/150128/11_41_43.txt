 Det er jo ei pussig vinkling frå statsråden når han seier at dei vert tvinga til å kutte 55 mill. kr. Alternativet er sjølvsagt å finne friske midlar. Det har både eg og andre tidlegare statsrådar vore med og gjort i mange ulike samanhengar når ein har fått ønske på bordet om å styrkje eit område. Eg er heilt einig i at jernbana må styrkjast, men det skal ikkje gå på kostnad av veg. Det overraskar meg at Framstegspartiet av alle sit og kuttar så grovt i eit vegprosjekt – det partiet som framfor alle har kritisert oss tidlegare for å vere for smålåtne. Dette er smålåte, og det som vert sagt av statsråden i dag, er oppsiktsvekkjande defensivt med tanke på hans eiga rolle og regjeringa si rolle som pådrivar for vegutbygging i dette landet.


Så mitt spørsmål er igjen: Vil statsråden sikre at det kjem eit anbod ut, og at det ikkje vert forseinkingar i forhold til det som ligg i Nasjonal transportplan for E16 over Filefjell?


