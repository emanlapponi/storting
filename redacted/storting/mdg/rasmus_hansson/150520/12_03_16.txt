 Jeg tror på justisministerens tro på dette prosjektet, og regjeringens, og det er veldig bra.


Miljøpartiet De Grønne har satt av 20 mill. kr i vårt alternative statsbudsjett fordi vi mener at dette er en type virksomhet som trenger en alvorlig innsats, betydelig utover 3 mill. kr. Vi respekterer at dette er et forsøksprosjekt, men vi er samtidig litt bekymret for at en så begrenset sum skal bidra til at resultatet ikke blir så godt at man ønsker å rulle det videre. Det siste vi trenger, er en dyrepolitiordning som skrinlegges fordi – i praksis – forsøksprosjektet ikke fikk nok penger.


Et litt personlig spørsmål blir da: Vil justisministeren her bekrefte at han personlig vil arbeide for at dette prosjektet skal føres videre i 2016, på tross av at man har en ressurssituasjon i 2015 som er såpass begrenset at det nødvendigvis må bli litt begrensede resultater?


