 Her var det jo ikke så folksomt, men jeg setter likevel pris på at statsråden tar imot følgende spørsmål:


«I juni d.å. skal Sogn og Fjordane fylkesting avgjøre videre drift eller nedlegging av Sogn Jord- og Hagebruksskule. Skolen og ressurssenteret i Aurland utdanner agronomer i økologisk landbruk fra hele Norge og utlandet, og gir etterutdanning til bønder og lærere. Også Kompetansenavet Vest har unike prosjekter her. 11–12 mill. kr av det kortsiktige investeringsbehovet mangler nå for å kunne fortsette driften.


Vil statsråden ta initiativ til en felles investeringsplan som bevarer skolen og det unike kompetansemiljøet?»


