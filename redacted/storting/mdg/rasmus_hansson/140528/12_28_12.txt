 Jeg takker statsråden for svaret.


Det er jo oppmuntrende at han faktisk har engasjert seg direkte i en dialog med denne skolen.


Nå er status at fylkeskommunen allerede har garantert for 26 mill. kr av det kortsiktige investeringsbehovet, og Aurland kommune har garantert for 5 mill. kr, så det mangler altså 12 mill. kr. Dette er ikke noen hvilken som helst linje. Det er en unik linje i Norge, og den utdanner folk innenfor et fagfelt som helt åpenbart har et betydelig framtidsbehov.


Så har jo regjeringen kommet i skade for å foreslå et jordbruksoppgjør som gjør dramatiske kutt på miljøinnsatsen innenfor jordbruksavtalen, så dette kommer på en måte på toppen, dersom det skulle gå gærent i denne saken.


Spørsmålet er da: Vil statsråden følge opp denne saken overfor landbruksministeren, eventuelt også miljøministeren, for å bidra direkte eller indirekte til at vi faktisk får en løsning som bevarer denne linja?


