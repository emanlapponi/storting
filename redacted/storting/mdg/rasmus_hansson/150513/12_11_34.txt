 I statens tilbud i jordbruksoppgjøret foreslås det å kutte i kulturlandskapstilskudd og i beitetilskudd. Det vil nødvendigvis medføre at fôrressurser i kulturlandskapet utnyttes mindre, det vil føre til at det brukes mindre beite og grovfôr, og det vil føre til økt bruk av kraftfôr for flere dyreslag. Økningen av kraftfôr kan kanskje – som statsråden antyder – dekkes ved noe økt effektivitet i landbruket, men sannsynligheten er høy for at det også vil føre til økt import.


Kan statsråden forklare hvordan kutt i beitetilskudd og kutt i kulturlandskapstilskudd samsvarer med Stortingets målsetting om økt selvforsyningsgrad, basert på norske ressurser?


