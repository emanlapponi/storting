 Jeg tror det er nokså bred enighet om at vi overhodet ikke vil få samme omsetning på alkohol hvis reisende vil måtte kjøpe det i utlandet, som man får med de gigantiske taxfreesalgsmaskinene som er montert inne i norske flyplasser. Så her er det nok et veldig stort gap. Samtidig er det vesentlig å merke seg at Fremskrittspartiet ønsker at:


«Alkohol- og tobakklovgivingen bør liberaliseres, avgiftsnivået reduseres og vinmonopolordningen avvikles.»


Dette vil sannsynligvis øke omsetningen av alkohol generelt i landet og svekke taxfree-salget. Hvordan ser statsråden for seg på sikt å kompensere for en sånn politikk, så lenge han nå argumenterer for at taxfree-salget skal være en så vesentlig del av Avinors inntektsgrunnlag?


