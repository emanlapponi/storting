 Jeg er fullstendig klar over hva Stortinget har vedtatt om bestandsmål. Jeg spurte om Norges fremste ansvarlige miljøpolitiker har noen egen mening om ulvebestanden i Norge, altså en bestand som ifølge Artsdatabanken er kritisk truet av utryddelse, eller – på greit norsk – på randen av utryddelse. Så jeg gjentar spørsmålet: Har statsråden en egen mening om hvorvidt dette er en fornuftig situasjon? Et oppfølgingsspørsmål: Vil statsråden gjøre det samme som miljøminister Åsa Romson fra Miljøpartiet De Grønne i Sverige har bedt Naturvårdsverket om, nemlig å utrede hvor mange ulv vi må ha i Norge for at bestanden ikke skal være utrydningstruet?


