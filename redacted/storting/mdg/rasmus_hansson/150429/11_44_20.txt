 Den alkoholpolitiske siden av dette spørsmålet er det nok mange meninger om, men det skal vi la ligge her. Poenget er at fordi bl.a. flyplassavgiftene nå ikke lenger later til å gjenspeile Avinors kostnader, vil taxfree-ordningen for både sprit og sukker, som statsråden nettopp bekreftet at til sammen utgjør – slik det høres ut – i hvert fall så mye som 25 pst. av inntektene, være et grunnlag som gjør det mulig, indirekte, for flyselskapene å opprettholde svært lave priser på bekostning av andre reisemåter, som det er bred enighet om i Stortinget at skal styrkes, nemlig tog og andre ting.


Det prinsipielle spørsmålet er da: Vil statsråden vurdere å bruke tilsvarende ordninger, som taxfree-salg, for å fremme andre og mer miljøvennlige reisemåter, som f.eks. tog eller sykkel?


