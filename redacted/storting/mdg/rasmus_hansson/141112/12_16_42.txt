 Da konstaterer jeg at handlingsiveren til regjeringen og statsråden i tilfellet dyrevelferd for smågris ligger betydelig tilbake for handlingsiveren når det gjelder å bygge ned matjord, og andre vesentlige saker. Jeg håper i hvert fall at regjeringen vil ta med seg dette og vurdere om man ikke vil sette inn raskere og mer effektive virkemidler for å få bedret dyrevelferden for 800 000 smågriser når det faktisk er i samsvar med regjeringens eget ønske og – så vidt jeg vet – statsrådens eget partis politikk.


