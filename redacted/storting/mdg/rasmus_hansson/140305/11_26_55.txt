 Takk for svaret, som jeg oppfatter dit hen at statsråden stiller seg bak viktigheten av tydelighet og offentlighet i forbindelse med pensjonsfondets behandling av og utelukkelse av selskaper. I den forbindelse anbefaler Strategirådet, slik vi leser anbefalingen, spesifikt at utelukkelse av selskaper ikke lenger skal ledsages av en eksplisitt begrunnelse, slik det gjøres i dag. Det vil gjøre forståelsen av og signaleffekten av utelukkelse vesentlig svakere.


Vil statsråden sørge for at vi fortsatt får klare begrunnelser for de utelukkelsesavgjørelsene som da eventuelt gjøres i Norges Bank eller i et fortsatt etikkråd?


