 Jeg takker statsråden for svaret. Jeg føler nok likevel behov for en oppfølging, for jeg synes ikke at en økning på 1,3 pst. på sykehussektoren når vi har 250 000 i kø, er spesielt ekspansiv politikk.


Stortingets helsekomité har tidligere enstemmig vedtatt at det neste store satsingsområdet er rehabilitering. Når Stortinget enstemmig har ment det – og når vi ser det statsbudsjettforslaget som er lagt fram, og den store ledige kapasiteten vi har i privat og ideell sektor – har jeg lyst til å spørre statsråden på nytt: Føler man ikke at man kan bruke den ledige kapasiteten som finnes, enda bedre, også samfunnsøkonomisk?


