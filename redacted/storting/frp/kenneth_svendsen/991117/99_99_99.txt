  Først tillater jeg meg å gjøre
oppmerksom på at jeg har skrevet feil avis i spørsmålet.
Det skal være Bladet Vesterålen og ikke Vesterålen
Avis, som det står i spørsmålet. Spørsmålet
lyder da:

«Ifølge Bladet Vesterålen
har Hadsel kommune i Nordland innført en ekstra avgift
for barn som har deltids barnehageplass og samtidig mottar kontantstøtte.
Avgiften er satt til 500 kr per måned. Dette fører
til at foreldre som velger å være hjemme sammen
med barna to dager i uka, må betale mer for barnehageplassen
enn for full barnehageplass.

Mener statsråden at dette er i tråd
med intensjonene bak innføringen av kontantstøtte?
Hvis ikke, hva vil statsråden gjøre for å rette
dette opp?»

  Jeg takker for svaret, som jeg for så vidt
er fornøyd med. Jeg er glad for at ministeren er enig i
innholdet i mitt spørsmål.

Dette er en oppfordring til at folk skal gå på arbeid
og ikke bruke barnehageplassen, som er i strid med intensjonene
i kontantstøtteloven. Jeg håper at ministeren
går videre og gjør oppmerksom på overfor
Hadsel kommune og andre kommuner som legger seg på en slik
linje, at dette er i strid med intensjonene i kontantstøtteloven.





                

