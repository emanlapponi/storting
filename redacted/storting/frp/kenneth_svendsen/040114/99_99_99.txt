 «Igjennom mediene
er det blitt kjent at flyselskaper gjennom pris driver etnisk diskriminering,
det vil si at nordmenn må betale høyere pris for
en flybillett enn f.eks. en person fra Pakistan eller Vietnam.
Det er kjente flyselskaper som også flyr på norske
flyhavner som deltar i denne diskrimineringen.

Aksepterer statsråden at slik diskriminering
fra flyselskapene mot nordmenn får fortsette, eller
vil statsråden sørge for likebehandling basert
på rase, religion og etnisk opphav?»

 Jeg takker for svaret.

Det er tydelig at statsråden ikke
er helt oppdatert på det jeg tar opp i spørsmålet.
Det baserer seg på en stor artikkel mandag den 29. desember
i VG. Den artikkelen kan statsråden få i etterkant,
slik at hun kan sette seg bedre inn i dette.

Slik som jeg leser artikkelen og også tolker
svaret fra statsråden, er det helt åpenbart at
dette er et brudd på flere av de reglene og lovene vi har
i Norge. Jeg går også ut fra at dette
kommer i konflikt med Grunnloven.

Jeg håper at statsråden tar
tak i dette. For selv om den enkelte passasjer har plikt og rett
til å kontakte Forbrukerrådet eller
andre instanser, må det også være en
plikt for det offentlige, og kanskje spesielt ministeren, å gripe
inn hvis det foregår åpenbare brudd på lovverket.

Mitt spørsmål er om statsråden etter å ha
lest denne artikkelen, vil sette seg videre inn i dette og gripe
inn hvis det er i strid med loven.

 Jeg synes det er beklagelig hvis det er slik
at statsråden har artikkelen og allikevel ikke
har ønsket å gripe inn. Hvis man drar
dette lenger, kan vi faktisk ha flyselskaper som starter flyging
i Norge der man tillater bare hvite eller bare
sorte om bord. Det vil være klare brudd. Om det ikke
ligger under Samferdselsdepartementet å gripe inn mot dette,
bør i hvert fall Regjeringen gripe inn via en statsråd
som har ansvaret for dette.

Jeg vil be statsråden om å ta
initiativ overfor de berørte statsrådene
og få dem til å gripe inn og stoppe den diskrimineringen
som skjer i dette landet basert på rase, religion eller
etnisk opprinnelse. Det er like galt uansett hvem det
er som diskrimineres.

