  Jeg tillater meg å stille følgende
spørsmål:

«Det hersker i dag stor usikkerhet
i kommunene og i Kongelig Norsk Båtforbund, som er Norges
eneste landsomfattende båtorganisasjon, om en fritidsbåthavn
er å anse som en havn i henhold til havne- og farvannslov.
Stadig flere kommuner bruker fritidsbåthavner som inntektskilde
for kommunekassen.

Har Fiskeri- og kystdepartementet vurdert om
dette er i strid med § 23 i havne- og farvannsloven, som
bestemmer at inntekter fra havner skal gå i egen havnekasse,
som kun skal brukes til drift av havnen og havneleden?»

