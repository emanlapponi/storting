 Jeg tillater meg å stille spørsmål til samferdselsministeren:

«I forbindelse med en anbudsrunde på ferjesambandet Mannheller-Fodnes
har det oppstått en uhåndterbar situasjon hvor en operatør er villig
til å betale 70 mill. kr kontant. Systemet har dessverre ikke regelverk
til å få til en lukrativ avtale til glede for det offentlige og
ikke minst trafikantene.

Kan statsråden ta initiativet til å skjære
gjennom byråkratiet og få til en løsning som kan komme trafikantene
til gode med billigere ferjebilletter?»

