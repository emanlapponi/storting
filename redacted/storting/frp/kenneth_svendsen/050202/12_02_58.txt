  Dette viser at troen på konkurranse i markedet
er veldig god, og jeg er glad for at Regjeringen, sammen med Fremskrittspartiet, har
fjernet flere konkurransehindringer, slik at vi kan nå lenger også
på andre felter på dette området.

Jeg er glad for at det nå ser ut til at det
kommer en sak, at man foretar vurderinger - jf. yrkestransportloven.
Jeg håper den eventuelt kommer til Stortinget raskest mulig, slik
at vi kan hente inn disse besparelsene på vegne av trafikantene
eller foreta endringer som gjør det billigere for trafikantene å
reise. Jeg håper at man også foretar en vurdering av om slike hardt
belastede prosjekter kan føre til at man får en takstregulering
på ferjedriften på disse områdene - at man også tar hensyn til slike
ting i disse vurderingene.

