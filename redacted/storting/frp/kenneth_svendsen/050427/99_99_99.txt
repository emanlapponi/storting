  «I Avisa Nordland den 21. juni
2004 ble det avdekket at en pleietrengende
pasient sultet i hjel, eller som det sto i Helsetilsynets
rapport, at vedkommende døde av «underernæring».
Den 16. april d.å. har avisen nok et oppslag om en sterkt
pleietrengende mann som skal sendes
hjem til sin syke kone, som ikke er i stand
til å pleie ham. Bodø kommune er imidlertid
av den oppfatning at hun er det.

Mener statsråden Bodø kommune
oppfyller de krav og gir det tilbud som de sterkt pleietrengende
har krav på etter lovverket?»

