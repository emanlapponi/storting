  Jeg takker for svaret, og jeg er glad for
at statsråden ser på de alvorlige forholdene som
er avdekket, på en slik måte som han
gjør. Dette viser selvfølgelig også at
enkelte kommuner, heriblant Bodø kommune, gjør
prioriteringer i forhold til helsevesenet som
jeg ikke finner akseptable. Dette avdekker også behovet
for å innføre et kundebasert system der man har
helt andre rettigheter. Det er etter mitt syn ikke akseptabelt
at en syk dame på 79 år skal pleie sin
85-årige mann, som hun ikke er i stand til, og
dermed bli en kasteball fram og tilbake mellom sykehus
og kommune.

I Bodø kommune ser det ut
til at dette er mer normalt enn unormalt, og jeg håper
at statsråden tar tak i dette spesifikt med Bodø kommune
og rydder opp i det.

