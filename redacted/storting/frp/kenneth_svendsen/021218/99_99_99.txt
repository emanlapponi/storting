 «Et søskenpar fra Beiarn kommune
i Nordland arvet sitt barndomshjem i 1988. I arveavtalen var de
to søsknene enige om at den ene skulle overta det gamle
huset, mens den andre skulle overta eiendommen. Når
hun nå ønsker å få fradelt
huset fra resten av eiendommen, har hun fått
avslag fra landbruksmyndighetene, samtidig som det er gitt tilsagn
om å fradele tre hyttetomter i nærheten fra samme
eiendom.

Vil statsråden legge til rette slik
at den rettmessige arven kan fradeles på en verdig måte?»

 Det var jo ikke et hyggelig svar.
Det var dessverre det jeg regnet med.

Etter mitt syn er delingen forsvarlig.
Jeg mener også at det her har vært
en dårlig saksbehandling, bl.a. på grunn av at
avgjørelsen i det lokale landbrukskontoret er basert på antakelser,
som f.eks. det at barnebarnet skal overta og drive gården.
Det er det ikke grunnlag for å hevde. Barnebarnet
er flyttet fra området, og har ikke gitt inntrykk
av å ønske å drive videre.

Man bør også i
denne saken ta menneskelige hensyn. Det er jo en total brist i logikken
når man fradeler tre hyttetomter like i nærheten.
Det er også slik at eieren av dette huset
kan rive huset når han måtte ønske å gjøre
det. Det betyr at man da ikke har to kårboliger,
og man bør også legge vekt på det.
Mitt spørsmål blir da: Er det slik at ministeren ikke ønsker å ta
de menneskelige hensyn som er i denne saken?

 Deling er selvfølgelig mulig, for
det baseres på skjønn. Det sies også at
i et skjønn kan man anse delingen som forsvarlig. Derfor
har ministeren mulighet til å gjøre en skjønnsvurdering
og vurdere dette som forsvarlig.

Det er også verdt å ta
med seg at Nordland vel er det fylket i Norge som håndhever
disse reglene med hensyn til deling strengest av alle
sammen.

Også representanten Ivar
Kristiansen fra Høyre og Nordland har uttalt
seg i Avisa Nordland lørdag den 16. november om dette::

«Jeg
håper da at noen vil våkne og ser galskapen
i det som skjer. Det vi opplever er at Jordloven praktiseres ulikt
rundt omkring i landet. Hva slags skade vil Unni Michalsen påføre
landbruket i Beiarn og Norge om hun fikk overta barndomshjemmet,
spør Ivar Kristiansen.»

Han sier videre:

«Vedtaket
er et overtramp mot enkeltmennesket uten sidestykke.»

Er statsråden enig med representanten
Ivar Kristiansen i dette?

