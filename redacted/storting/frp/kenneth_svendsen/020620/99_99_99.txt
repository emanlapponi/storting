 Det er ikke korrekt at vi har forandret argumentasjonen. Den samme argumentasjon står i selve Dokument nr. 8-forslaget som vi har lagt fram.




I rapporten fra Luftfartsverket som forelå den 15. april 1986, konkluderte man med at







«samfunnsøkonomiske kostnader for perioden 1987 – 2014, neddiskontert til 1987 (1995-kroner) vil være 6,7 mrd. kroner høyere ved valg av Gardermoen fremfor alternativet Delt trafikk II».




Dette beløpet vil det naturligvis knytte seg store usikkerheter ved. Likevel burde deler av merkostnadene ved lokaliseringen på Gardermoen løftes av passasjerenes skuldre. Skjønnsmessig foreslås en gjeldssanering på 2 milliarder kr som følge av merkostnadene ved lokalisering på Gardermoen. Totalt foreslår jeg dermed at Oslo Lufthavn gis en gjeldssanering på 3,6 milliarder kr.




Jeg tar dermed opp det forslaget.




 Det er ofte sånn i denne salen når Fremskrittspartiet legger fram forslag, at man er oppe på talerstolen og er veldig enig, men derfra og til å få folk til å stemme for forslag, skjer ikke fullt så ofte.




Representanten sier at man kan ikke behandle dette, for det kom over bordet. Det er ikke korrekt, det kom ikke over bordet. Dokument nr. 8-forslaget er fremlagt i denne salen på en ordentlig måte, det er sendt til en komite, det er behandlet i komiteen på en ordentlig måte, det har vel vært innom departementet, slik at det har gått hele runden. Dette er altså en seriøs behandling av en sak, der man konkluderer med det motsatte av det man sier.




Og dette er et problem, spesielt i Oslo. Man leser til stadighet i media om at taxisjåfører som er volds- og overgrepsdømte, har begått vold og overgrep mot passasjerer eller har vist ekstremt utilbørlig atferd uten at det har fått konsekvenser for arbeidssituasjonen. Taxinæringen er avhengig av tillit mellom sjåfører og kunder for å kunne drive sin virksomhet. Denne tilliten er nå merkbart redusert etter gjentatte oppslag og klagesaker mot sjåfører fra publikum som ikke har ført fram.




Jeg viser også til Innst.O nr. 66, innstillingen til Ot.prp. nr. 74, der vi har skrevet noe om dette. Jeg tar opp forslaget.




