 Disse lemmene må man altså bruke én
til to ganger i uken. Det er ca. seks timer mellom fjære
og flo. Det har vært slik at busser har måttet
stå og vente på at det skulle bli flo, for å kunne
kjøre i land, og turistbusser har skadet understellet sitt.
Det er tydelig at statsråden heller aksepterer at busser
og næringsliv skal bære kostnaden med
en feilslått samferdselspolitikk på dette området,
enn at man tar tak i problemene selv. Jeg synes det er forunderlig
at statsråden aksepterer at man skal ha det slik at dette
skjer én til to ganger i uken, eller altså 50–100
ganger i året, og det på hovedferdselsåren
gjennom dette landet. Jeg må si at jeg er mildt sagt forundret
over den holdningen statsråden her viser.

