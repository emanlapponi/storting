 Nå er det mulig at de målene
jeg har fått oppgitt fra ferjeselskapet, er feil. Likevel
er det slik at på E6, som er hovedferdselsåren
gjennom dette landet, må man bruke trelemmer
for å få bussene på land. Og så vil
man da ikke prioritere denne forbindelsen, som er den
viktigste forbindelsen gjennom dette langstrakte
landet. Det betyr at i et moderne samfunn som vi har, må ferja
vente på at det skal bli flo, for å få bussene
på land, kanskje med trailere og personbiler bak som ikke
kommer forbi. Jeg synes det er en lite ekspansiv holdning
statsråden har, når hun aksepterer at det er slik. Etter
det jeg har forstått, er det en kostnadsramme på 2–5
mill. kr for å bygge ut den eksisterende kaien for å få ferja
på plass.

Vil ikke statsråden ta initiativ
til å løse dette helt åpenbare
problemet?

