  «I høring datert 16. juli 1997
foreslo Vegdirektoratet forenklede godkjenningsprosedyrer
for bruktimporterte biler som tidligere hadde vært registrert
i minst 6 måneder innenfor et EU-land eller USA. Over 3 år
senere er det fortsatt nærmest umulig å få godkjent
bruktimporterte biler som er produsert for det amerikanske markedet. 

Synes statsråden at en behandlingstid
på over 3 år er akseptabel når en vet
at tilsvarende godkjenning ikke representerer noe problem i for
eksempel Sverige?»

  Det var et særdeles lite tilfredsstillende
svar. Det er faktisk slik at hvis det importeres biler fra USA til
et EU-land – Tyskland, Sverige, ja uansett – godkjennes
bilene der, basert på de krav som er i USA. 

Kravene som er i USA, er ikke dårligere
enn de europeiske kravene, men de er utformet på en annen
måte. Og da er det litt underlig at selv om bilen har vært
registrert i Tyskland, Sverige eller andre land som har de samme
reglene som Norge, går det altså ikke
an å få den registrert i Norge. Dette har ført
til uvanlig høye priser på amerikanskproduserte
biler i Norge på grunn av at importørene har monopol
på denne importen. Man får ikke ut kjøretekniske
spesifikasjoner, og dermed får man ikke godkjent import
av slike bruktbiler. Ser ikke ministeren dette problemet? Og vil
han ta tak i det og gjøre noe med det?

