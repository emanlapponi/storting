 «Ifølge Norges Lastebileier-Forbund
er strøingen av glatt veibane meget dårlig. I enkelte
tilfeller, bl.a. over Haukeli, må sjåførene
ringe politiet for å få strødd
veiene slik at de blir sikre. Grunnen til dette er bl.a. Vegvesenets egne
definisjoner om hva som er glatt.

Vil statsråden sørge for
at veier som er glatte, blir strødd, og at sjåførene
slipper å ringe politiet for å få Vegvesenet
til å strø veiene?»

 Jeg takker for svaret.

Det er bra at man har tatt tak i dette med
utenlandske trailere, som klart er et problem.
Men når Norges Lastebileier-Forbund hevder at det i år
har vært dårligere vintervedlikehold enn noensinne,
så er det et problem. Mangel på strøing
og dårlig brøyting har gjort mange sjåfører helt
oppgitt, og det er jo sjåførene som på mange
måter får skylden for dette. Lastebileier-Forbundet
hevder også at sjåfører henges
ut med påstand om at de ikke vil bruke kjettinger,
mens realiteten er at det nesten ikke finnes plasser til å legge
på kjettinger, og at de plassene som er, ikke
blir brøytet.

Statsråden var inne på den
definerte standarden for når det glatt eller
ikke. Når man så får slike opplysninger om
at det er veldig glatt, vil da statsråden se på om
disse definisjonene er riktig utformet, slik at det virkelig ikke er
for glatt når de her slår til?

 Takk for svaret.

I forrige uke var komiteen
i Telemark og fikk høre om problemene der. Der
manglet man 600 mill. kr til vedlikehold
på veiene. Det gjaldt selvfølgelig ikke bare
brøyting og strøing, men også dårlig
asfalt.

Hvis det er penger som er problemet
for at man skal ha sikre veier, og for at strøing og brøyting
skal foregå på en skikkelig måte
for å holde veiene åpne, er det da slik å forstå at
departementet vil sørge for at det vil bli penger nok i
budsjettene til at dette kan opprettholdes på en ordentlig måte
og sikkerheten ivaretas?

