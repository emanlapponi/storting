  «Faren for oljelekkasjer fra de mange
krigsvrakene i Narvik havn er overhengende. En plutselig lekkasje
fra et av de mange vrakene kan føre til store ødeleggelser,
spesielt hvis dette skjer i perioden når sild trekker inn
i Ofotfjorden. I slike perioder følger store mengder med
spekkhuggere etter sildestimene.

Hva har statsråden tenkt å gjøre
for å hindre at en oljekatastrofe skjer som en følge
av lekkasjer fra krigsvrakene i Narvik havn?» 

  Jeg hadde et liknende spørsmål
som dette oppe for ca. to år siden, og jeg er også kjent
med at andre har stilt liknende spørsmål om problemene
med vrakene i Narvik. Det er fremdeles på planstadiet,
og det synes jeg er beklagelig. 

Det skjer til stadighet små lekkasjer
fra disse båtene, uten at dette har ført til noen
større miljøkatastrofer. Men det ligger altså vrak
som er nesten fulle av olje, inne i Narvik havn. Her er nevnt ett, «Erich
Giese», som har ca. ti kubikk med olje i hver av de 26
tankene. Og ifølge SFT Tromsø sin undersøkelse
i 1999 viste det seg at det er mellom 150 og 300 tonn olje i denne
båten. Og den ligger altså midt inne i havneområdet
i Narvik. 

Jeg synes det er beklagelig at man ikke har
satt fortgang i dette, tar tak i dette og gjør noe med
det. Så jeg vil spørre om ministeren vil ta initiativ
til at tømmingen av denne båten blir prioritert,
og at man får fortgang i dette.

 Jeg takker for svaret igjen. Jeg håper
det vil være slik at jeg slipper å stille det
samme spørsmålet på nytt igjen om to år,
eller at jeg må komme opp på talerstolen her og
stille spørsmål eller komme med kritikk på grunn
av at det allerede har skjedd en katastrofe i Narvik, at områdene
er rammet av oljelekkasjer på grunn av at man har vært
for sen.

