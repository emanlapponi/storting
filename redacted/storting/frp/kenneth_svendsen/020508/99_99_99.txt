 «Regjeringen har varslet at det skulle
innføres 0-toleranse når det gjelder utslipp av olje
fra oljeinstallasjonene på norsk sokkel. De samme retningslinjer
legges tydeligvis ikke til grunn når det gjelder
oljeutslipp fra krigsvrakene i Narvik
havn. Disse vrakene har over lang tid lekket betydelige mengder
olje. Dette er departementet gjort oppmerksom på uten at
noe er skjedd.

Legger statsråden samme 0-toleranse
til grunn for utslipp fra disse vrakene som fra oljeinstallasjonene?»

 Jeg beklager jo at ministeren ikke ønsker å gå inn
og tømme vrakene. Vi har til stadighet sett at det har
vært oljeutslipp fra disse
vrakene, og man observerer stadig olje på vannoverflaten
i Narvik havn. I tillegg er det flytt i land fugl som er drept,
og som har vært fulle av olje. Det har vært sendt
en video til departementet der man kan se den forholdsvis raske
drypplekkasjen fra vrakene.

Det er selvfølgelig også slik
at plutselig lekkasje kan skje ved at vrakene svekkes over tid,
men selv om det er forbud mot ankring i Narvik havn, har det vært
uhell, og dersom man hadde truffet forkjært, hadde man
plutselig fått totalutslipp. Så jeg mener
at behovet for å tømme disse vrakene er til stede.
Jeg håper at ministeren tar det med seg og ser nøyere
på det.

 Jeg takker for svaret. Det er klart at jeg
legger betydelig vekt på det SFT sier. Men jeg legger også betydelig
vekt på det havnesjefen i Narvik sier, hva lokale myndigheter
som ser faresignalene, sier. Jeg håper at ministeren også tar
dette med seg i sine vurderinger av problemet.

