 Jeg takker for svaret, og jeg takker for den innsatsen som er gjort for å løse
                     problemene på Røst. Det er veldig bra for det samfunnet. 

Værøy og Røst har mange av de samme problemene, som statsråden også påpekte,
                     men nå står det en bedrift klar til å investere. De har søkt om å få mer strøm,
                     og det er det usikkert om de får. Hvis de ikke får mer strøm, betyr det at de
                     flytter. Situasjonen er ikke så prekær at det fører til at man slår ut
                     anleggene, men man kjører anleggene sånn som i dag. Hvis man bygger i
                     framtiden, vil man få akkurat den samme situasjonen på Røst og Værøy som man
                     har på Træna, nemlig at anlegget slås ut. Faren er nå at selskapet velger å
                     investere andre steder og flytter fra Værøy, og det synes jeg ville være
                     tragisk. Vil statsråden ta initiativ til et møte mellom Lofotkraft og Værøy og
                     Røst for å finne en løsning på dette? 

