  Jeg tillater meg å stille følgende
spørsmål til arbeids- og inkluderingsministeren:

«FrP var fornøyd
med innføringen av NAV, som var i tråd med partiets
velferdsmodell. Et av fortrinnene ved NAV-reformen var at brukerne
skulle ha en dør inn til et samlet tilbud av tjenester,
til informasjon og assistanse fra en
fast konsulent som skulle være kjent med brukerens samlede
behov. Nå mottar vi meldinger om at dette ikke skjer.
Per telefon skal det bl.a. være umulig å komme
i kontakt med sin saksbehandler. Man blir henvist til en kundesentral.

Mener statsråden dette er
i tråd med intensjonene i NAV-reformen?»

