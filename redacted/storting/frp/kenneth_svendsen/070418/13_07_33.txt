  Da kommer vi inn på det neste spørsmålet
jeg har. Det går på at flere trygdede må legge
ut store summer. Jeg har fått brev fra bl.a. en som måtte
legge ut 9 000 kr, og som måtte vente i tre–fire
uker på å få pengene tilbake. Det er
klart at et beløp i den størrelsesorden kan det være
vanskelig for en som har uføretrygd
og kanskje ikke noe formue, å legge ut. Det kan føre
til at en må gå på sosialkontoret for å få hjelp
til det. Det er etter mitt syn uverdig.

Det må da finnes metoder, slik at
man slipper slike utlegg, f.eks. at man får vedtakene på forhånd,
og at regningen sendes direkte til NAV-kontoret eller
til den som er mottaker. Vil statsråden ta initiativ
til å gjennomgå ordningen, slik at man slipper
disse utleggene, og at regningen går direkte til rette
etat?

