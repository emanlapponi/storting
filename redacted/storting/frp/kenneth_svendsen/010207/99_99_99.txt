 «I Aftenposten 30. januar 2001 vises
det til at privatimport av amerikanske personbiler i realiteten
er forbudt. Det vises til at bl.a. e-merking av lys er til hinder
for slik import. Tidligere ble godkjenning av amerikanske biler
fra den tyske bil- og sikkerhetstestorganisasjonen, T V, også godkjent
i Norge. Dette er ikke tilfellet lenger. Både svenske og
tyske myndigheter aksepterer amerikanske godkjenninger som likeverdige.

Vil statsråden ta initiativ til at
dette også innføres som ordning i Norge?»

  Det er godt å høre at det
i hvert fall er lite grann på gang – spesielt
når det gjelder lysutstyr. 

Bakgrunnen for at tyske og svenske myndigheter
aksepterer amerikansk godkjenning som likeverdig med EUs godkjenningsregler,
er erkjennelsen av at reglene på de to kontinentene samlet
sett er likeverdige. På enkelte områder er de
amerikanske reglene kanskje litt bedre enn EUs regler. Og motsatt:
På enkelte områder er EUs regler litt bedre enn
de amerikanske reglene. 

En annen grunn er erkjennelsen av at målemetodene er
forskjellige og derfor vanskelige å sammenlikne. Dette betyr
ikke at den ene måten å måle ting på er
dårligere enn den andre. Svenske og tyske myndigheter har
da også vurdert godkjenningsordningene som likeverdige. 

Er det noe grunnlag for at Norge, som ikke
engang produserer ordinære biler, skal ha langt strengere
regler enn bilproduserende land som Tyskland og Sverige?

  Når det gjelder e-merkede lys, viser
flere tester at amerikanske SAE-godkjente lykter gir et vesentlig
bedre lys enn e-merkede lykter på de samme bilene. Forskjellen
er at amerikanske lykter ikke har en fullt så knivskarp
skillelinje på nærlysene, men gir           ca.
7 pst. mer strølys, som i praksis ikke merkes
av bilistene.

Mener statsråden at de 250 millioner
amerikanske bilistene – i bilens hjemland, USA – er
trafikkfarlige når de kjører omkring uten e-merkede
lys? Og er det slik at ministeren vil gjøre det litt lettere
med privatimport til Norge og se på det svenskene gjør?

