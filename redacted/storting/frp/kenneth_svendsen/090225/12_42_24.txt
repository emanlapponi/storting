 Jeg takker for svaret, selv om det ikke var mye å takke for. Jeg er redd for at
                     forståelse for problemet langt ifra er nok. Her må det en praktisk løsning til.
                     Nå har jo allerede hjørnesteinsbedriften på Træna varslet at de vurderer å
                     flytte fra Træna. Det betyr en direkte avfolking av Træna-samfunnet, og det vil
                     selvfølgelig ramme hele samfunnet veldig, veldig hardt. 

Så er det slik at det er mange som har lovet noe. Jeg forstår at statsråden
                     ikke vil følge opp det Senterpartiets leder, Navarsete, sa på årsmøtet i
                     Nordland Senterparti om at kabelen skulle være på plass før valget i 2009.
                     Træna-samfunnet trenger en avgjørelse, at det blir tatt et valg, de trenger å
                     arbeide mot et mål, slik at de kan opprettholde samfunnet der ute, produksjonen
                     av fisk og den utenlandske kapitalen de drar inn til Norge. 

Vil ikke statsråden komme med en lovnad om at de skal få en løsning på
                     problemet? 

