 Det er ikke nødvendigvis et negativt svar, og det at det jobbes med saken, er
                     jo bra. Problemet er at det har vært jobbet med saken i syv år, under Odd Roger
                     Enoksen både i hans første og andre periode som olje- og energiminister, under
                     Åslaug Haga og nå under Terje Riis-Johansen. De har vært godt orientert om
                     saken, og det har altså vært jobbet i syv år. Det nytter ikke for et samfunn å
                     kutte ned på strømforbruket til befolkningen for at produksjonen ved bedriften
                     skal gå for fullt, eller at produksjonen ved bedriften må kuttes ned for at
                     befolkningen skal kunne varme opp husene sine. Det er ikke en framtid, og
                     derfor må løsningen komme raskt. Når lederen i Senterpartiet så klart har slått
                     fast at den skal komme før valget, er min oppfordring og mitt spørsmål på nytt
                     igjen: Vil statsråden love at det Senterpartiets leder har sagt, vil skje? 

