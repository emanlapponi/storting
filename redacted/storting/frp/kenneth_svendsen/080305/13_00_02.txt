 Jeg tillater meg å stille spørsmål til helse- og
omsorgsministeren: 

«I Nesna kommune får personer i sykehjem
bade/dusje to ganger i måneden. I svar på skriftlig spørsmål
nr. 553 svarte statsråden: «Det er på generell basis ikke
god nok omsorg for pasienter å begrense dette til to ganger i måneden
dersom pasienten ønsker vask og stell oftere.» Statsråden
pekte på at faglig ansvarlige måtte foreta nødvendige
vurderinger knyttet til dette. I Nesna skjer tydeligvis ikke dette. 

Vil statsråden ta sitt ansvar og sørge for verdige forhold
for pleietrengende i Nesna, som lovet på Soria Moria?» 

