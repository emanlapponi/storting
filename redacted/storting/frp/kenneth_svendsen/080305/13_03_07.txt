 Det hjelper ikke hvor mye enig man blir i Stortinget om å gi et
verdig tilbud, hvis det ikke følges opp i kommunene. I dette tilfellet
er det helt åpenbart at det ikke er gjort i Nesna kommune. I dagens
Rana Blad kan en videre se hvilket tilbud som ikke gis der, der står
det bl.a. om en hverdag uten aktiviteter og lyspunkter for de eldre: 

«Ingen organiserte aktiviteter har
vært drevet siden arbeidsstua ble nedlagt i 1996. I dag er aktivitetene
sporadiske og i all hovedsak på initiativ fra private.» 

Videre står det at det er stor frustrasjon blant beboere
og pleiere på hjemmet, ikke minst fordi de er lovet snarlig hjelp,
men den hjelpen er ikke kommet på plass. 

«Frustrasjonen er stor for tiden. Vi har ingen prosedyrer som sikrer
tilrettelegging av aktivitetstilbud. Det trengs kvalitet i tjenesten. Det
mangler i dag. Høydepunktet for de eldre er et varmt måltid
på lørdag, ellers sitter de i stolen 10-12 timer daglig, avbrutt
av søvn.» 

Mange av de eldre blir stive
etter å ha sittet lenge i stolen. 

Da er mitt spørsmål:
Er dette en verdig eldreomsorg? 

