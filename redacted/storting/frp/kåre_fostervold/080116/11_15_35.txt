 Det var ikke noe særlig oppløftende svar.




Det finnes allerede i dag tre-fire kanaler i Europa som gjør dette. Jeg har faktisk klart å få inn en av dem selv på min egen satellitt-tv. Det som går på de kanalene, er programmer uten programledere, og det er ikke noen vertinner. Det er altså tydeligvis lave lønnskostnader, men det kan selvfølgelig være noen produksjonskostnader.




Jeg skulle ønske at Regjeringen i arbeidet hadde vurdert dette, fordi det finnes allerede i dag en god del stoff som blir utarbeidet av kommuner, fylkeskommuner, reiselivsdestinasjoner osv. som man kunne vist på en slik type kanal for å fremme Norge som turistdestinasjon. Statsråden har selv i dokumentet «Verdifulle opplevelser» vært inne på at vi er for lite kjent i utlandet i forhold til all den gode responsen en del av våre turistdestinasjoner får. Vi har kommet ganske høyt opp på en del kåringer. Så jeg skulle ønske at Regjeringen hadde vurdert det. Men for å spørre: Har det vært noen innspill fra aktørene i næringslivet når det gjelder ønske om en slik type kanal?




