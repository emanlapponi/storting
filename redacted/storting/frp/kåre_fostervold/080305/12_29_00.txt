 Det er vanskelig
for representanter på Stortinget å forholde seg til noe annet
enn til de opplysninger vi får fra Oppgaveregisteret. Derfor blir
en måleparameter for representanter i dette hus oversikten over antall
skjemaer. 

Grunnen til at jeg fokuserer på dette nå, er
at Regjeringen ved statsråden har lovet å arbeide intensivt
for å redusere skjemabelastningen overfor næringslivet. Regjeringspartiene
gikk sågar imot et forslag fra Fremskrittspartiet i 2006 om et samarbeidsprogram
mellom offentlig og privat sektor for å få fart på dette
arbeidet. 

Jeg registrerer hva tidligere statsråd Odd Eriksen
sa - og nå siterer jeg fra behandlingen av forslaget i Stortinget:

«I stedet for å opprette
flere grupper, bør vi videreutvikle og styrke eksisterende strukturer
og påse at de fungerer.» 

Etter dette har
det vært tre møter i kontaktforumet, altså ett pr. år.
Mener statsråden at dette er en sterk satsing på forenklingsarbeidet
fra Regjeringens side, når man bare har hatt tre møter på
tre år? 

