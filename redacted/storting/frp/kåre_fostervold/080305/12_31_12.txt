 Jeg vil
bare bemerke at den kartleggingen som ble gjort i forhold til å etterleve
regelverket, tross alt viser en kostnad på 57 milliarder kr pr. år.
Det viser behovet for å følge opp arbeidet. 

Noen konkrete
spørsmål vil jeg prøve å få inn til sist
her: Vil den handlingsplanen som statsråden nå viser til, bli
forelagt for Stortinget, slik at Stortinget kan bli involvert i det forenklingsarbeidet
som er, og at vi kan ha sterkt fokus på det, uavhengig av partier?
Vil statsråden sette en målsetting for dette arbeidet, slik
bl.a. EU har gjort, der har man sagt at man skal redusere skjemaveldet eller
skjemabelastningen - som utgjør enorme kostnader for næringslivet
- med ca. 25 pst.? Og vil statsråden legge fram en sak for Stortinget
som skal komme på basis av det kartleggingsprosjektet som nå
har vært? 

