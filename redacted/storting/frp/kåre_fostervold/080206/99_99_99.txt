 Jeg registrerer at statsråden sår
tvil om mitt engasjement for landbruket. Det får stå for hans
regning, selv om Fremskrittspartiet har en annen innretning på landbrukspolitikken,
som går på at man i større grad kan produsere det man
vil, og bruke det man eier, for å oppnå et bærekraftig
livsgrunnlag. Men så er det noen andre forhold da når det gjelder
Regjeringens og landbruksministerens politikk, for den iboende troen på
at ungdom i dag, som har vokst opp i en helt annen verden enn dem som driver
gårdene nå, liker å stå med lua i hånda og
vente på tilskudd, og at det skal være attraktivt for å
tiltrekke seg ungdom til landbruksnæringa, den tror jeg er aldeles
feil. 

Når vi snakker om hvordan man skal få ungdom inn
i landbruket, har jeg en annen sak, der det gjelder tilskudd til eldre,
altså hvis man går i den motsatte enden: 67-åringer får
redusert tilskudd, 70-åringer får enda mer redusert tilskudd.
Er dette et virkemiddel som statsråden er fornøyd med? 

