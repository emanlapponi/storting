 Jeg registrerte
i hvert fall at det ikke var varslet noen nye forslag der man skulle ta
tak i dette, men at man går på jordbruksavtalen. Jeg tror vi
vil se en drastisk endring i den hvis man skal fange opp det problemet som
er her, og nå haster det litt. Statsråden var innom holdninger.
Dessverre kan vi ikke vedta noen holdninger her på Stortinget, men
jeg deler den oppfatning at man må drive holdningsskapende arbeid
også for å gjøre landbruket attraktivt. Men den store
utfordringen, tror jeg, ligger i det med økonomi, og det er jo en
del utfordringer her, som statsråden er veldig klar over, når
det gjelder noen regler og forskrifter og kanskje en del store investeringer
som må gjøres, i hvert fall innenfor melkeproduksjon, frem
mot 2024.  

Statsråden var innom BU-midler og VSP-programmene.
Riksrevisjonen har ikke vært så veldig fornøyd med utviklingen
i de programmene og virkningen av dem. Vil statsråden ta initiativ
til å innrette de programmene mot ungdom for å få med
problematikken i forbindelse med rekruttering? 

