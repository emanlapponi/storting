 «Kollektivfelt er i dag dårlig
utnyttet. Det har fra medlemmer av Norges Handikapforbund fremkommet ønske
om å benytte kollektivfelt for sine medlemmer som er avhengig
av å benytte egen bil. Disse har i dag merke på bilruten
som gir disse rett til å benytte merkede parkeringsplasser.
En adgang til kollektivfelt for disse vil, i tillegg til å avlaste
det ordinære veinett, også bedre trygghetsfølelsen
for disse brukerne. 

Vil statsråden treffe tiltak som åpner
kollektivfeltene for handikappede?»

  Jeg takker statsråden for svaret.
Det gleder meg at det er arbeid på gang for å se
på denne problemstillingen. 

Det viser seg at det er mange kollektivfelt
som i dag har stor ledig kapasitet. I tillegg ser man faktisk også at busser
og drosjer benytter seg av hovedfeltet, mens kollektivfeltet ligger
tomt. 

Det er mange som har ønsket å bruke
kollektivfeltet til private minibusser og til biler med flere personer
i. Dermed kunne man utnytte veikapasiteten bedre, både
når det gjelder hovedfeltet og kollektivfeltet.

Jeg er glad for at man nå iallfall
ser på om det er mulig å gjøre noe med
dette.

