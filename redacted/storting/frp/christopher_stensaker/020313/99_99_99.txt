 Jeg vil gjerne stille et spørsmål
til kultur- og kirkeministeren:

«I St.meld. nr. 22 for 1999-2000 står
det at Riksarkivaren har foreslått å flytte Nordlands-delen
fra Statsarkivet i Trondheim til avdelingen i Tromsø. Nå ser
det ut som han planlegger denne flyttingen uten at de som blir mest
skadelidende hvis det flyttes, det vil si brukerne, er informert
om dette. En slik flytting vil legge hele det historiske
miljøet rundt Nordlandsforskningen brakk.

Hvordan ligger saken i dag, og hva vil skje
fremover?»

 Jeg takker for svaret. Det er jo greit med
elektronikk, men det er også klart at man er
avhengig av papirarkiv.

Når Riksarkivaren nå planlegger
denne flyttingen på egen hånd, må man
reagere. En slik flytting vil ødelegge hele det
historiske miljøet rundt Nordlandsforskningen. Nordland
har i alle år ligget under Statsarkivet i Trondheim.
Skal man flytte denne avdelingen til Tromsø, vil arbeidet
med historieforskning på Nordland bli svært tungvint.
Nesten all gårds- og slektshistorie fra Nordland har via
annet materiell tilknytning til Trondheim.

Historieforskere fra hele Nordland
reagerer sterkt på disse planene. En flytting vil forverre
arbeidet betraktelig, da all annen informasjon er å finne
i Trondheim. Synes kulturministeren kanskje at denne forskningen
er uten betydning?

 Jeg takker igjen for svaret.

Men igjen vil jeg påpeke at når
man planlegger en slik flytting uten at brukerne egentlig er med
på lasset, så minner det sterkt om byråkratisk
overstyring. Jeg synes ikke det er den rette måten å behandle
historieforskere på.

Ett argument for flyttingen er plassbehovet.
Men en utbygging i Trondheim er planlagt, og tomten er klar. Det
viser seg at Tromsø nå bygger ut for 20–25 år
frem i tid. Jeg synes det vitner om dårlig planlegging
når man bygger med en slik overkapasitet.

Jeg er på jakt etter den
egentlige grunnen til flyttingen. Jeg kan ikke se at den
er de som skal bruke arkivet.

