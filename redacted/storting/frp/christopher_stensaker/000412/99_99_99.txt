 Jeg tillater meg å stille følgende
spørsmål til samferdselsministeren:

«I Sverige har Post- og Telestyrelsen
pålagt mobiltelefonoperatørene å praktisere «portable
numre», det vil si at kunden beholder mobiltelefonnummeret
sitt selv om han skifter telefonselskap. Ordningen er begrunnet
med at skifte av operatør medfører nytt nummer,
noe de fleste vegrer seg mot. Dermed blir konkurransen mellom selskapene
sterkt begrenset.

Hva vil statsråden gjøre
for å få til en lignende praksis i Norge?»

  Jeg takker statsråden for svaret. 

Det som ligger i spørsmålet,
gjelder prinsippet om hvem som eier telefonnummeret. Er det brukerens
eiendom, eller er det telefonselskapets eiendom? Dette medfører
jo utgifter for brukerne i form av brevark, visittkort, annonser
osv. Hvis man skifter nummer i tiden fram til en eventuell gjennomføring
av ordningen med at man kan beholde mobilnummeret sitt selv om man
skifter selskap, vil det medføre utgifter for
den enkelte bruker. Så jeg håper at statsråden
sørger for å få dette i gang så fort
som mulig, og at han prøver å gjennomføre
det.

  Jeg tillater meg å stille følgende
spørsmål til samferdselsministeren: 

«Etter at det er innført
gebyr for bruk av piggdekk i Oslo, er det gitt fritak for brøytebiler,
utrykningskjøretøy og funksjonshemmede med parkeringsbevis
for forflytningshemmede. Mange funksjonshemmede har betalt inn årsgebyret
fra den dato det ble innført. 

Vil statsråden bidra til at hele det
innbetalte beløp blir refundert, eventuelt fra den dato
fritak for avgift ble innført?»

  Dette er et spørsmål som
opptar mange av de funksjonshemmede som er avhengig av å komme
seg fram med sin bil. Og er man funksjonshemmet er det ikke så enkelt å få en
bil som står fast, av gårde igjen uten at man
får andre til å hjelpe seg. 

Problemet har vært at man har manglet
informasjon om ordningen, og manglet informasjon om at det de allerede
har betalt inn, blir betalt tilbake. 

Ellers ser jeg av statsrådens svar
at dette er en sak man kommer tilbake til. Men jeg vil spørre
statsråden om han vil sørge for at informasjon
til de berørte blir gitt.

