  Jeg tillater meg å stille følgende
spørsmål til samferdselsministeren:

 «Jeg er kjent med at det tas sikte
på å oversende stortingsproposisjonen
Ringeriksbanen – forkortelse av Bergensbanen
i vårsesjonen. Jeg er videre kjent med at det i et brev
11. mars fra  «Miljøet i bygda vår» til
Samferdselsdepartementet påpekes flere feil i utredningsarbeidet
som er utført, og at viktige opplysninger i saksbehandlingen
ikke er sendt ut på offentlig høring til berørte
instanser.

Finner statsråden på dette
grunnlag at det er forsvarlig å fremme denne saken i vårsesjonen?» 

  Jeg takker statsråden for svaret,
men jeg kan ikke skjønne at det har noen hast med denne
saken, da den ikke er prioritert av flertallet på Stortinget
i Nasjonal transportplan 2002-2011, og det har kommet innsigelser
på traseen over Kroksund. Traseen over Åsa også er
problematisk. 

Det er også reist spørsmål
ved tre tunneler i området Vestmarka-Krokskogen-Nordmarka,
som hver for seg har en lengde som tilsier to separate løp.
Er dette kostnadsberegnet, og finner statsråden det fornuftig å satse
på en ny banestrekning når problemene med dem
vi har, står i kø når det gjelder sikkerhet?

  Jeg takker igjen statsråden for svaret. 

Det som egentlig er mitt hovedproblem, er at
Ringeriksbanen kanskje koster rundt 5-6 milliarder kr,
og at vi har problemer med sikkerheten på eksisterende
bane. Men jeg går ut fra at statsråden vil prioritere
sikkerheten på eksisterende bane foran nye banestrekninger.

