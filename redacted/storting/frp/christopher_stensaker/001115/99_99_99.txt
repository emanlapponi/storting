 Jeg tillater meg å stille følgende
spørsmål til samferdselsministeren:

«Det vises til svar på skriftlig
spørsmål, nr. 1 (2000-2001), angående
arbeidsforholdene i Luftfartstilsynet. Som det fremgår
av svaret, er Samferdselsdepartementet blitt kjent med at NTL og
2fo (fellesfaglig organisasjon) lokalt uttrykker full tillit til
luftfartsdirektøren. I ettertid er jeg blitt kjent med
at NTL og 2fo som organisasjoner ikke står bak uttalelsene. 

Vil statsråden følge opp
saken, slik at riktig informasjon kommer fram om arbeidsmiljøet
og sikkerheten innenfor Luftfartstilsynet?»

  Jeg takker statsråden for svaret. 

Det sies at det er ingen røyk uten
ild, og selv om det i denne saken ikke er blitt full varme, ulmer
det kraftig. Sykemeldinger og varslede rettssaker tyder på at
arbeidsmiljøet ikke er som det burde være. Det
er bekymringsfullt i et så viktig, nøytralt og
objektivt forvaltningsorgan som Luftfartstilsynet skal være,
og dette kan gå ut over sikkerheten innenfor norsk luftfart. 

Vil statsråden treffe tiltak for å rydde
opp i forholdene?

