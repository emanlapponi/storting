 Jeg tillater meg å stille følgende
spørsmål til utviklingsministeren:

«Riksrevisjonen gir hard kritikk av
NORADs rutiner for utdeling av bistandsmidler, og at organisasjoner
har fått penger i strid med regelverket. Daglig leder
av Atlas-alliansen medgir at de har fått overført
penger før det var skrevet formell samarbeidsavtale med
NORAD, og sier til Nationen at det er mulig dette ikke
er i henhold til boka. Dette er kritikkverdig.

Hva vil statsråden gjøre
for å få bedre kontroll med tildeling
av bistandsmidler?»

 Jeg takker statsråden for svaret.

Jeg er glad for at det tas grep for å tette
eventuelle hull som må være i dette
systemet. Jeg mener at norske skattebetalere
har krav på at kontrollen er slik at det ikke
kan stilles spørsmål ved bruk av bistandsmidler.
Jeg kan godt forstå frustrasjonen til de mange som synes
det er merkelig at det gis bistand til diktaturstater og land der
myndighetene bruker penger på våpen i stedet for
mat til en sultende befolkning.

Vil utviklingsministeren bidra til at det stilles
strengere krav til land som mottar bistand, med hensyn til hva landet
selv bruker penger på og bidrar med overfor egen befolkning?

 Jeg takker for svaret.





                

