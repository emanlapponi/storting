 Jeg vet akkurat hva Fremskrittspartiet
har foreslått i sitt reviderte budsjett, og der er Nasjonal
transportplan i høyeste grad på plass, så jeg
synes ikke det skal være til debatt nå.
Men i tillegg viser det seg at en tilbringer til denne strekningen
på E39, altså rv. 465, som er bygd med bompengefinansiering osv.,
er bygd i godt og vel 6 meters bredde, noe som vil bety
at to vogntog faktisk ikke kan passere hverandre
uten å måtte kjøre utenfor yttergrensen.
Dette er et stort problem også på sommerføre,
men ikke minst på vinterføre.

Kan statsråden love at hun
vil se på problematikken, slik at vi på denne
strekningen får en vei som er tilpasset dagens trafikk,
og slik at vi ikke går bakover inn i framtiden,
for det ble faktisk bygd en bedre og bredere vei for 30 år
siden.

