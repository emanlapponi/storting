 Vi skal ikke slåss om akkurat
den biten, hvem som kommer først. Vi kommer, og vi kommer
godt.

Nå har vi vært innom statsrådens – jeg
kan kanskje si – konflikt mellom offentlig skole
og aktuell friskole. Og det spørsmålet jeg skal
bringe fram, gjelder faktisk en skoletype som ikke er
i konkurranse med det offentlige:

«Norsk næringsliv går
for tiden meget bra. Det er derfor et enormt behov for kvalifisert
personell fra utlandet for å dekke etterspørselen.
Et tilbud om en internasjonal skole er et viktig element i konkurransen
om disse. I Kristiansand har kommunen, næringslivet og
et stort politisk flertall stått samlet om å etablere
en slik skole, som ikke vil være i konkurranse
med den offentlige skolen. Slik etablering haster.

Vil statsråden bidra til å sikre
rask behandling av skolens søknad om godkjenning?»

