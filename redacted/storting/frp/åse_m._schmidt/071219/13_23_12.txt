 Jeg takker igjen for svaret. Det høres
positivt ut at statsråden holder et øye med hva
som skjer der nede. Og nå når det er utsatt, kan man
kanskje se på dette på nytt. Dette vil ramme det
rehabiliteringstilbudet som fins der i dag, temmelig hardt, pluss
at det som sagt er et lokalt sykehus.

Nå er det jo sånn at enkelte
foretak må snu og se etter hver krone. Sånn
skal det kanskje være for å spisse det som
en vil fokusere på. Sykehusene i Helse
Sør-Øst er også blitt pålagt å bruke
monopolisten Sykehuspartner til kjøp av tjenester. Og så ser
vi da at denne ordningen har påført sykehusene
titalls millioner i ekstrakostnader.

Vil statsråden da kanskje legge føringer
for endringer av dette pålegget, slik at det enkelte foretak ikke
må kutte i pasienttilbudet for å få budsjettet
i balanse, slik som vi ser ved Sørlandet sykehus, hvor
det går ut over andre tilbud når en
skal finne disse kronene?

