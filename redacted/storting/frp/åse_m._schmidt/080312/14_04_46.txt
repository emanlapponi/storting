 Jeg vil takke
for svaret fra statsråden. 

Når en leser det som ligger
ute på høring, og også når en leser fiskeridirektørens
vurderinger av de forslagene som ligger der, kan det synes som om det går
veldig langt. Det er jo en del grep en kunne tatt, som ikke ville vært
så dyptgående som det dette forslaget innebærer, bl.a.
hummerparker og hummerreservater. Dersom en går for det forslaget
som foreligger, vil jo det bety en begrenset tilgang også for vanlige
fiskere. Jeg vil tro at statsråden i forhold til allemannsretten og
ferdsel på sjøen har et annet syn på akkurat det. 

Hva tenker statsråden når det gjelder spesielt hummerparker
og hummerreservater langs sørlandskysten? Hvordan vil det arte seg?

