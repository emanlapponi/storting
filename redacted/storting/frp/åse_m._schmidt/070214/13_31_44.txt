  Jeg takker for svaret.

Nå er det jo slik at verken pasientorganisasjonene,
tilsatte eller kommunene i Lista-regionen ønsker
en overflytting. Sykehuset i Flekkefjord er, som statsråden
sikkert vet, et moderne sykehus med høyt
faglig nivå og også en veldig
viktig brikke i nettopp Sørlandets sykehusstruktur.

Nå er det dessverre
skapt usikkerhet og bekymring i befolkningen om sykehusets framtid.
Flekkefjord sykehus, som driver med overskudd, er nok redd for – med
de økonomiske rammene innen foretakene som er
knappe, og som vi vet skal kuttes ytterligere – at sykehuset
kan bli en salderingspost på budsjettet, særlig
fordi det ligger i utkanten av begge disse helseforetakene. Hva
tenker statsråden om det?

