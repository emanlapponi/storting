  Jeg ønsker å stille
spørsmål til helse- og omsorgsministeren:

«I forbindelse med sammenslåingen
av Helse Sør og Helse Øst har statsråden
sagt at det vurderes å flytte Flekkefjord sykehus
til Helse Stavanger. Sørlandet sykehus har vært
igjennom store endringer de siste årene med nedleggelse
av to lokalsykehus samt
andre ulike strukturendringer. Befolkningsgrunnlaget for å opprettholde
dagens funksjoner ved Sørlandet sykehus kan bli
for lite, skulle Flekkefjord sykehus bli lagt inn under
Helse Vest, samt få andre negative følger
for befolkningen.

Hva er statsrådens syn på dette?»

