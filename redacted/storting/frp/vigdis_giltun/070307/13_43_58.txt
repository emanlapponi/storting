  Det faktum og den realitet
jeg forholder meg til, er at over 50 pst. av disse stillingene ved
Sykehuset Østfold faktisk er ubesatt. Da hjelper det ikke
om de er budsjettert med, eller om de ligger i budsjetter eller
i planer. Legene har sendt en bekymringsmelding som er undertegnet
av fire overleger og en sjefspsykolog ved Sykehuset Østfold.
De er veldig bekymret for rekrutteringen. De mener at det ikke
er forsvarlig slik det er i dag, og de er bekymret for at det blir
brukt vikarer, noe som er veldig dyrt – man får ikke
nok ut av pengene ved å bruke vikarer. Det er
et dårligere behandlingstilbud ved at pasientene må forholde
seg til stadig nye leger. Det blir også brukt
leger som kan dårlig norsk, som afghanske, pakistanske
og polske leger, som får inn alvorlig syke unge
jenter som er i en situasjon hvor de forsøker å ta
selvmord. Dette er ingen god situasjon. Det er jo snakk om utdanning
og rekruttering, og dette er noe som haster. Det er også sendt
bekymringsmelding fra Norsk psykiatriforening i et brev til statsråd
Brustad om nettopp dette.

