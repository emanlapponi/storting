  Jeg må si jeg føler meg
direkte lurt når jeg ser resultatet av opptrappingsplanen
innenfor psykiatri – en
opptrappingsplan som vi har trodd har gått veldig, veldig
greit, med noen små ting som henger igjen.

Når det gjelder Østfold,
spurte jeg hva som var gjort for å rekruttere leger til
sykehuset. Det fikk jeg ikke noe svar på, annet
enn at det var gjort mye, men det ble ikke satt fingeren
på noe konkret. Nå er det kun et mindretall av
stillingene for spesialistlegene som er besatt i Østfold. Når
vi ser på de budsjetterte stillingene ved sykehuset, er 50
pst. ubesatt. Når man ser på de budsjetterte stillingene ved
DPS-ene, bortsett fra i Moss, er faktisk 60 pst. ubesatt. Det gjelder
spesialistlegestillingene og overlegestillingene. Dette synes jeg
er ganske alarmerende. Vi var i Helse Nord nå,
og der var det også slik ved DPS-ene at 50 pst.
var ubesatt, men der var alle sykeshusstillingene besatt.

Jeg lurer jo videre på hva det er
Sykehuset Østfold nå må gjøre
for å få besatt disse stillingene, og om det er
forsvarlig med så mange ubesatte stillinger. Det var det
som var spørsmålet. Hvor mange ubesatte stillinger
kan de drive det med, og samtidig si det er forsvarlig?

