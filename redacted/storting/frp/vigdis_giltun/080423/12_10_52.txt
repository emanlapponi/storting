 Jeg takker for svaret. 

Jeg er kjent med de strenge reglene som
gjelder for å få refusjon for denne type utgifter. Blant annet
ble dette regelverket strammet inn i 2004, noe som gjorde det enda vanskeligere
for nettopp denne pasientgruppen å få refusjon eller mulighet
for skattefratrekk. 

Det er også slik at Helsedirektoratet har
utarbeidet og anbefaler en veileder når det gjelder spesielt kosthold
til autister. Det er en del norske barn, og også norske fagfolk, som
jobber med prosjekter som nå klart begynner å vise at autister
har veldig god effekt av spesielle dietter, som er kostbare. Det ville da
være greit om også disse barna - som ikke har denne dietten
på grunn av matvareallergi, men av helt andre årsaker - får
refusjon på lik linje med andre. 

Jeg vil nok en gang be om
at man vurderer likebehandling, også innenfor de forskjellige NAV-kontorene
i landet. 

