 «I årets budsjett er det avsatt 3 mill. kr til servicehundprosjektet som skal gjennomføres. I tillegg sa en samlet arbeids- og sosialkomité at 3 mill. kr som ikke var benyttet i 2010, kunne brukes til erstatningshunder. I løpet av året når elleve hunder pensjonsalder, og neste år ytterligere fem, og det får store følger hvis disse brukerne blir uten hund. Svaret på mitt skriftlige spørsmål nr. 697 for 2010–2011 skapte mer forvirring enn klargjøring.


Kan statsråden klargjøre om brukerne vil få ny hund slik de er lovet fra samtlige partier?»


