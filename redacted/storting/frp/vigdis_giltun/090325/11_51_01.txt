 Jeg takker for svaret.


Nå har jo Capio blitt oppfordret til å søke om å komme under fritt sykehusvalg og fått avslag på det et par ganger.


Jeg vil komme med et par sitater fra programmet Dagsnytt 18, sitater av Olav Gunnar Ballo. Han sier:


«(…) det har vært et vedvarende engasjement også fra regjeringspartiene i Stortinget for å bruke Capio fullt ut. Det går dessverre galt i departementet for at de ikke følger opp det som et enstemmig storting har sagt, og det bør være et klart signal i fra Stortinget at her forventer man at departementet rydder opp på en slik måte at Capio brukes fullt ut, og det er jo når det kommer til stykke ikke departementet som avgjør det spørsmålet, det er det faktisk Stortinget som gjør.»


Et annet sitat er:


«(…) hvis det er teknisk nødvendig for at man skal bruke en institusjon fullt ut for at man skal velge det, så velger man det.» – altså at Capio skal komme inn under fritt sykehusvalg.


«Så sent som i dag har vi hatt en runde i regjeringspartiene mot departementet i den her saken, og denne saken er departementet nødt til å løse.»


Hva mener statsråden om Ballos uttalelser som gikk på Dagsnytt 18?


