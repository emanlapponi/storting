 Jeg takker for svaret og synes det er bra at
statsråden tar de påstandene som framkommer, så alvorlig.
Det er jo mye som tyder på at det kanskje kan være
noe galt, eller at det er veldig mye i påstandene.

Det at det blir utvidede rettigheter og opptrapping
innenfor psykiatrien, skal jo naturlig nok føre
til at flere får den hjelpen de har rett til og krav på.
Når man ser at det tidligere var 500 fristbrudd pr. år
ved denne klinikken, kan man jo nå lure på hvor
disse 500 bruddene er blitt av. Har gjennomsnittlig antall behandlingstimer
blitt redusert? Har kapasiteten økt, så flere
får behandling? Er det en logisk forklaring på dette?

Man bør også se
på hvor mange som blir avvist. Det heter seg jo at ca.
80 pst. av pasientene som blir henvist, skal få et tilbud.
Blir dette oppfylt? Dette er ting jeg håper at statsråden
tar med seg, sånn at vi får klargjort
dette både ved denne klinikken og ved andre
klinikker.

