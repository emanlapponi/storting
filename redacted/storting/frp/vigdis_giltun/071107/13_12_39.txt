 Jeg takker statsråden for at hun vil
følge saken videre. Det har hun også sagt
tidligere, og jeg tror at statsråden har et oppriktig ønske
om at disse pasientene skal få god behandling. Jeg skulle
nesten ønske at statsråden kunne ta
en tur til Fredrikstad og snakke med noen av pasientene
og se det spesielle stedet. Det er ikke det samme å komme
på en psykiatrisk avdeling hvor det er andre
med tunge psykiske lidelser, som å komme til et spesielt
tilrettelagt behandlingstilbud som Capio er, som har god kompetanse.
Der har de breddekompetanse, og de viser bedre resultater
enn jeg kjenner til at det finnes i helsevesenet
ellers. Det vil være veldig viktig at alle
pasienter som ønsker seg til Capio – som ønsker
seg til det behandlingstilbudet – får anledning
til å prøve det, for å få en
større mulighet til å bli friske.

Sykehuset kan opparbeide et annet tilbud hvis
de ønsker det, eller noe tilsvarende.
Foreløpig eksisterer det ikke noe som jeg kjenner
til, som disse pasientene på Capio ønsker
seg til.

