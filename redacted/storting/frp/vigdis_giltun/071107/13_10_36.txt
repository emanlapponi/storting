 Jeg takker så mye for svaret og er også klar
over det med avtale med helseforetakene.

Nå hadde Capio en avtale fram til
nyttår, og det var vel forventet at den avtalen skulle
videreføres, i og med at det ikke finnes noe
alternativ til Capio til denne pasientgruppen som er tilfredsstillende
i dag. Nå ble det også gitt signal denne
uken fra Sykehuset Østfold at de ikke skulle
få fornyet sin avtale, og det gjør saken straks
verre. Det er en svakhet allerede at de ikke blir innlemmet
i fritt sykehusvalg uten avtale.

Hva tenker statsråden om situasjonen
til pasientene hvis det blir slik at Capio ikke får noen
avtale og pasientene da vil stå uten tilbud, eller
med det mangelfulle tilbudet som allerede eksisterer i dag? For
det finnes ikke noe tilsvarene Capio. Dette er et spesielt
behandlingskonsept. Det er mange som nå sitter og er ganske
fortvilet, og spente på hva statsråden mener
om at Capios anoreksisenter kan stå i fare for å bli
nedlagt, eller bare bli et tilbud til dem som
har god økonomi og betaler oppholdet selv.

