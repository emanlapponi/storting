 Jeg vil takke
statsråden så mye for et klargjørende svar. Jeg var selv
til stede på styremøtet før jul og oppfattet det helt
klart slik at det kun var de to sykehusene som er omtalt, som skulle med
i det hovedstadsprosjektet som det arbeides med nå.

Men i forhold
til Kalnes-sykehuset, som mange nå er bekymret for skal bli redusert,
vil jeg informere om at siden modellvalget i 1999 har Kalnes allerede blitt
krympet fire ganger - fra 1 066 senger til 674 senger. Det er omtrent det
samme som sykehuset har i dag. Vi ser også en befolkningsøkning
fra 265 000 til 290 000, så Kalnes-prosjektet burde egentlig økes
med ytterligere 100 senger. Når man også ser at Regjeringen
faser ut private, kunne jeg tenke meg å høre statsrådens
vurdering av om det ikke ville være fornuftig å bygge Kalnes
slik det ligger i dag, uten ytterligere utsettelser.

