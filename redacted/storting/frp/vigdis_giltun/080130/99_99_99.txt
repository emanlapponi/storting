 Jeg vil takke for svaret. 

Jeg vil
begynne med å si at Fremskrittspartiet i utgangspunktet var imot politikere
i styret. Vi vet jo også at et av kriteriene er at de politiske representantene
skal være aktive i kommunestyrer og fylkesting. De blir foreslått
av egne fylker, som har forventninger til at de vil belyse og ivareta fylkets
interesser i foretaksstyret. 

I de neste to årene skal viktige
avgjørelser tas om den framtidige organiseringen i hovedstadsområdet,
som vil berøre Akershus og Sykehuset Østfold, hvor Kalnes-utbyggingen
kanskje er den viktigste. Er det ikke nettopp når slike store saker
skal til behandling, at de politiske innspillene burde være viktige
i et styre? Hva er da årsaken til at tidligere Helse Øst, som
var den største regionen, nå kun har to politiske representanter,
mens Helse Sør nå er representert med fire? 

