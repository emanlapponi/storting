 Jeg takker for svaret.

Dette er et problem som har vært
diskutert veldig mange ganger det siste halvannet året
som jeg har vært med her. Dette med tilgang til hjelp når
man trenger det, også tilgang til psykologhjelp,
er veldig viktig for å stoppe utviklingen av depresjoner
og sykdom hos dem som er psykisk syke.

Jeg har ikke så veldig stor
tro på det som statsråden nå kommer med
av tiltak. Det virker ganske passivt når man
ser hvordan forholdene er. De problemene som er kommet fram i pressen
den siste tiden, er godt beskrevet i Prosjekt Avtalespesialister
i Helse Øst, som Helse Øst utarbeidet i 2003.
Der står det om dårlig tilgjengelighet, og det
står om alle de tingene som har dukket opp, og som
man nå skal ta tak i – igjen. Dette burde det
vært tatt tak i allerede for fire år
siden. Så jeg kan ikke se noe konkret
med tanke på at det skal skje en rask bedring. Det er ganske
dramatisk når kun fire av 55 psykologer tar telefonen,
og vi vet at veldig mange psykisk syke ikke
får hjelp. Er det ikke noe konkret
man kan komme med litt raskere?

