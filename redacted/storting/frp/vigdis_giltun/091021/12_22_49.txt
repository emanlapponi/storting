 Jeg takker for svaret. Jeg tolker det positivt at man ser at det er en sammenheng
              her, og at det er viktig at pasienter kommer raskere til behandling. 

I dag er det slik at det man sparer i helseforetakene ved ikke å gi radiologiske
              undersøkelser og utredning i tide, får man igjen i form av økt sykepengeutbetaling.
              Når en slik undersøkelse og utredning bare koster et par dagers sykepenger, er det et
              paradoks at pasienter venter to–tre måneder før de i det hele tatt blir satt på
              venting til behandling. I det store bildet bør man ha med seg dette når en så stor
              gruppe som 44 pst. av de sykmeldte uføre er i denne gruppen. 

Jeg hadde også håpet at man kunne se på nye behandlingsformer i det offentlige
              tilbudet, som f.eks. naprapater, og å lage forsøksprosjekter for å utvide
              behandlingstilbudet til denne gruppen, så flere kan være i jobb og slippe å komme i
              den uheldige situasjonen at de blir uføretrygdet. 

