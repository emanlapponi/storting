 Jeg tillater meg å stille statsråden følgende spørsmål: 

«Sykepengeutbetalingene og antallet uføre øker. Pasienter med muskel- og
              skjelettlidelser utgjør nesten halvparten, og når det gjelder denne gruppen, er det
              tydeligvis et stort forbedringspotensial for å kunne holde folk i jobb. 

Hvilke målrettede tiltak mener statsråden er iverksatt for å bremse utviklingen av
              langtidssykdom hos pasienter med muskel- og skjelettlidelser, og tror statsråden at
              ventetidene i helsesektoren er med på å bidra til at flere ikke er i arbeid?» 

