 Jeg tillater meg å stille følgende
spørsmål til helse- og omsorgsministeren:

«Media har den siste tiden trukket
frem flere saker hvor psykiatriske pasienter begår alvorlige
voldshandlinger med døden som ytterste
konsekvens. Undertegnede ser med skepsis på dagens praksis,
hvor pasienter blir utskrevet etter svært kort
tid.

Vil statsråden nå se på dagens
behandlingsformer og sikkerhetstiltak for utsatte yrkesgrupper med
sikte på å etablere bedre
rutiner og samhandling innenfor det psykiatriske
helsevesenet, slik at fagpersonell og samfunnet som helhet kan føle
seg trygge?»

