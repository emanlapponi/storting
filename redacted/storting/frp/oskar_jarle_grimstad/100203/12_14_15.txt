 Eg føler meg ikkje trygg på at dette blir løyst i tide. Vi ser at Petoro og Statoil opna for elektrifisering av Åsgard, Heidrun og Kristin. I tillegg kjem Ormen Lange fase 2, som også opnar for eit ytterlegare behov i ein region som har ei underdekning på 5 milliardar–6 milliardar kWh. Så utfordringane er store. Eit moderne gasskraftverk, sjølv utan CO

2

-handtering, vil nesten halvere CO

2

-utsleppet samanlikna med dagens produserte offshorestraum. Ser statsråden at dette er ei løysing som er god for miljø, klima og for regionen?


