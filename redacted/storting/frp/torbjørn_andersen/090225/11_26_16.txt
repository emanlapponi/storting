 Takk for det – jeg får bare ta det svaret til etterretning. Jeg skal se litt
                     nærmere på det. 

Men jeg vil gjerne følge opp, for dette er jo et meget aktuelt spørsmål på
                     Sørlandet. Dersom det blir politisk tilslutning i de respektive fylker for å gå
                     videre i denne sammenslutningsprosessen, noe man regner med blir avklart i
                     løpet av april, støtter statsråden da det syn at det også bør avholdes en
                     folkeavstemning når det gjelder spørsmålet om sammenslutning av disse to
                     fylkene, i tråd med det hennes eget fylkesparti i Aust-Agder har gått inn for?
                     Og bør ikke et resultat av en slik folkeavstemning da respekteres både av –
                     selvsagt – fylkestingene og også av Stortinget? 

