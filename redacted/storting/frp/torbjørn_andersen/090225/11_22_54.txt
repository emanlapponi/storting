 Jeg har følgende spørsmål til kommunal- og regionalministeren: 

«Debatten om ett Agder-fylke har pågått i flere tiår på Sørlandet uten
                     resultat. Spørsmålet om fylkessammenslutning har møtt betydelig motstand blant
                     innbyggerne i Aust-Agder. Saken går nå mot en endelig politisk avklaring i de
                     to fylkene. 

Ser statsråden flere fordeler enn ulemper ved en slik sammenslutning, og går
                     statsråden inn for at de to fylkene skal få beholde det samme antall
                     stortingsrepresentanter som i dag fra begge fylker også ved en eventuell
                     sammenslutning, dvs. ti mandater til sammen?» 

