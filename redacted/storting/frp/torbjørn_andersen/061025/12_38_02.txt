 Jeg vil takke statsråden for et grundig
svar, som jeg selvsagt merket meg.

Men jeg har fått oversendt et brev
med elleve punkter fra Elevorganisasjonen i Aust-Agder og vil gjerne
få sitere ordrett fra ett av punktene der, og
jeg ber statsråden lytte og kommentere:

«Utdanningsrådgivningen
på ungdomsskolen må fungere på en slik
måte at den ikke «presser» eleven
til å velge en linje som ikke samsvarer med elevens
eget ønske. Selv om en slik rådgivning gitt av både
rådgivere og lærere er godt ment kan det føre
til at eleven havner på feil studievalg, og dermed faller
fra.»

Da blir mitt spørsmål: Bør ikke
utdanningsrådgivning og yrkesrettledning styrkes og forbedres
betraktelig i grunnskolen, slik at elevene får et bedre
grunnlag for å velge riktig utdannelse første
gang?

