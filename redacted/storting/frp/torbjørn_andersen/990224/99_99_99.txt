 Jeg vil få stille følgende spørsmål
til samferdselsministeren, som skal svare på vegne av kommunal-
og regionalministeren:

«Flere kommuner som har søkt
om husbanklån til sykehjemsplasser, har fått beskjed
om at lånerammene i Husbanken allerede er oppbrukt for
i år til disse formål. Husbanken sier at disse
kommunene må låne i andre banker. Disse kommunene
har ingen garanti for å få de samme gunstige rentevilkårene
som i Husbanken når de nå må låne
i andre banker.

Kan statsråden si om staten vil dekke
kommunenes låneutgifter uansett rentevilkår på lån
til sykehjemsplasser, eller vil man bare dekke tilsvarende husbankrenten?»

  Jeg takker for svaret. 

Jeg vil understreke at poenget mitt ikke er
at kommunene først og fremst skal få lån
i Husbanken, men at de skal ha garanti for at staten vil oppføre
seg i tråd med de gitte løftene om at staten skal
dekke 100 pst. av finansieringen av denne reformen. Mange kommuner
har nå planene klare for å igangsette bygging
av både omsorgsboliger og sykehjemsplasser, inklusiv ombygging
av flersengsrom til enerom på de kommunale sykehjemmene. Jeg
synes det er litt uheldig at statlige myndigheter ikke tidligere
har avklart overfor kommunene at Husbankens rammer for 1999 når
det gjelder finansiering av det vi her snakker om, ikke har vært
tilstrekkelige i forhold til å kunne følge opp
reformen, slik Stortinget har vedtatt. Mange kommuner synes det
er underlig at de nå får til svar at de lånerammene
som gjelder, og som er øremerket dette formålet,
allerede er brukt opp for første halvår 1999,
selv om de søkte helt i begynnelsen av januar. Er det ikke
grunn til å si at dette er litt dårlig planlagt
fra Regjeringens side?

  Jeg takker for svaret. 

For så vidt er kanskje noe av dette
avklart, men jeg fikk ikke et helt konkret svar på om det
blir slik at dersom kommunene får dårligere rentevilkår
i en annen bank enn Husbanken, vil staten gå inn og dekke
100 pst. av den eventuelle merkostnaden det måtte bety
for den enkelte kommune. Kan statsråden gi et  helt klart
svar på det?

