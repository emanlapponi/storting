 Jeg skjønner at statsråden ikke
vil svare meg konkret på mitt spørsmål, men
jeg kan kanskje spørre på en litt annen måte.

Når det gjelder å stimulere
til økt produksjonskapasitet innenfor
vannkraft, er nettopp grønne sertifikater og
et elsertifikatsystem et virkemiddel som alle partier
er enige om kan brukes. Men etter mitt syn ville det også være
fornuftig å gjøre dette systemet teknologinøytralt.

Jeg vil også utfordre
statsråden på at dette systemet med grønne
sertifikater bør inkludere all ny vannkraftproduksjon,
og ikke være begrenset til f.eks. mikrokraftverk og
1 MW. Hva er statsrådens kommentar til det? Skal vi få noen
fart på dette og få større kapasitet
og produksjon i Norge, tror jeg det må,
som i Sverige, innbefatte all ny produksjonskapasitet
når det gjelder vannkraft.

