 Det var et svar som, etter mitt syn, ikke
var helt egnet til å skape den store optimismen på dette
felt.

Statsråden nevner Soria Moria-erklæringen.
I Soria Moria-erklæringen, som er Regjeringens plattform,
er det slik – så vidt jeg har forstått
det – at småkraftverk synes å være
unntatt denne eventuelt framtidige ordningen med et grønt
sertifikatsystem. Det er veldig mange som har søkt om å realisere
småkraftverk land og strand rundt, og de stiller seg nå svært
undrende til dette. Mange av disse prosjektene kommer i en vanskelig
situasjon.

Har statsråden en god forklaring på hvorfor
nettopp småkraftverk eventuelt skal være
unntatt et framtidig elsertifikatsystem i Norge?

