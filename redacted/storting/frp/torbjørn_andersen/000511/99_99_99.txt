Interpellasjonen som er tatt opp av representanten Lars Rise her i dag, er etter mitt syn meget viktig og betimelig. Storbyene, inkludert Oslo, har særegne problemer og særegne utfordringer som vi må ta på alvor. I Fremskrittspartiet har vi innsett det, og vi jobber med å nedsette et eget storbyutvalg som skal se på nettopp den problematikken som bl.a. Oslo strir med. 




Det det dreier seg om, og det representanten Lars Rise har etterspurt, er for så vidt mer penger til å løse de særegne problemene vi ser i Oslo, og som vi alle er opptatt av og ikke benekter på noen måte. Men etter at Regjeringen og sentrumspartiene i 1999 fratok kommunene selskapsskatten, er ikke bare interessen for å tilrettelegge for næringsetableringer i kommunene svekket, men flere kommuner har tapt store inntekter, herunder altså Oslo som var i en særstilling med store inntekter fra nettopp selskapsskatten. 




Vi ser at flere av de kommunene, spesielt Oslo, som har mistet inntekter fra selskapsskatten, ikke har fått kompensasjon for dette inntektsbortfallet. Oslo kommune har med andre ord kommet meget dårlig ut etter bortfallet av denne selskapsskatten. Dette advarte Fremskrittspartiet sterkt mot den gangen Arbeiderpartiet og sentrumspartiene fratok kommunene denne viktige skattekilden. Det som skjedde, var at man tok bort dobbelt så mye fra Oslo enn det man gav tilbake. Etter at vi har fått informasjon fra flere andre byer i dette landet om hvor galt det har gått, har vi i Fremskrittspartiet kommet frem til at det er riktig å fremme et forslag om å tilbakeføre selskapsskatten til kommunene. 




Som nevnt har Fremskrittspartiet fremmet forslag om at selskapsskatten igjen skal tilbake til kommunene og til Oslo. Det vil altså kunne styrke Oslo kommunes økonomi vesentlig. I dag er det slik at kommunene får mesteparten av sine penger fra staten, i nøye tilmålte porsjoner etter et ganske komplisert inntektssystem. Kriteriene for tildeling er mange, og Lars Rise har lagt premisser for enda flere kriterier. Vi har skapt et inntektssystem i kommunene der det faktisk er lettere for kommunene og byene å skrike etter mer penger fra staten enn å jobbe for økte inntekter. Jeg vil si at innføring av eiendomsskatt ikke er noen vei å gå. Det er en langt bedre løsning å gjeninnføre selskapsskatten. Det vil kompensere mer enn nok for Oslos vedkommende. 




Interpellasjonen som er tatt opp av representanten Lars Rise her i dag, er etter mitt syn meget viktig og betimelig. Storbyene, inkludert Oslo, har særegne problemer og særegne utfordringer som vi må ta på alvor. I Fremskrittspartiet har vi innsett det, og vi jobber med å nedsette et eget storbyutvalg som skal se på nettopp den problematikken som bl.a. Oslo strir med. 




Det det dreier seg om, og det representanten Lars Rise har etterspurt, er for så vidt mer penger til å løse de særegne problemene vi ser i Oslo, og som vi alle er opptatt av og ikke benekter på noen måte. Men etter at Regjeringen og sentrumspartiene i 1999 fratok kommunene selskapsskatten, er ikke bare interessen for å tilrettelegge for næringsetableringer i kommunene svekket, men flere kommuner har tapt store inntekter, herunder altså Oslo som var i en særstilling med store inntekter fra nettopp selskapsskatten. 




Vi ser at flere av de kommunene, spesielt Oslo, som har mistet inntekter fra selskapsskatten, ikke har fått kompensasjon for dette inntektsbortfallet. Oslo kommune har med andre ord kommet meget dårlig ut etter bortfallet av denne selskapsskatten. Dette advarte Fremskrittspartiet sterkt mot den gangen Arbeiderpartiet og sentrumspartiene fratok kommunene denne viktige skattekilden. Det som skjedde, var at man tok bort dobbelt så mye fra Oslo enn det man gav tilbake. Etter at vi har fått informasjon fra flere andre byer i dette landet om hvor galt det har gått, har vi i Fremskrittspartiet kommet frem til at det er riktig å fremme et forslag om å tilbakeføre selskapsskatten til kommunene. 




Som nevnt har Fremskrittspartiet fremmet forslag om at selskapsskatten igjen skal tilbake til kommunene og til Oslo. Det vil altså kunne styrke Oslo kommunes økonomi vesentlig. I dag er det slik at kommunene får mesteparten av sine penger fra staten, i nøye tilmålte porsjoner etter et ganske komplisert inntektssystem. Kriteriene for tildeling er mange, og Lars Rise har lagt premisser for enda flere kriterier. Vi har skapt et inntektssystem i kommunene der det faktisk er lettere for kommunene og byene å skrike etter mer penger fra staten enn å jobbe for økte inntekter. Jeg vil si at innføring av eiendomsskatt ikke er noen vei å gå. Det er en langt bedre løsning å gjeninnføre selskapsskatten. Det vil kompensere mer enn nok for Oslos vedkommende. 




