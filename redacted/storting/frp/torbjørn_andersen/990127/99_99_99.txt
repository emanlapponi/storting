  Jeg vil stille følgende spørsmål
til finansministeren:

«Likningsverdien på to tilsynelatende
like boliger kan variere mye. Dette skaper en urettferdighet gjennom
beregningen av fordelen av å bo i eget bolighus. Likningskontorenes
retningslinjer har vært at likningstakst skal utgjøre
mellom 20 og 30 pst. av forventet salgspris av boligen. Likningskontoret
er ofte uvillig til å sette ned likningstaksten på bolig-
og fritidshus. 

Vil statsråden gi en instruks til
likningskontorene om å holde likningstaksten innenfor de
normer som finnes?»

 Jeg takker statsråden for svaret. 

Først og fremst vil jeg si at boligen
ikke bør være noe skatteobjekt. Både
fordelsbeskatning og formuesskatt på private boliger bør
etter mitt syn fjernes. Men når det først er så galt
som det er, at disse skatteformene fins, er det viktig at det ikke
er store skjevheter i det. Det er jo slik at det har oppstått
betydelige skjevheter når det gjelder ligningsverdien på boliger,
ettersom – som statsråden var inne på – det
har vært en takstøkning på 10 pst.
i en årrekke med unntak av noen år. Det er faktisk
slik at ligningsverdien av boliger varierer med fra 3 til 110 pst.
av det vi kan kalle markedsverdien. Det skaper et helt galt skattegrunnlag
når det gjelder å utregne fordelsskatten. Selvfølgelig
er statsråden kjent med det, og var bekymret over det,
og det er jeg glad for. Men jeg vil gjerne få spørre:
Er det virkelig slik at vi har en regjering i Norge som ønsker å spekulere
i et slikt nødvendighetsbehov som folks bolig tross alt
er, og ser det som en slags sikker skatteinntektskilde for det offentlige?
Kunne statsråden si litt om det?

