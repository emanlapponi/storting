 Hovedproblemet til denne regjeringen er at
det bevilges for lite penger til veiformål over
statsbudsjettet. Regjeringen har alle muligheter til å øke
budsjettet for vei i Norge. Det er ikke slik lenger at Norge
er et fattig land som har problemer med å øke
bevilgningene til bygging av flere nye og mer trafikksikre veier.

Representanten før meg viste til et
oppslag som tallfestet hvor mange trafikkulykker det har vært
nettopp først og fremst på stamveinettet
på Sørlandet. Jeg har selv opplevd å få trafikkulykker
nært innpå meg og sett konsekvensene av dem. Bedre
veier, og da snakker jeg om firefeltsveier, er det som vil bidra
mest til å spare liv.

Jeg håper statsråden kan
komme fram til den konklusjon at all stamveibygging på Sørlandet
for framtiden skal skje etter firefeltsstandard.

