  Vi befinner oss fortsatt på de sørlandske
veier. Jeg har følgende spørsmål til
samferdselsministeren:

«E18 mellom Harebakken og
Rannekleiv i Arendal er planlagt utbygget til en to- og trefelts
motorvei i første omgang, for så senere å utvides
til en firefeltsvei når den økte bevilgningen
kommer på plass. Hele strekningen mellom
Arendal og Grimstad vil dermed kunne bli liggende som en to- og
trefeltsvei, mens strekningen mellom Grimstad og Kristiansand
nå bygges ut som en sammenhengende firefeltsvei.

Hva vil statsråden gjøre
for at E18 i Agder blir bygget ut som firefeltsvei når
nye strekninger skal utbedres?»

