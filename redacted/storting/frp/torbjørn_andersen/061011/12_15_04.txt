 Jeg takker statsråden for
svaret. Som statsråden er kjent med, har E18 på Sørlandet
vært den viktigste kampsaken på de
kanter av landet i mange, mange år nå. Det har
vært oppnådd positive resultater, men
det gjenstår fremdeles mye før vi kan si at stamveien
på Sørlandet har tilfredsstillende standard.

Jeg vil si at det er en lite tilfredsstillende
løsning å bygge to- og trefeltsveier når
vi vet at det ikke er det som er framtidens vei på Sørlandet.
Når det gjelder nye utbygginger av E18 på Sørlandet,
er det vel slik at statsråden mener at det ville være
en fordel om dette ble bygd som firefelts sammenhengende vei, og
at vi ikke får denne klattvise utbyggingen av
to- og trefeltsveier som vi nå får, som gjør det
vanskelig å få en fullgod
firefelts sammenhengende vei gjennom Agder-fylkene.

