 Jeg setter pris på at statsråden
er opptatt av trafikksikkerhet, spesielt på denne
veistrekningen. Jeg vil også minne om at antall
trafikkdrepte på veiene i Aust-Agder er fordoblet hittil
i år. I Vest-Agder omkom åtte av ni
trafikkdrepte i møteulykker. Vi vet at med gode
veier med atskilt midtdeler eliminerer man nærmest 100
pst. møteulykker.

Ser ikke statsråden at det
er tragisk, og også etter mitt syn
svært umenneskelig, at mange trafikanter med stor sannsynlighet
vil møte døden i trafikken helt unødvendig i årene
som kommer – mange altså på grunn av
de gammeldagse og dårlige veistrekningene på Sørlandet
og også selvsagt ellers i landet? Jeg ber derfor
statsråden innstendig om å signalisere at hun
vil spare liv på dødsveiene på Sørlandet
og sørge for at vi får en forsering av arbeidet med
den livsfarlige veistrekningen Arendal–Tvedestrand så fort
som mulig. Jeg håper statsråden følger
det opp og gjør hva som står i hennes makt for å gjøre
noe.

