 Jeg vil gjerne få stille følgende
spørsmål til vår sosialminister:

«Tvedestrand er den eneste byen
i Aust-Agder uten eget vinmonopol. Vinmonopolet er forpliktet til å sikre produktene
markedsadgang og rettferdig tilgjengelighet via sitt butikknett
over hele landet. KrF-ordføreren i Tvedestrand
vil ha polutsalg til byen, og truer med å bringe saken
inn for EFTA-domstolen i Brussel.

Vil Regjeringen sørge for at Tvedestrand
får vinmonopolutsalg, eller risikere en sak i
EFTA-domstolen, som kan velte hele ordningen med dette
gammeldagse norske vinmonopolet?»

 Jeg takker statsråden for svaret,
som jeg oppfattet dit hen at her var det ikke noen stor
og god julepresang til Tvedestrand. Her var ingen konkrete lovnader,
slik jeg oppfattet det.

Men når Norge fortsatt tviholder
på dette gamle omsetningssystemet for alkohol, må det
sørges for tilstrekkelig tilgjengelighet ved at utsalgsstedene
er geografisk rettferdig fordelt over hele landet. Og
inntil i dag har Tvedestrand vært en av de svært
få byer i landet der det ikke har vært
mulig å få kjøpe så mye som
en flaske vin på pol, for det har rett og slett ikke
vært utsalg der. Og det er altså flere mil til
nærmeste naboby som har slike utsalgssteder. Tilgjengeligheten
er derfor svært dårlig.

Hvorfor vil ikke statsråden
foreslå for Stortinget at det skal gis tillatelse til flere
utsalgssteder?

 Jeg takker statsråden nok en gang
for svaret. Da er vel denne saken avklart, men jeg vil gjerne få lov
allikevel til å minne om at EU-kommisjonen for tiden presser Sverige
meget hardt for å avvikle Systembolaget.
Og dersom svenskene må gi etter for kravet fra
EU – og det tyder på at det vil skje – vil dette
ifølge norske EU-eksperter også knekke
det norske vinmonopolet. Dette vil altså kunne bety
at folk i Tvedestrand eller andre byer
snart vil kunne få kjøpe lovlig alkoholvarer i
dagligvarebutikkene, slik de fleste for så vidt kan i alle
andre europeiske land.

Tror virkelig statsråden at Norge
fortsatt vil kunne opprettholde Vinmonopolet
dersom Systembolaget i Sverige – trolig – blir
avviklet ganske snart, etter press fra EU?

