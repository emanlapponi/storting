  Jeg takker statsråden for svaret,
men jeg synes for så vidt ikke det var tilfredsstillende
ut fra det som faktisk har skjedd. Jeg hadde håpet
at statsråden kunne vært en del klarere på at
Regjeringen akter å gjøre noe innenfor
et noe kortere tidsperspektiv, i stedet for bare å skyve
disse forbedringstiltakene inn i framtiden ved å vise
til en evaluering. Det er jo også svært
god grunn til å stille seg meget undrende til den sendrektigheten
som vi opplevde under forliset til MT «Fjord Champion» ved
sørlandskysten forleden. Det er ikke tvil om
at dette havariet avdekket alvorlig svikt og alvorlige mangler
sett i forhold til en relevant beredskap som burde vært
der, og man kan jo tenke seg hva som kunne ha skjedd om ikke
nærmest ren flaks hadde vært på vår side
i denne saken. Jeg vil gjerne spørre: Hvorfor kan ikke statsråden være
klarere på at Regjeringen akter å gjøre forbedringer
i beredskapen straks og ikke bare skyve dette foran
seg ved å vise til at dette skal evalueres osv.?

