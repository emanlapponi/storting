  Jeg takker statsråden nok en gang
for svaret. Men la meg få minne om at dersom det neste
gang skulle inntreffe et havari som forårsaker
virkelig mye f.eks. oljeforurensning langs sørlandskysten,
kunne det få katastrofale miljøkonsekvenser. Etter
hva jeg er informert om, er det spesielt opptakerutstyret
for olje som ikke er godt nok hvis en ulykke
av den karakter vi her snakker om, først
skulle være ute. Dette som statsråden viser til,
at brannen gjorde det vanskelig å få en
sleper om bord, er jo helt reelt og helt riktig. Hvorfor er
det ikke nok båter som har utstyr til å slukke
brann, kan man jo også spørre. Og hva
er egentlig statsrådens vurdering når det gjelder
muligheten til å begrense miljøskadene langs sørlandskysten
med det man i dag har til rådighet i landsdelen når
det gjelder bl.a. opptakerutstyr for olje og båter
som har kapasitet til å slukke branner? Er det godt nok etter
statsrådens vurdering, etter det han måtte
ha informasjon om?

