  Jeg skal få stille følgende

spørsmål til kommunal- og regionalministeren:

«Enkelte uførepensjonister

opplever at de mister retten til bostøtte den dagen husbanklånet

er innfridd for den boligen de leier i. For barnefamilier er boligavgrensningen

for utleieboliger vedrørende finansieringskilden endret

slik at bostøtte også kan gis til barnefamilier

som bor i utleieboliger som er privatfinansierte.

Vil Regjeringen vurdere en økt harmonisering

av regelverket vedrørende boligavgrensningen

for de ulike grupper som omfattes av bostøtteordningen?»

  Jeg takker for svaret. Jeg synes det var rimelig

positivt, og jeg mener at jeg kan være fornøyd

med det svaret. 

Det er jo slik at det finnes et eget regelverk

for bostøtte til barnefamilier, og et regelverk for bostøtte

til alders, uføre- og etterlattepensjonister, og det er

riktig at for alders- ,uføre- og etterlattepensjonister

med inntekter under eller lik minstepensjon pluss 30 pst. – det

blir ca. 88 816 kr – gjelder det ingen krav til

boligavgrensning. Men for andre enslige eldre og uføre

som har inntekter over disse grensene og inntil 136 000

kr, kommer kravet om boligavgrensning inn i bildet for fullt. Og

en ufør som har inntekt innenfor disse beløpene,

kan innfri kriteriene til bostøtte ut fra et behovsprøvet

forhold mellom inntekt og boutgifter, men opplever så at

han ikke kan få bostøtte fordi huset han bor i

ikke er finansiert i Husbanken. Det er helt urimelig,

og her bør det komme    endringer. 

Hvis jeg tolker statsråden riktig,

vil han se på dette.

