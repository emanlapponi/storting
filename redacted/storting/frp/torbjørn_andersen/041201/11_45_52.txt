 Jeg takker for svaret, og nå har statsråden
gitt sine forklaringer til mitt spørsmål.
Jeg har selvsagt notert meg det, og er rimelig fornøyd
med det.

Jeg vil også få nevne
at jeg nylig var på besøk på forskningsstasjonen
i Flødevigen ved Arendal. Det er nærmest en skam
at det ikke for lengst er gjort noe med de dårlige og
gammeldagse bygningsmassene der, spør du meg. Her er det
altså en til dels meget gammel og nedslitt bygningsmasse,
og man har mangelfulle laboratoriefasiliteter. Det er mangel på kontorplass,
møterom, arkivrom osv. Dersom man nå vil satse
på forskningsstasjonen i Flødevigen, noe man etter
min vurdering av flere grunner absolutt bør gjøre,
må det jo skje noe her snarest mulig.

Jeg forstår det slik at statsråden
vil se på mulighetene for å få en så rask
som mulig framdrift og avklaring på hva som må gjøres
i Flødevigen og også ved Austevoll, slik
at vi så snart som mulig kan få en høyst
nødvendig oppgradering av disse to stasjonene, hvis jeg
skjønner statsråden rett.

