  Jeg tillater meg å stille følgende
spørsmål til fiskeri- og kystministeren:

«I St.prp. nr. 1 for 2003-2004 under
Fiskeridepartementet står det at «prosjektering
av utvidelse av havbruksstasjonen i Austevoll og forskningsstasjonen
i Flødevigen vil være fullført
i løpet av 2004». I Budsjett-innst. S. nr. 12
for 2003-2004 gjorde Stortinget ingen endringer av betydning vedrørende
proposisjonens innhold på dette området.

Hvorfor er da ikke dette planarbeidet
hittil blitt gjennomført slik det stod i St.prp. nr. 1
under Fiskeridepartementet, og slik det ble forutsatt av Stortinget?»

