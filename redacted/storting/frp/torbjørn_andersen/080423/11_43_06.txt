 Jeg
takker statsråden for svaret. 

Jeg må si at jeg er litt
forbauset over hvilken passiv holdning denne regjeringen har til å
bygge ut mer av våre uutnyttede vannkraftressurser. Det kan vi gjøre
på en svært miljøvennlig og naturskånsom måte.
Med den, slik jeg ser det, svært passive kraftpolitikken som denne
regjeringen står for, får en nærmest inntrykk av - vi
vet jo at vi har et underskudd på kraft i Norge i et normalår
- at det framtidige kraftbehovet, med et underskudd på 8 TWh, skal
dekkes opp gjennom import av kullkraft, kjernekraft eller andre ting. 

Da kunne det være interessant å spørre statsråden:
Er det et mål for denne regjeringen at landet skal bli selvforsynt
med elektrisk kraft også i et såkalt normalår? 

