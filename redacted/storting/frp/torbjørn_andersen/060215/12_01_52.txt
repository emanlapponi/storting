  Jeg takker nok en gang for svaret. Det tyder
på at statsråden har stor forståelse
for realitetene når det gjelder utfordringene innen
norsk forsyningssikkerhet og kraftbalanse i Norge. Men der stopper
det liksom. Jeg mener at Regjeringen klart er på defensiven
når det gjelder kraftpolitikken. Den har ikke
klart å få på plass en sertifikatordning,
og den har heller ikke klart å få avklart
i nødvendig grad de nødvendige rammebetingelser
for å bygge nye gasskraftverk. Jeg må jo si at
når det gjelder avstanden mellom ord og handling
fra Regjeringens side så langt, er jeg veldig
skuffet over Regjeringens og statsrådens innsats.

Jeg vil avslutningsvis spørre statsråden
om det overhodet ikke bekymrer ham at vi har en svekket
kraftbalanse, som altså forutsetter import av strøm
selv i et normalår. Og: Jeg har egentlig ikke
fått noe svar på spørsmålet
mitt: Hva vil Regjeringen gjøre aktivt for å bedre
og avklare denne situasjonen?

