 Jeg har følgende spørsmål
til kommunal- og regionalministeren:

«En eventuell sammenslutning
av de to Agder-fylkene har versert i mange år. Litt grovt
kan man si at Vest-Agder er for, mens Aust-Agder er imot, selv om
enkelte kommuner i Aust-Agder helst ser fylkesgrensen fjernet.

Kan statsråden garantere at en eventuell
fremtidig sammenslutning må bygge
på full frivillighet fra begge fylker?»

 Jeg takker statsråden for dette krystallklare
svaret. Jeg tolker det selvsagt dit hen at dette er en sak som skal
avgjøres av og mellom de to fylkene, og at det
skal baseres på frivillighet i begge fylker.

Situasjonen i Aust-Agder er imidlertid den
at enkelte av de 15 kommunene i fylket har uttalt at de ønsker å bli overført
til Vest-Agder. I § 6 i inndelingsloven står
det at regjeringen kan justere grensene mellom fylkene.
Da tillater jeg meg å spørre: Kan Regjeringen
egentlig avgjøre en eventuell overgang for kommuner
i Aust-Agder til nabofylket Vest-Agder – dersom man i Aust-Agder
motsetter seg en slik overgang?

 Da takker jeg nok en gang for statsrådens
svar.

På bakgrunn av det hun har uttalt,
konkluderer jeg med at Aust-Agder står på trygg
grunn – at man altså suverent kan bestemme
fylkessammenslutning med Vest-Agder. Man får se hva forhandlingsutvalget
kommer fram til.

I alle fall synes jeg denne avklaringen
fra statsråden her i stortingssalen var grei nok i forhold
til mitt spørsmål. Den var så klar at
jeg ikke har behov for ytterligere oppfølgingsspørsmål!

