  Jeg takker statsråden for svaret.
Jeg synes det var delvis skuffende. Som vanlig henviser statsråden
til gjeldende lover og regler, og mener at det ikke
er noen vits i å forandre på så mye, bare
eventuelt pusse litt her og der på lovverket
og byråkratiet, og så skal alt bli så meget
bedre. Det tror ikke jeg holder.

Saksbehandlingstiden er blitt et kjempeproblem
for utbyggere av mikro-, mini- og småkraftverk. Jeg snakket nylig
med en utbygger av et mikrokraftverk. Han hadde ventet i over ett år
på svar på henvendelsen sin. Det burde ikke
ta så lang tid for den typen kraftverk. Derfor blir mitt spørsmål:
Ser ikke statsråden at det å delegere
konsesjonsmyndigheten til den enkelte kommune for mindre vannkraftverk
selvsagt vil føre til en langt raskere saksbehandlingstid?
Det vil også gi økt lokalt selvstyre,
noe som jeg mener Senterpartiet og
statsråden er sterke tilhengere av.

