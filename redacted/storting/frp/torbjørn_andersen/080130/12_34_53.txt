 I Agder-fylkene
omkom det 23 personer i trafikken i 2007. De to Agder-fylkene har ikke mer
enn 5 pst. av innbyggerne her i landet, men vi har 10 pst. av trafikkulykkene,
og mye av forklaringen på hvorfor vi er så overrepresentert
i Agder i forhold til resten av landet når det gjelder trafikkulykker,
er nettopp de elendige veiene vi har der nede. Vi vet jo at trafikkulykker
dreier seg om død, om lemlestelse, tragedier som kunne vært
unngått om bare statsråd og regjering virkelig hadde villet
gjøre noe med dette ved bl.a. å bygge bedre veier. Men det
vil altså tilsynelatende denne regjeringen ikke, og jeg må si
fra denne talerstol at jeg blir deprimert, jeg blir opprørt, jeg
blir kvalm, jeg blir syk, og jeg blir direkte forbanna over å høre
disse iskalde og kyniske standardsvarene som vi alltid får fra samferdselsministeren
hver eneste gang vi spør og bringer dette problemet som vi har med
veier på Sørlandet, på bane i Stortinget. 

