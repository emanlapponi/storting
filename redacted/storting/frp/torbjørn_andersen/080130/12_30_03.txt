 Jeg
ønsker å stille følgende spørsmål til samferdselsministeren:

«E18 mellom Tvedestrand og Arendal er en svært trafikkfarlig
del av stamveien gjennom Aust-Agder. I spørretimen 7. november 2007
svarte statsråden på spørsmål fra undertegnede
at arbeidet med ny E18 på denne strekningen kunne igangsettes innen
fem år. I forslaget til NTP, som ble fremlagt den 17. januar 2008,
er det imidlertid ikke rom for statsrådens løfte! Det omkom
23 mennesker på dødsveiene i Agder i 2007.  

Hva mente
egentlig statsråden med sitt svar i spørretime den 7. november
2007 vedrørende E18 Arendal-Tvedestrand?» 

