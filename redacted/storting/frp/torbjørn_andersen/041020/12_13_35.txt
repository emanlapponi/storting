 Jeg har følgende spørsmål
til helse- og omsorgsministeren:

«Forslaget om å lokalisere
karkirurgien ved Sørlandet sykehus HF til Kristiansand
har vakt stor harme og bestyrtelse i hele Aust-Agder.
Kristiansand sykehus har fra før av de fleste
spesialfunksjonene. I Aust-Agder blir det ansett som avgjørende
viktig at nettopp karkirurgien nå blir lokalisert
til Arendal sykehus, av hensyn til allerede eksisterende fagmiljø og
for å bevare likeverdigheten mellom de to sykehusene.

Ser statsråden det som viktig med
et fullverdig og likeverdig sykehus for framtiden
i Arendal?»

