 Jeg merker meg svaret, som jeg ikke
synes var særlig avklarende. Jeg håper
at statsråden er innforstått med at både
politikere og innbyggere i Aust-Agder nå virkelig er svært
bekymret for framtiden til det eneste sykehuset i fylket,
når vi ser den senere tids utvikling, der samtlige viktige
spissfunksjoner er i ferd med å havne i Kristiansand. Dette
er helt uakseptabelt sett fra Aust-Agders side.

Det er tidligere slått klart fast
at disse to sykehusene skal være to
likeverdige sykehus. Det at Arendal får karkirurgien, er
i så måte svært viktig for å ivareta
en form for likeverdighet. Et enstemmig styre i Norsk Karkirurgisk
Forening har gått inn for lokalisering av karkirurgien
til Arendal. Dette er et meget tungt faglig råd, som er fattet etter
en svært grundig vurdering av flere ting. Burde ikke
styret og ledelsen ved Sørlandet sykehus, etter statsrådens
mening, legge betydelig vekt på nettopp slike viktige
faglige råd når de fatter sin endelige avgjørelse om
lokaliseringen av karkirurgien?

