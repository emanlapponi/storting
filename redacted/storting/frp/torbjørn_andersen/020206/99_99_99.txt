 Jeg skal få stille justisministeren
følgende spørsmål:

«Narkotikaproblemet er stort i Arendal.
Mange foreldre bringes til sammenbruddets rand
når de oppdager at deres barn er kommet i kontakt
med narkotiske stoffer. Tilgangen på narkotisk stoff skal
være det minste problem i Arendal.
Fra ulike kilder er informasjonen at enkelte innvandrermiljøer
står for en vesentlig del av omsetningen av slike illegale
stoffer i Arendal. Dette er urovekkende opplysninger.

Hva er statsråden syn på denne
situasjonen?»

 Jeg takker statsråden for svaret.

Bakgrunnen for at jeg tar opp denne saken,
er bl.a. henvendelser fra stadig flere fortvilte foreldre
fra Agder som rett og slett ikke lenger makter sine
barns rusmisbruk. Det gjør ofte et sterkt inntrykk
på meg å komme såpass nær innpå de
tragediene som utspiller seg i kjølvannet av at både
Arendal og hele landet for øvrig nå formelig
flommer over av narkotiske stoffer. Jeg syns det blir gjort altfor lite
for å stoppe tilgjengeligheten. Resultatet er at stadig
flere ungdommer og norske familier får lagt sine
liv i ruiner. Er det ikke nå på tide å satse
på å ta bakmennene, de som virkelig profitterer
på andres elendighet i denne sammenheng?

 Jeg takker for svaret, men jeg mener
at vi her i landet altfor lenge har vært altfor passive
i vårt forhold til å bekjempe kriminelle utenlandske
miljøer, innvandrermiljøer, som vi vet har hånd om
tilnærmet all narkotikaomsetning og illegal import i Norge.
Disse innvandrerdominerte kriminelle miljøene er en stor
utfordring. Her i Norge tror jeg vi ennå ikke har
forstått hvor godt organisert og farlige disse bakmennene
i den illegale narkotikahandelen egentlig er. Det er for galt at
mange av redsel for å få rettet beskyldninger mot
seg om å spre fremmedfrykt og rasisme, blir tilbakeholdne
med å påpeke innvandrernes negative
rolle som sådan i denne sammenheng.

Mitt spørsmål er: Det bør
vel ikke være slik, når det gjelder
negative ting vi kan knytte til innvandrermiljøer, at man
av frykt for å bli beskyldt for å spre rasisme
og fremmedfrykt lar være å ta del i
den debatten?

