  Jeg takker for svaret.

Jeg kjenner denne saken veldig godt. Jeg har
fulgt den i seks–syv år og mener at
jeg kjenner alle realiteter i saken. Min klare konklusjon
er at begrunnelsen for avslaget her ikke holder mål
faglig sett på noen som helst måte. Denne
utbyggingen skader verken allmenninteresser eller det
biologiske mangfold, og den svekker heller ikke verneverdien
i Tovdalsvassdraget, slik jeg kan vurdere det.

Når det gjelder selve utbyggingsstedet,
er det som nevnt allerede gjort store tekniske inngrep. Det er sprengt 5
meter ned i elva, og det er mye som tyder på at det ikke er
noe sted som ikke er berørt av mennesker. Jeg
er av den krystallklare oppfatning at avslaget overfor Storefoss småkraftverk
er blitt fattet på helt feil grunnlag, og jeg ber derfor
nok en gang statsråden sørge for at denne saken eventuelt
kan bli vurdert på nytt.

