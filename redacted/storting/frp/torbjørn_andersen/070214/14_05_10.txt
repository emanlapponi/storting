  Jeg takker for svaret.

Jeg tror jeg skal henvise til professor Normann
Aanesland. I Nationen nylig heter det:

«Professor
Normann Aanesland oppfordrer alle med boplikt
til å gi blaffen og bosette seg der
de vil. – Staten tør ikke ta sakene
til retten uansett, lover han.

Som Nationen meldte i går, vil landbruksminister Terje
Riis-Johansen slåss med nebb og klør for å beholde
boplikten, selv om EU-domstolen nylig fastslo at den strider mot
menneskerettighetene og den frie flyten av kapital. Regjeringen
frykter at ordningen skal bli kjent ulovlig.»

Ser ikke landbruks- og matministeren
at professor Aanesland har noen vesentlige poeng
i det han sier her, at staten ikke tør
ta dette til rettsapparatet uansett?

