  Dette må være en
trist sak for Senterpartiet. I gårsdagens Agderposten kunne
vi lese at «Vernet elv tvinger familie til å flytte». Avslaget
når det gjelder bygging av dette småkraftverket river
altså bort det framtidige livsgrunnlaget på gården Gauslå i
Birkenes. Gårdeieren ser seg tvunget til å ta
med seg kone og tre barn og flytte fra gården for godt
fordi næringsgrunnlaget er fjernet.

Er dette virkelig en distriktspolitikk
som Senterpartiet kan være
bekjent av? Jeg vil også spørre: Kan
statsråden i det minste vurdere å se
på denne saken en gang til, når han ser hvilke
uheldige konsekvenser dette avslaget har både for en familie
og for et bygdesamfunn? Jeg er dessuten veldig godt kjent
i distriktet og vet – jeg mener i hvert fall – at
avslaget er gitt på feil grunnlag.

