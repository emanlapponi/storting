 Jeg takker for svaret, selv om det vel ikke
var så svært mye å ta av seg hatten for.

Statsråden sier at det er
et første steg, og at det vil ta noe tid. Jeg
kan jo spørre: Hvor lang tid vil det ta før vi
får penger nok til bl.a. bedre asfalt og vedlikehold
av veiene på Sørlandet? Ifølge mine
opplysninger skal det i år brukes drøyt
45 mill. kr til asfalt på agderfylkenes riks- og fylkesveier.
Det er altså 30 pst. lavere enn det det var i 2005.

Ifølge uttalelser fra Vegvesenet er
det slik at budsjettet til ny asfalt minst burde være
det dobbelte. Mener ikke statsråden
at slike uttalelser fra faglig hold om at budsjettbehovet faktisk
er det dobbelte, tyder på at Regjeringen må handle
raskt? Statsråden nevnte innledningsvis at dette vil ta
tid, dette er et første steg osv. Vil Regjeringen
gjøre noe raskt for å øke budsjettene
til bl.a. bedre asfalt på veiene i Agder?

