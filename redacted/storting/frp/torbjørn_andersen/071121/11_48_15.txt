 : Ja, jeg synes dette var et både
unnvikende og svært underlig svar fra statsråden,
for det er altså veldig mye nå som tyder på at en
slik henvendelse kan komme fra EU allerede i 2008, og dette burde
statsråden absolutt være informert om.

Norge har jo i dag en kraftproduksjon
som knapt er i stand til, selv i et normalår, å forsyne
landet selv med nok elektrisk energi. Da kan en tenke seg hva konsekvensene vil være
dersom vi også i perioder skal forsyne, som regulerkraft,
kanskje halve EU med elektrisk strøm. Hva vil konsekvensene
bli for norske strømforbrukere? Jeg holdt på å si:
Er Regjeringens kraftpolitikk egentlig i stand til å møte
de utfordringer som morgendagens integrerte
europeiske kraftmarked vil representere for Norge? For det vet vi
kommer. Statsråden sa at vi vil trolig bygge flere overføringslinjer
til utlandet. Da må også Regjeringen
legge om sin kraftpolitikk for aktivt å møte
disse utfordringene.

