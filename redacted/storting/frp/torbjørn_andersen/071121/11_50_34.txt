  Da tror jeg at jeg må gjenta at det
er veldig mye nå som tyder på at EU vil rette
en forespørsel til Norge
allerede neste år, og det bør som sagt Regjeringen
forberede seg på. For saken er at EU har ambisjoner om å øke
vindkraftproduksjonen, som i dag er på snaut 100 TWh, til
ca. 450 TWh i framtiden. De har også et mål
om å ha ca. 34 pst. av den stasjonære energiproduksjonen
som fornybar energi, fordi vindkraft er såkalt periodisk
kraft. Da er det klart at de vil ikke klare det uten å ha
tilgang på regulerkraft, og Norge har i dag nær
50 pst. av Europas regulerkraft.

Den henvendelsen vil etter mitt syn
garantert komme. Jeg synes det svaret statsråden gav nå,
er så unnvikende i forhold til det som er realitetene,
det som vi må se for oss vil skje, som jeg sier, kanskje
allerede til neste år. Så jeg mener
statsråden må ta med seg det som nå er
på gang i denne saken, og ha en mye mer realistisk
tilnærming til hva Norge nå er stilt
overfor i forhold til å være et integrert land
i det europeiske kraftsamarbeidet.

