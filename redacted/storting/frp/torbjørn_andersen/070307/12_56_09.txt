  Jeg takker for svaret.

Det har jo vært arbeidet med å få på plass
E18-veistrekningen Arendal–Tvedestrand i rundt 40 år,
og det må snart løsne for denne 20 km lange, svært
dårlige og trafikkfarlige veistrekningen på Sørlandet.
Det ville være til stor skade om disse nye KS1-kravene
nå skulle forsinke Arendal–Tvedestrand-prosjektet
ytterligere i mange år.

Hvis jeg skjønte statsråden
riktig, sa hun at dette ikke skal forsinke framdriften
av dette prosjektet. Det er krav om at kommunedelplaner må være
gjennomført i løpet av 2007. Det er vanskelig å få disse
planene i havn dersom man samtidig skal gjøre det etter
at KS1-utredningene er foretatt, for det tar ca. ett år,
så vidt jeg har skjønt.

Er det mulighet for å kjøre
disse prosjektene parallelt, slik at ikke noe forsinkes?
Hvordan mener statsråden dette kan gjøres
nå, siden det ikke skal forsinkes?

