 Jeg har et spørsmål til forsvarsministeren:

«Statsråden har tidligere
uttalt seg positivt om etablering av sivile rutetilbud fra Rygge.
Sivil lufttrafikk fra Rygge er et av de tiltak næringslivet
i Østfold etterspør sterkest, og det er viktig at det medvirkes
til en rask og positiv behandling av saken. Som kjent har departementets
arbeidsgruppe nå avgitt sin innstilling til masterplan for
Rygge sivile lufthavn.

Når kan man regne med at statsråden
har avklart de forhold som berøres i denne masterplanen?»

 Jeg takker for svaret.

Som statsråden sa, er det nå avklart
en rekke forhold i forbindelse med denne masterplanen. Jeg er litt uenig
i det statsråden sier, at Forsvaret nå ikke
lenger har noen direkte innvirkning på disse
forholdene. Ett av de helt avgjørende momentene i masterplanen
går på at man skisserer en interimsløsning,
slik at man kan få på plass sivile rutetilbud
faktisk allerede fra høsten 2003. Så mitt tilleggsspørsmål
blir: Hvordan vil statsråden medvirke til at denne interimsløsningen
kan la seg realisere?

 Jeg takker igjen for svaret.

Som man forstår av den utarbeidede
planen, og også det som statsråden svarte
innledningsvis, er det opplagt at de reguleringsmessige forholdene
er av helt avgjørende betydning for å få igangsatt
første permanente byggetrinn på Rygge
Sivile Lufthavn.

Som også statsråden
var inne på, er det Forsvaret som er grunneier
av disse arealene, og sånn som jeg ser det, er det naturlig
at Forsvaret engasjerer seg i reguleringsprosessen. Hva vil statsråden
foreta seg for å sikre at Forsvaret prioriterer medvirkning
i reguleringsarbeidet?

