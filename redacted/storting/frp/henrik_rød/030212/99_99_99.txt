 Jeg har et spørsmål til finansministeren:

«I Fredriksstad
Blad 13. januar står det at norske myndigheter
har satt 25–30 arbeidsplasser i fare ved bedriften Jackon
gjennom innførsel av en særnorsk avgift på 20 pst.
på klimagassen hydrofluorkarbon (HFK). Bedriften selv ønsker å samarbeide
med myndighetene for å redusere utslippene, men opplever
nå i stedet at deres konkurransekraft blir vesentlig
svekket i forhold til utenlandske konkurrenter.

Er statsråden villig til å gå inn
i en dialog med Jackon, og hva vil han gjøre
for å sikre arbeidsplassene ved bedriften?»

 Jeg takker statsråden for svaret, som
dessverre var veldig passivt i forhold til den
aktuelle bedriften og den aktuelle problemstillingen.

Det som statsråden nevner om at konkurransekraften
i forhold til utenlandske konkurrenter ikke
blir svekket, er, så langt jeg kjenner til, faktisk feil.
Ved innføring av importavgiften har Norge valgt
en annen miljøvernstrategi enn Sverige, og pålegger
norske bedrifter en avgift på HFK, mens EU for
tiden drøfter en strategi for utfasing av HFK.

Jeg har følgende tilleggsspørsmål:
Ønsker statsråden å praktisere en nærings-
og miljøpolitikk som ikke harmoniserer med det
de øvrige land i Europa har, og dermed svekke
konkurransekraften til norsk industri og underminere
norske arbeidsplasser? Eller er man villig til å gå i en
dialog for å drøfte andre
virkemidler i forhold til denne bedriften, som faktisk er den eneste
bedriften som omfattes av dette aktuelle vedtaket i Norge?

 Jeg takker statsråden igjen for svaret,
som fortsatt er passivt etter min oppfatning.

Det er slik at denne bedriften ved å inngå en
utfasingsavtale når det gjelder bruk av HFK, hadde hatt
muligheter til å kunne satse større ressurser
på å investere i en annen produksjonslinje hvor
man kunne bruke andre drivgasser. Bedriften ønsker også å gjøre
dette. De ønsker å gå over
til å bruke CO2 som drivgass. Det som er problemet,
er at når dette er den eneste bedriften i Norge
som ikke får muligheten til å benytte
seg av refusjonsordningen på grunn av at drivgassen diffunderer
i produksjonen, får man en vesentlig svekkelse i forhold
til utenlandske konkurrenter.

Så mitt spørsmål
blir igjen om statsråden kan være villig
til å gå inn og se på dette tilfellet
på nytt, og spesielt på dette grunnlag,
når det er snakk om den eneste bedriften i Norge. Ved bedriften
er man interessert i å inngå en
utfasingsavtale, og jeg synes at den norske regjering
må være positive og bidra til å sikre
norske industriarbeidsplasser. Og her har man en gyllen
mulighet til dette.

