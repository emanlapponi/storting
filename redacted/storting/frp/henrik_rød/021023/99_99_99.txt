 Jeg har et spørsmål til kommunal-
og regionalministeren:

«I Rygge kommune blir en grunneier
nektet å starte utbygging av Heimdal-området på tross
av at det foreligger både
stadfestet reguleringsplan og godkjent bebyggelsesplan for formålet.
Fra kommunens side henvises det til bestemmelser om utbyggingstakt,
som man ønsker å behandle i forbindelse
med kommuneplanen. Tomteutbyggingen blir således utsatt
til kommuneplanen er endelig vedtatt.

Har kommunen hjemmel for å avslå byggesøknaden når
den er i henhold til stadfestet reguleringsplan og godkjent bebyggelsesplan?»

 Jeg takker statsråden for svaret, som
jeg i og for seg tolker positivt.

Slik som jeg forstår det, skulle disse
tingene ligge på plass i Rygge kommune, slik at man kan
starte bygging i henhold til regelverket. Og da blir oppfølgingsspørsmålet:
Hva vil statsråden gjøre i denne konkrete saken,
slik at utbygger kan få godkjent sin byggesøknad?

 Det kan tyde på at det i
slike saker kanskje kan være et informasjonsproblem
i kommunene, at kommunen faktisk ikke vet hvordan man
skal praktisere dette regelverket. Så da blir spørsmålet
til statsråden: Er man villig til å øke
informasjonen til kommunene om hvordan dette regelverket
faktisk skal praktiseres, slik at man slipper disse problemene med
at private utbyggere blir nektet å bygge på sin
egen eiendom uten at det foreligger
saklig grunn for dette?

