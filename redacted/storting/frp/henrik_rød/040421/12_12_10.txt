 Jeg takker statsråden for svaret,
som dessverre var nedslående for dem
som arbeider for at det fortsatt skal være en
kommandant på Fredriksten festning. Men det er engang slik
at det pr. dato er militær skolevirksomhet på Fredriksten
festning, og forslag om videreføring av denne ligger til
behandling i Stortinget. Så langt ser jeg derfor ikke
at grunnlaget for kommandantfunksjonen skulle ha bortfalt. Det er
jo også slik at flere av landets festninger har,
på tross av redusert eller nedlagt virksomhet,
fått beholde eller opprettet kommandantstillingen.
Jeg kan nevne Bergenhus, Oscarsborg samt også i
proposisjonen som foreligger, Kongsvinger festning.
Finner ikke statsråden det urimelig at Fredriksten
festning da blir stående uten kommandant?

