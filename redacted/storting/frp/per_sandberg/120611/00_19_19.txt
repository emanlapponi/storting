 (komiteens leder og ordfører for saken): Som det står i sammendrag og innledning, er det altså i henhold til St.prp. nr. 12 for 2008–2009 og Innst. S. nr. 107 for 2008–2009 at Utvalgene for rettferdsvederlag skal gi Stortinget en orientering om sitt arbeid gjennom en årsrapport. Det er i denne rapporten, gjennom Dokument 17, komiteen har falt ned på en enstemmig innstilling der vi vedlegger dokumentet protokollen.


Det som er å si om utvalgene, er at komiteen er særdeles fornøyd med at antall saker etter ordningen har gått ned. Komiteen mener dette vitner om at mange derfor innenfor de forskjellige gruppene har fått sine saker behandlet. Restansene er godt nedbygd, og saksbehandlingstiden er blitt akseptabel.


Mer er det egentlig ikke å si, annet enn at komiteen selvfølgelig har blitt gjort oppmerksom på at saker som kommer inn nå, framstår som noe mer komplekse fordi søkerne anfører flere grunner. Dette skal komiteen være oppmerksom på, og vi håper at utvalgene også greier å håndtere disse sakene på en ryddig, grei og konstruktiv måte innenfor de saksbehandlingstidene som ligger til grunn.


Så jeg fremmer bare forslaget.


