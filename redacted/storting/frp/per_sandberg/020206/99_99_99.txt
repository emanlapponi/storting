 Jeg tillater meg å stille følgende
spørsmål til arbeids- og administrasjonsministeren:

«I henhold til Hovedtariffavtalen
i staten kap. 2.3.3.3 nr. 4, lokale preliminære lønnsforhandlinger – skoleverket,
skal de uorganiserte ivaretas.

Mener statsråden at de uorganiserte/organiserte
blir ivaretatt likt i de lokale forhandlingene?»

 Jeg er veldig glad for at statsråden
slår fast det som skal være de faktiske
forhold.

Nå er det slik at det i den siste
tiden er åpnet for såkalte individuelle lønnfastsettelser,
og i slike situasjoner har i hvert fall undertegnede fått
tilbakemeldinger om at uorganiserte og organiserte på en
måte blir behandlet ulikt. Mitt spørsmål
blir da hvorvidt det skulle være nødvendig med egne
regler for å ivareta de uorganiserte i den situasjonen
som vi har nå.

Jeg vil gjerne utfordre
statsråden på hvordan vi i framtiden
skal kunne ivareta alle, uavhengig av om de er organisert eller
ikke, og hvordan vi skal kunne søke å få bedre
individuelle lønnsfastsettelser ut fra kvaliteten på arbeidskraften,
og ikke ut fra de generelle hensynene til organisasjonene.

 Jeg må si at jeg er fornøyd
med det svaret også. Men jeg fikk ikke akkurat
svar fra statsråden på hva vi skal gjøre
for at vi i framtiden skal få et system hvor
individuell lønnsfastsettelse blir en større del
av både de lokale og de sentrale forhandlingene
og lønnsfastsettelsene. I dag er situasjonen den at mange faktisk
deler den lokale lønnspotten likt uten å ta hensyn verken
til kvaliteten på arbeidskraften eller andre
ting som måtte spille inn i den sammenhengen.

Nå hører jeg at statsråden
svarer at departementet på en måte har
en sensur av og kontroll med det som foregår i forhandlingene.
Men det må vel finnes måter å kvalitetssikre
forhandlingene på som er bedre enn de vi har
i dag, og jeg vil gjerne utfordre statsråden
på dette.

