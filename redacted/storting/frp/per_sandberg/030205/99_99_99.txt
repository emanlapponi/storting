 «En mor fra Bergen har ikke sett
sitt barn på snart tre år. Dette skyldes at barnefaren bortførte
barnet til Mexico i 1999. Norske myndigheter har vært
godt informert og engasjert i denne saken uten at det har gitt moren
og hennes barn noen forhåpninger om gjenforening.

Hva gjør Regjeringen i denne aktuelle
saken og andre sammenlignbare saker, og hva mener
statsråden kan gjøres/endres for at norske
barn kan bli gjenforent med sine foreldre
i Norge, når bortføring av denne type
skjer?»

 Det er betryggende å høre
at norske myndigheter legger så mye ressurser
i denne typen saker. Bare i fjor var det vel 178 saker,
og pr. januar i år var det nesten 60 uløste saker
hos Kripos. Jeg skjønner at mange av disse sakene er problematiske.
Når det gjelder den aktuelle saken fra Hordaland og Bergen
som jeg viste til, vet jeg at norske myndigheter har vært inne
i bildet hele veien og prøvd å få til
en løsning. Det er ikke noe som tilsier at denne
problematikken blir mindre i framtiden.

Mitt første oppfølgingsspørsmål
blir: Hva gjør Regjeringen for å forebygge at
slike bortføringer kan skje fra Norge?

 Nå er det jo slik at mange saker skjer
i forhold til land som også har undertegnet Haag-konvensjonen.
Det er siden 1995 faktisk 178 saker. I de sakene som gjelder land
som ikke har undertegnet Haag-konvensjonen, er jeg helt
på linje med justisministeren; formålet må være å få disse
landene til å undertegne denne avtalen.

Justisministeren er selv inne på dette
med kostnader, og det synes også jeg kanskje
kan være noen av virkemidlene. Jeg
kan i min oppfølging prøve å liste opp noen tiltak
som Fremskrittspartiet kunne vært
interessert i å diskutere
med Regjeringen. Det første gjelder det at foreldre
som kommer i en slik situasjon, får dekket alle sine kostnader, ikke bare
det som går på fri rettshjelp, men også kostnader
utover det. Kanskje Regjeringen kan få tak i egne
spesialister – dette er vanskelige saker. Kan pass brukes
i forhold til barna her? Kan det være at vi kan
bruke bistandsmidler opp mot de land som eventuelt ikke
har undertegnet Haag-konvensjonen, og kanskje også land
som har undertegnet Haag-konvensjonen, som et brekkmiddel for å få løst
slike saker?

