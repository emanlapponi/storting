 (komiteens leder og ordfører for saken): Veldig kort: Vi ser i komiteen at det igjen er en positiv utvikling i utvalgene. Selv om sakene blir mer og mer kompliserte, ser vi at dette går i stadig riktig retning.


Så er det en oppfordring til statsråden fra komiteen, der komiteen peker på forskjellige ordninger for vanskeligstilte, som man trodde at man kanskje skulle rydde opp i på et tidligere tidspunkt, og komiteens medlemmer fra Fremskrittspartiet og Høyre viser til at vi hadde en merknad i 2009 også. Nå har hele komiteen sluttet seg til at det finnes en generell skjevhet i prosedyrene for erstatning i kommunene, og at dette rettes opp. Vi håper og tror at statsråden følger det opp.


