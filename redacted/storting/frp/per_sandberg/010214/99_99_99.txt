 Jeg har følgende spørsmål
til miljøvernministeren: 

«Oljevernberedskapen langs kysten
er meget mangelfull. Signaler kan nå tyde på at
Regjeringen tar dette delvis på alvor, og at det legges
opp til ekstra bevilgninger til dette i budsjettet for 2002. 

Mener statsråden at dette er tilfredsstillende,
eller kan man forvente tilleggsbevilgninger allerede i inneværende år?» 

  Jeg takker for svaret. 

Jeg ser jo at Regjeringen i hvert fall har
prioritert dette problemområdet. Statsråden er
også så vidt inne på at enkelte områder
er mer utsatt enn andre langs den lange kysten vi har. Ett av disse
områdene er utenfor Rørvik i Nord-Trøndelag,
også kalt Nærøysundet, der ca. 30 000 fartøy
passerer årlig. Rørvik havn har 2 700
anløp i året og er Nord-Trøndelags viktigste
fiskerihavn. Faktisk ilandføres nesten 90 pst. av all villfanget
fisk i Nord-Trøndelag i dette området. Oppdrettsnæringen
i dette området har en forhåndsverdi på over
350 mill. kr, eller 15 000 tonn laks pr. år. Da
sier det seg selv at et skipshavari utenfor dette området
ville fått katastrofale følger. 

Mitt spørsmål er da: Er dette
et område som statsråden ønsker å prioritere
spesielt i forhold til de katastrofene som kan skje i et slikt område
som dette? 

  Kan jeg forstå statsråden
slik at det området som jeg viser til, allerede er prioritert
og under vurdering i Regjeringen? 

Statsråden viste til noen havari som
har vært, der det tidsmessig har gått greit med
hensyn til å komme fram med beredskapen, men situasjonen
er slik at når det gjelder dette området, er det
en avstand fra Sandnessjøen på 77,8 nautiske mil,
og fra Rørvik til Ørlandet er det 98,2 nautiske mil, dvs.
at det tar 12–16 timer å nå fram med beredskapen.
Vi vet også at det i dette området, som består
av 6 000 øyer, holmer og skjær, er flerfoldige
tusen mål som legges tørt to ganger i døgnet
på grunn av flo og fjære, og ved et skipshavari
i dette området vil det bare ta en times tid før
oljeutslippet eventuelt vil nå selve området hvor
oppdrettsanleggene finnes. Mitt spørsmål igjen til
statsråden er: Er det mulig å få konkrete
bevilgninger nå til det aktuelle området, når
vi også vet at Vikna og Rørvik har et regulert
område klart for et oljevernberedskapsdepot?

