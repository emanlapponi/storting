 En del av spørsmålet
mitt gikk på hva Regjeringen vil gjøre for å begrense
ekstrakostnaden for Midt-Norge. Det følte jeg at statsråden
ikke berørte i det hele tatt. 

Ledelsen i Stryn Energi anslår
at deres kunder i Midt-Norge vil få en ekstraregning på 2 250 kr
i 2008, som følge av høyere strømpris i forhold til
Sør-Norge. I snitt var strømprisen i 2007 på 3 øre/kWh.
Det høres gjerne ikke mye ut, men i forhold til Regjeringens løfter
før prisområdet ble innført, er jo dette en gigantisk
bløff fra Regjeringens side. Arild Stokkan-Grande fra Arbeiderpartiet
mente at et prisnivå på 0,1 øre/kWh var tilstrekkelig
for å oppnå effekt. Ola Borten Moe fra Senterpartiet mente at
1 øre/kWh var tilstrekkelig. Nå ser vi altså at det i
snitt i 2007 ble 3 øre/kWh - sannsynligvis det tredobbelte i 2008. 

Føler statsråden at Regjeringen har innfridd sitt løfte
om at strømmen ikke skulle koste særlig mer i Midt-Norge, til
tross for et eget prisområde? 

