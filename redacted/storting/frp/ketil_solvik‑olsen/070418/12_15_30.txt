  Hvis en skal snakke om å være
redelig, minner jeg om hva som har blitt informert til miljø-
og energikomiteen. Det var at denne sektorvise handlingsplanen skulle
foreligge på et tidligere tidspunkt enn det som nå er
tilfellet. Det er også det vi kan tolke ut av
statsrådens egne utsagn i Morgenbladet, der statsråden
30. mars uttalte: Den kommer om noen uker. Hvis det hadde
vært meningen at den skulle komme i mai–juni,
antar jeg at statsråden, for å være
redelig, hadde sagt noen måneder. Så statsråden
bør selv vurdere sin egen retorikk når hun uttaler
seg eksternt.

Så tilbake til spørsmålet.
Så lenge Norge pumper opp et gitt volum gass,
vil det ikke være et ulikt CO

2

-utslipp om
den forbrukes i Norge eller i utlandet. Hvis vi forbruker
en enhet gass mer i Norge, er det en enhet mindre eksport
til Tyskland, som dermed må finne et alternativ der og
gjerne bruke bioenergi eller
vindmøller, som de er store på. Kan statsråden
da forklare logikken i at hvis man slutter å bruke
naturgassen i Norge, så vil angivelig ikke den
samme naturgassen slippe ut CO

2

 i utlandet, slik som statsråden
indirekte påstår?

