  Går det an å be statsråden
svare på det faktiske spørsmålet?

Hvis en ønsker å redusere
forbruket av gass i Norge, betyr det bare en tilsvarende økt
eksport fra Norge. CO

2

 slippes ut uansett.
Når Regjeringen, eller i hvert fall statsråden, ønsker å føre
en politikk der man prøver å stoppe bruken av
naturgass i husholdninger i Norge, vil ikke det globalt
gi reduksjoner i utslipp. Jeg antar det er konklusjonen, siden statsråden ikke
våger å svare på det.

Jeg er godt kjent med Kyoto, og jeg skulle ønske
jeg var like godt kjent med hva Regjeringen faktisk foreslår konkret,
for Regjeringen har, slik mange Venstre-representanter har vært inne
på tidligere i dag, utsatt framleggelsen av sin sektorvise
klimahandlingsplan. Jeg minner om at statsråden til Morgenbladet
den 30. mars sa at det kom en klimamelding om noen få uker.
Det har altså gått noen få uker
nå. Hvis statsråden mente den skulle komme i mai–juni,
antar jeg hun ville sagt at den skulle komme om noen måneder.

Kan statsråden svare på dette
spørsmålet: Hva er det totale CO

2

 -regnskapet
ved å eksportere gassen istedenfor å bruke
den innenlands?

