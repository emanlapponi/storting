  Når det gjelder behovet for mer kraft,
var også statsråden inne på det
i sitt innlegg på Statnetts høstkonferanse.

Situasjonen for kraftbalansen er bekymringsfull.
Det understreket også statsråden. Statnett
påpekte at det kan faktisk bli kritisk i år 2010
hvis vi ikke får gjort noe spesielt
i Midt-Norge.

Samtidig vet vi at potensialet for bygging
av småkraftverk av NVE er anslått til ca. 25 TWh.
Opprusting av kraftverk og større vannkraftverkprosjekter
har et potensial på inntil 18 TWh.
Dette har som regel en lavere utviklingskostnad enn vindkraft.

Den forrige regjering tallfestet
et mål på vindkraften på 3 TWh innen
2010. Det har utløst prosjektforslag på 15 milliarder
kr i vindkraft. Hvilke målsettinger har denne Regjeringen
for vindkraft, og anslagsvis hvor mye penger er den villig til å bruke
for å nå målet som den har satt?

