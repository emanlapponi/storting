  Jeg ønsker å stille
olje- og energiministeren følgende spørsmål:

«Det foreligger
i dag en rekke vindkraftprosjekter rundt i landet, og i den forbindelse
oppstår det ofte betydelige lokale konflikter
med hensyn til miljøinteressene. I Soria Moria-erklæringen
står det at Regjeringen vil «øke utbyggingen
av miljøvennlig vindkraft og gjennom konsesjonssystemet
sørge for en god regional og nasjonal koordinering
av vindkraftutbyggingen».

Betyr dette at statsråden nå vil
utarbeide en samlet plan for vindkraftutbygging, slik man har gjort
for vannkraft?»

