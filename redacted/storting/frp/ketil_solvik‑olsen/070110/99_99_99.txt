  Jeg takker statsråden for svaret.
Jeg tolker det som statsråden sier, slik at det ikke
ligger noe mer formelt i Kyoto-avtalen som hindrer oss
fra eventuelt å følge opp resten av våre
forpliktelser gjennom tiltak i utlandet, det være
seg kvotekjøp eller direkte investeringer, men
at det er Regjeringens ønske om å framstå som
en pådriver, som gjør at man gjerne ønsker å gjøre
mer i Norge enn det man ellers ville ha trengt å gjøre.

Når man ser på den politikken
Regjeringen rent praktisk har ført så langt, at
man skal gjennomføre rensing på Kårstø til
en pris på 5 milliarder kr, med driftskostnader på 350
mill. kr i året, som blir et CO

2

-tiltak på minimum 700
kr pr. tonn, så må man jo stille spørsmål
ved om det da ikke finnes mange andre og langt
bedre måter å oppfylle Kyoto-forpliktelsene
på enn å gjøre det på Kårstø.
Hva slags kost–nytte-vurderinger ble det foretatt fra Regjeringens side
før man vedtok at Kårstø skulle være
det satsingsprosjektet som man skulle bruke mest penger
på?

