  Takk for svaret. Det er jo litt
rart å se at Regjeringen først beslutter at Kårstø skal
være det store renseprosjektet man begynner å bevilge
penger til, og deretter tar runden og inviterer til dialog
og prøver å finne ut hvordan man skal gjøre
dette, og hvordan man skal få ned kostnadene.

Når det gjelder alternativ bruk av
penger – altså hvis man først bestemmer
seg for å bruke 5 milliarder kr, som Regjeringen åpenbart
har gjort – finnes det sannsynligvis en rekke andre
områder hvor man ville fått
mye bedre miljø- og klimatiltak for den kostnaden
enn på Kårstø. Det er nok å se
på investeringsmuligheter i utlandet eller å bruke
penger på å framskynde Mongstad og Tjeldbergodden.
Statsråden nevner jo aldri Tjeldbergodden
som et godt klimatiltak, men det foreligger
jo der større ambisjoner enn dem Regjeringen har for Mongstad,
og det er ingen som er uenig i det som skjer på Mongstad.

Når man ser at selskapet Entro, som også har
CO

2

-løsninger på en alternativ måte
på andre områder, ikke engang
får svar på sine henvendelser, verken
til miljøvernministeren eller til de rød-grønne
partiene, må man nesten spørre: Vil Regjeringen
i hvert fall prøve å få til et møte med
Entro for å høre hvilke løsninger
de har på andre områder?

Solveig Horne hadde
her overtatt presidentplassen.

