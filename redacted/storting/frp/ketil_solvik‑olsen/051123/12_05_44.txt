  Jeg ønsker å stille
et spørsmål til olje- og energiministeren:

«Gassco leder et arbeid
med å avdekke muligheten for et gassrør til Grenland, Østfold
og muligens Sverige. Da statsråden fikk presentert dette
arbeidet på Gasscos konferanse nylig, uttalte han at «det
er kjempespennende. Det her håper jeg det blir noe av».
Generaldirektør i Hydro, Eivind Reiten, sa til NRK «det
er alltid hyggelig at myndighetene er positive. Men det betyr først
noe virkelig nytt hvis det følger penger med».

Vil Regjeringen sikre tilstrekkelig
kapital til å igangsette bygging av gassrør til
Grenland?»

