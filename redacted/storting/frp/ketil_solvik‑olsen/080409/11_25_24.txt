 Jeg takker nok en gang for svaret. 




Jeg forstår veldig godt at en, når det gjelder å realisere kraftprosjekt, ikke ønsker satsing på thorium som et kortsiktig eller mellomlangsiktig virkemiddel i Norge. Det er Regjeringen veldig tydelig på. En ser at det i Finland arbeides med kjernekraftprosjekt, tre-fire prosjekt ligger snart på bordet, Russland bygger, og de snakker sågar om flytende kjernekraft for å ha energi til Sjtokman, Sverige ruster opp, og England tar nå en ny debatt om kjernekraft. Når man vet at kompetansen i det norske miljøet er veldig lav, vil statsråden, uavhengig av den høringen som nå pågår, ta noen form for initiativ for å styrke norsk kompetanse, slik at vi i hvert fall forstår og har mulighet til å vurdere det arbeidet som skjer i andre land? I tilfelle ting skjer, er det jo greit at vi også kan handle i forhold til de krisene som skjer, og da må vi ha kompetente folk, og ikke bare ha kompetanse rundt debatten. 




