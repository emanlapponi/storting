 For det første snur statsråden dette på hodet. For staten har jo ikke betalt én
                     krone for de kvotene en i utgangspunktet får tildelt av FNs klimapanel. Ergo:
                     Ved å tildele mer CO

2

-kvoter gratis til industrien, koster ikke det
                     staten én krone i utgangspunktet. Men selvsagt er det tapte inntekter ved at en
                     ikke kan gjøre slik Regjeringen i dag vil, nemlig selge overskuddskvotene på
                     det frie markedet og tjene penger på det. Men poenget her er jo det samme som
                     også NHO og Naturvernforbundet har sagt – altså en bred bevegelse av ulike
                     tilnærminger, men som alle er kritiske til Regjeringens tilnærming, der en
                     hevder at en stram tildeling er godt for miljøet. Men så lenge en selger
                     kvotene en har til overs, opprettholder en altså den totale utslippsrammen i
                     verden. Det er bare den forskjell at norsk industri får redusert sin
                     konkurranseevne og sin mulighet til også å finansiere tiltak, mens Regjeringen
                     får økt sine inntekter. Dermed har en altså like høye CO

2

-utslipp
                     under begge typer system. Men forskjellen er at Regjeringen har valgt å fylle
                     statskassen framfor å gjøre det mulig for industrien å ha konkurranseevne. Det
                     må jo statsråden …(presidenten avbryter). 

