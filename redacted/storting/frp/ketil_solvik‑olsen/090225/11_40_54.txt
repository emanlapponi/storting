 Dette svaret synes jeg vitner om at Regjeringen ser sektorvis på områder i
                     stedet for å se på det totale utslipp. Når Regjeringen i kvoteproposisjonen,
                     som ble behandlet i Stortinget for få uker siden, begrunner at en skal ha stram
                     tildeling, så var det jo med det argument at det ville gi større kutt enn en
                     ellers ville få. Men når en likevel selger overskuddskvotene, opprettholder en
                     altså de totale utslippsmengdene. 

Så tror statsråden åpenbart at ved å ha en stram tildeling gir en incentiv til
                     at industrien skal kutte utslipp raskere enn den ellers ville gjort. Men da må
                     statsråden svare på hvordan industrien skal ha råd til å kutte utslipp, når man
                     samtidig med å få minst mulig tildeling av gratiskvoter også fratas kapital som
                     trengs for å kunne investere i ny teknologi, og Regjeringens klimakvotelov
                     tilsier at de som allerede er etablert – altså den gamle industrien – får en
                     større del gratiskvoter enn ny industri, som ikke har CO

2

-fri
                     teknologi i dag, men som likevel kan investere i teknologi med lavere utslipp
                     enn etablert industri. 

