 På Enovas hjemmeside har det stått «Nasjonal dugnad for fjerning av oljefyrer». Det vitner jo om en annen tilnærming fra Enova enn det som statsråden her ga uttrykk for.


Ut fra samtaler med noen av de relativt få, men dog eksisterende tilbydere av biofyringsolje i landet i dag, opplever ikke de at det er en forutsigbarhet for deres produkt, fordi folk oppfatter det slik at en vil oljefyrene til livs.


Hvordan vil statsråden bidra til at Enova primært vil likestille biobasert fyringsolje med andre fornybare energitiltak, slik at også biobasert fyringsolje kan komme inn under virkemiddelbruken til Enova?


