 Det er jo i hvert fall en hyggelig hilsen. Så får vi håpe at det realiseres i noe konkret.


Men en annen variant av utfordring er også det statsråden tok opp om vannbåren varme. Det kan være ulike synspunkter på lønnsomheten rundt en del fjernvarmeprosjekt, men det vi vet, er at spisslast på fjernvarme ofte er fossil energi, oljefyring/gassfyring. Men veldig få, om nesten noen, ser på biofyringsolje som et alternativ. Vil statsråden vurdere om i hvert fall fjernvarme, når det skal defineres som miljøvennlig for å erstatte strøm, bør ha en større andel biobasert fyringsolje i spisslastandelen framfor at en setter et miljøstempel på det, slik at opp mot halvparten faktisk kan være vanlig olje og gass som man egentlig ville fått vel så god miljøvirkning av om man bare brukte det i de enkelte husholdninger framfor i et fjernvarmeanlegg?


