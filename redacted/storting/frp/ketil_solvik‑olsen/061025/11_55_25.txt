 Jeg registrerer fortsatt at kalenderen ikke
henger sammen med det som virkelig skjer, for på Mongstad
skal en tross alt ikke ta en endelig
investeringsbeslutning før i 2012 for at et CO

2

-renseanlegg
skal stå ferdig i 2014. Istedenfor å sitte og
si at Statoil og Shell skal holde på – uten
at Regjeringen gir et tydelig signal nå, for det skal den ikke
gjøre før i 2008 – burde det være
en mye bedre politikk å gå inn nå og
spørre Shell og Statoil om hva en kan gjøre
for at dette prosjektet realiseres, med både
gasskraftverk, CO

2

-håndtering og CO

2

-verdikjede.

Jeg registrerer at Regjeringen ikke
legger opp til det løpet, og det synes jeg er veldig beklagelig.
Det viser at en har en tilnærming til Mongstad som er ulik
den en har til Tjeldbergodden. Jeg registrerer også at
da statsministeren uttalte seg til NTB om prosjektet på Tjeldbergodden
i mars i år, var hans signal: Hurra, dette er gledelig.
Dette ser det ut som en kan få til uten at staten skal
bidra. Det er et helt annet signal enn det som er blitt gitt til
Mongstad, der staten går inn og tar alle kostnadene
på CO

2

-renseanlegget etter 2014, utover
det som er kvotekostnadene.

Vil statsråden ta initiativ
til å jobbe med Shell og Statoil fra i dag, og ikke
fra 2008, for å realisere dette?

