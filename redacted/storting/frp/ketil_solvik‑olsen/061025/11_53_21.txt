 Jeg takker for svaret. Men jeg tror at statsråden
bør ta fram en kalender, for det er helt åpenbart
at også prosjektet på Tjeldbergodden
er et nytt prosjekt som en har søkt konsesjon
for i denne stortingsperioden. Det er ikke et prosjekt
som fikk konsesjon fra Bondevik-regjeringen. Ergo: Tjeldbergodden
er like nytt som Mongstad.

Tjeldbergodden
har de samme ambisjoner om CO

2

-rensing som Mongstad.
På Tjeldbergodden planlegger
vi å rense 2,1 millioner tonn CO

2

. Det er mer
enn de 930 000 tonn som en skal rense netto på Mongstad.
I tillegg vil en ha en CO

2

-verdikjede på Tjeldbergodden,
så alle som ønsker å realisere
CO

2

-rensing og verdikjeden, burde jo sagt at Tjeldbergodden
skulle være det store gjennombruddet som skulle
få den store støtten fra Regjeringen.

Det er litt bekymringsfullt når Regjeringen ikke
kan garantere at den skal ha den samme prinsipielle tilnærmingen
til rammevilkår for Tjeldbergodden
som den har hatt for Mongstad.

Jeg vil gjerne be statsråden om å utdype
svaret sitt litt.

