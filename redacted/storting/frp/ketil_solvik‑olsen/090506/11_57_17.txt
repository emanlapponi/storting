 Dette handler om politisk handlekraft. Når en snakker om å få til
                        CO

2

-rensing, har altså Regjeringen gått gjennom et løp på
                     Mongstad og Kårstø som ikke har vært gjennom denne prosessen som statsråden nå
                     snakker om, og der en bruker milliarder av kroner. 

Det som en ber om fra amerikansk side, for at de skal kunne utløse 3 millioner
                     dollar, er at Norge stiller opp med 1 million dollar. Det er svært små beløp.
                     Jeg sier ikke her at Norge dermed skal gå inn og si at vi kjøper dette
                     produktet. Det er noe helt annet. Det jeg sier, er at når en ser et så
                     potensielt lovende produkt som dette, bør en være med og sørge for at den
                     vitenskapelige testingen kan skje, for Norge – den norske regjering og Det
                     norske storting – har så stor egeninteresse i den oppsiden som dette kan gi. 

Dette handler ikke om at en skal bruke store beløp og begynne å si ja til alt,
                     slik statsråden indikerer, men det handler om at enkelte ting framstår som så
                     viktig, akkurat som Regjeringen har sett på CO

2

-rensingen på Kårstø,
                     at en faktisk skjærer igjennom og sier at dette vil vi. Med så små beløp som
                     det er snakk om her, er det viktig å komme i gang før en går glipp av nok en
                     vekstsesong. 

