 Dette er jo som å høre Fremskrittspartiet i 2005, da Regjeringen
vedtok at det innen 2009 skulle være et fullskala renseanlegg på
Kårstø. Vi påpekte da at den teknologien finnes ikke,
og derfor er det uansvarlig av en regjering å stille krav om at den
teknologien skal på plass. 

Så har Regjeringen selv etter
hvert sett lyset. En realistisk tilnærming er veldig viktig, men da
må Regjeringen gi avklaringer til alle andre aktører som tenker,
ønsker eller vurderer å bygge gasskraftverk, og si hva slags
krav den har. Skal det være CO

2

-rensing ved oppstart, slik
som denne statsråden tidligere har sagt - som i dag bekreftes ikke
vil være realistisk på lenge ennå - eller skal en kunne
slippe unna dette kravet fordi en ønsker å prøve å
realisere gasskraftverk? 

Sånn som jeg forstår statsråden,
sier statsråden her at det kravet hun selv har satt om rensing ved
oppstart, ikke er mulig å innfri. Det statsråden da i realiteten
sier, er at under denne regjeringens regime vil det ikke være mulig
for noen aktører utover Kårstø og Mongstad å bygge
gasskraftverk. Er det rett forstått? 

