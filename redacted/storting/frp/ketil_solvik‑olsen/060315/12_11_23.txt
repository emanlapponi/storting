 Da energi- og miljøkomiteen var i
Trøndelag – og for så vidt også da
vi var i Møre og Romsdal uken før – ble
det understreket at det eneste som kan gi et tilstrekkelig nytt
kraftvolum til en akseptabel kostnad innenfor
den tidshorisonten vi ser på, er gasskraftverk. Det er
faktisk fysisk mulig å bygge et gasskraftverk på ca.
tre år. Det betyr at begynner vi i dag, har man et gasskraftverk oppe
før sommeren 2009. Men det vil være
et gasskraftverk uten CO

2

-håndtering. Nå snakker
statsråden om at man godt kan bruke midlertidige eller
mobile gasskraftverk, som har halvparten så god virkningsgrad
som et vanlig gasskraftverk, og som ikke har CO

2

-rensing.
Det er altså en akseptabel løsning. Men å tillate
at Tjeldbergodden bygges uten CO

2

-rensing
fra dag én, har statsråden allerede sagt ikke
er aktuelt, ifølge et intervju på NRK
Dagsrevyen forrige onsdag. Da er spørsmålet:
Burde man ikke se bort fra Soria Moria-erklæringen,
hvor man krever CO

2

-rensing fra dag én, og tillate
at det bygges, når alternativet er et mye dårligere
mobilt gasskraftverk?

