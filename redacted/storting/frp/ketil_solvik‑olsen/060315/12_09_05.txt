 Det var hyggelig å høre
at det er mange muligheter. Det som er beklagelig, er at det er
ingen av disse mulige tiltakene man ønsker å framskynde.
Hvis jeg ikke misforstod statsråden, sa han til
og med at han ville vente litt, til det nærmer seg det tidspunktet
da differansen mellom forbruk og etterspørsel blir
litt større. Problemet er at da er
det gjerne litt for sent for i det hele tatt å iverksette
tiltak hvis man skal unngå en krise. Men det er gjerne
tidsnok hvis krisen har oppstått og man bare
vil avslutte den igjen.

Statsråden nevnte Statnett. Statnett
har jo flere ganger sagt at de vil trenge egenkapitaltilførsel,
med mindre de skal ut i markedet og låne penger,
noe som vil fordyre prosjektene. Statnett har sagt at de ikke
vil få kraftforsyningsnettet utbedret før i 2012.
De har sagt at det er en dårlig løsning både
miljømessig og kostnadsmessig i forhold til f.eks. å etablere
et gasskraftverk uten CO

2

-rensing. Statnett har sagt
at gasskraftverk er det eneste som kan løse krisen.

