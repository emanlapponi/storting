 TFO har blitt gjort
mange ganger, som statsråden selv sier. Slik sett skulle en tro at
prosedyrene her var relativt greie, og at kunnskapsinnhentingen var gjort
for lenge siden på de fleste områdene. Derfor står denne
forsinkelsen i et litt underlig lys. Jeg antar at det ikke er så enorme
områder som blir åpnet for første gang, og da virker
det jo som om det er interne stridigheter, der SV setter seg på bakbeina
av uforståelige grunner, som faktisk er årsaken her. 

En annen ting som det er greit å få bekreftet om prosessen videre,
er: Statsråden har snakket om åpenhet i departementet. Det synes
jeg er positivt. Men hun har også snakket om muligheten for å
sende saker ut på høring, slik at stadig flere skal få
uttale seg. Hvordan vil dette prinsippet om høring som statsråden
har uttalt seg om tidligere i andre saker, eventuelt ramme eller påvirke
TFO-runden etter at selskapene har søkt, og før de eventuelt
får tildelt de utlyste lisensene? 

