 Det er snart et år siden Statoil
sendte søknaden. Regjeringen har hatt denne søknaden inne
siden i hvert fall januar – så langt jeg er kjent
med saken. Den har ligget til behandling. Ingen ting har kommet
ut før nå, de siste månedene. Regjeringen har
visst om at 20.–22. september måtte Statoil
ha et svar; vi er nå godt på overtid.

Til den klimadebatten som statsråd
Bjørnøy nevner. Det bygges og åpnes ett
kullkraftverk uten CO

2

-rensing i Kina hver
uke, og statens eget selskap, Statkraft, bygger to gasskraftverk
uten CO

2

-rensing i Tyskland. Men på Mongstad
skal en altså ikke kunne bygge et gasskraftverk med
forutsigbare rammevilkår. Istedenfor skal en ende opp
med en evigvarende diskusjon i Regjeringen.

Det ligger ingen penger til CO

2

-rensing
på Mongstad i budsjettet for 2007. Det betyr at Regjeringen
tidligst har tenkt å bevilge penger til CO

2

-rensing
i 2008. Hvordan henger det sammen når vi vet at Statoil ønsker å begynne å bygge
et gasskraftverk på Mongstad høsten 2006, og Regjeringen – i
hvert fall statsrådens eget parti – ønsker
at dette skal skje parallelt?

