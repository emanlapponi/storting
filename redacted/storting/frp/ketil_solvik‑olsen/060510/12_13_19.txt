 Det var veldig lite konkret
akkurat til spørsmålet mitt, som gikk på om Regjeringen
vil frafalle kravet om CO

2

-rensing på gasskraftverk
ved nye konsesjoner. Jeg er fullstendig klar over at dere tillater
de konsesjonene som allerede er gitt.

Men jeg skal være positiv
og si at jeg tolker det slik at Regjeringen faktisk vurderer å endre
Soria Moria-erklæringen på dette punktet. Det
er ganske oppsiktsvekkende, for er det én ting
som Sosialistisk Venstreparti har skrytt av at de har fått
gjennomslag for i regjering, er det nettopp kravet om
CO

2

-rensing fra dag én. Det er bra at Regjeringen
her overkjører symbolpolitikken.

Men når statsråden snakker
om beslutninger som må tas for å få investeringer,
er problemet at mange investorer sitter og venter
på hva slags rammebetingelser de får å forholde
seg til. Mongstad har etterlyst dette i Finansavisen, de har sendt
en søknad, de har ennå ikke
fått svar på om de vil få konsesjon.

Vil vi kunne se fram til at Mongstad får
konsesjon, slik at de får svar på konsesjonssøknaden
og i hvert fall kan ta den investeringsbeslutningen som statsråd
Enoksen etterlyser?

