 Spørsmålet til olje- og energiministeren
lyder som følger:

«Soria Moria-erklæringen
tilsier at alle nye konsesjoner for gasskraftverk skal
ha CO

2

-håndtering. Det meste tyder på at
dette kravet medfører at bygging av nye gasskraftverk utsettes
i tid. Dette er problematisk i forhold til kraftsituasjonen i Midt-Norge.
Ifølge Finansavisen 4. mai 2006 har næringsministeren åpnet
for «bygging av gasskraftverk ved Tjeldbergodden uten krav
til CO

2

-rensing fra første dag».

Er dette et nytt soloutspill fra næringsministeren, eller skal
Soria Moria-erklæringen endres på dette
punkt?»

