 «I den «franske industrikraftmodellen» får industrien kjøpe kraft til selvkost gjennom et «virtuelt» eierskap til kraften, men samtidig må det åpnes for å investere i ny kraftproduksjon med tilsvarende kraftvolum. I Norge er vannkraft det mest aktuelle til å fylle en slik modell med tilstrekkelig kraft og akseptable priser. Soria Moria‑erklæringen utelukker dog nye store vannkraftprosjekt.


Vil statsråden endre dette standpunktet dersom det sikrer at den franske modellen også kan fungere i Norge?»


