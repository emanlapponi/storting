  Situasjonsbeskrivelsen har vi hørt
i to år, så den var for så vidt ikke nødvendig.
Spørsmålet gikk på kraftkrisen i Midt-Norge. Fokuset
på gasskraftverk fra min side skyldes at det
er den eneste realistiske løsningen der man kan få et
betydelig volum innenfor en relativt rimelig
tidshorisont. Jeg minnes at til og med daværende statsråd
Enoksen, før han gav opp, tok til orde for å stimulere
til bygging av gasskraftverk i Midt-Norge, fordi han så det
som den eneste realistiske løsningen.

I Romsdals Budstikke 27. oktober framkommer
det at statsråden besøkte Industrikraft Møre,
og det er et mulig, godt gasskraftprosjekt. Det de ønsket
svar på, var CO

2

-rammebetingelsene. Jeg har
hørt veldig mye om at ting skal basere seg på CO

2

-rensing
uten at Regjeringen har villet avklare når innslagspunktet
for rensingen faktisk skal finne sted. Det var jo også det
en prøvde å få avklaring på i
den muntlige spørretimen, i forhold til Kårstø. Kan
jeg tolke den siste setningen i statsrådens svar slik at rensingen
må være på plass fra dag én
for at Industrikraft Møre skal få konsesjon
og utslippstillatelse?

