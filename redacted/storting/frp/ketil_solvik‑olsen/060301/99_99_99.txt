  Statsråden gikk til valg på et
partiprogram om å bygge ut infrastrukturen og fjerne bompengefinansiering.
Vi ser at i Rogaland har man til og med innført bompenger
på flyplassen for å kunne asfaltere der. Det har
statsråden sagt var uproblematisk for henne.

Jeg er fullstendig imot bompengefinansiering
for å finansiere vegprosjekt. Staten
har 1 400 milliarder kr på bok. Men når de andre
partiene først bestemmer seg for dette,
må en se på hva en kan gjøre for at bompengefinansieringsprosjektene
blir av kortest mulig varighet. Når det gjelder Rennfast,
som vi diskuterte litt i går i forbindelse med Finnfast,
er nesten halvparten av utgiftene til prosjektet gått til
renteutgifter. Når statsråden ikke ønsker å redusere
bompengeandelen, vil statsråden i alle fall sørge for
at det kan bli rentefrie lån til bompengeprosjekter, på samme
måte som det i dag er rentefrie lån til å pusse
opp skoler og kirkebygg?

