  Jeg takker statsråden for svaret.
Her var det veldig mye generelt og veldig lite direkte
svar på mitt spørsmål.

I Rogaland er vi stolte over å ha
en dugnadsånd som sørger for
at veldig mange gode næringslivsprosjekter blir til,
og som sørger for at mye av næringslivet i Rogaland
er godt konkurransedyktig overfor omverdenen. Men vi ser altså at
på et av de viktigste områdene
for å sikre et konkurransedyktig næringsliv,
nemlig samferdsel og god infrastruktur, har ikke Rogaland
fått særlig mye hjelp fra sentrale myndigheter.
Nå opplever vi at sentrale myndigheter utnytter denne gode
dugnadsånden til å sørge for at lokale
innbyggere, som befolkningen i Rogaland, selv må ta en
stadig større andel av kostnadene. Når Rogaland
får minst bevilgninger pr. innbygger i landet, sier
det litt om situasjonen.

Det er greit at budsjettbehandlingen skal tas
til høsten, og det er greit at neste revidering av Nasjonal
transportplan ligger langt fram i tid, men det er behov for en del prinsipielle
avklaringer: Mener statsråden at staten i hvert fall
bør bidra med en minsteandel til samferdselsinvesteringer
i hvert fylke? I Rogaland dekker staten altså bare 20 pst.

