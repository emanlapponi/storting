 De barna som trenger hjelp, er helt avhengige av at disse fylkesnemndene fungerer.
              Slik fylkesnemndene fungerer i dag, hører vi mye kritikk for at de ikke er uhildet, at
              de er sammensatt av fagfolk og det er for lite lekfolk. 

Nå sa statsråden at han ønsket en dialog med Fremskrittspartiet, og da vil jeg komme
              med et forslag; Fremskrittspartiet har de siste årene foreslått en ny ordning for
              disse fylkesnemndene, at vi legger dem ned og får dem inn under domstolene. Mitt
              spørsmål til statsråden blir da: Vil han ta fatt på dette, og se på ordningen med
              tanke på en annen sammensetning, der en får flere lekfolk inn i fylkesnemndene, eller
              gå så langt som Fremskrittspartiet ønsker, å legge ned fylkesnemndene og få dem inn
              under domstolene? 

