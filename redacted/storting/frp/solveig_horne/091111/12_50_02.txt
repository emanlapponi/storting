 Jeg takker statsråden for svaret. Det var godt å høre at han var så klar på at dette
              skal han rydde opp i. 

Nå vet jeg at dette er en sak som Stortinget skal debattere flere ganger, på grunn av
              at dette er en sak som kommer fra Riksrevisjonen, men likevel er jeg bekymret når
              statsråden i sitt svar bare viser til flere tiltak som har blitt gjort før. I 2007
              fikk disse fylkesnemndene nye stillinger, men likevel har ikke departementet fulgt opp
              dette. 

Så viser statsråden også til at det har vært en kraftig økning i antall innkomne
              saker, og det er tilfellet. Men det er barn – det er de svakeste blant oss – som lider
              under dette, når behandlingstiden holdes for bare én av ti. Dette viser at det er en
              systemkrise. Til og med komitéleder Gunn Karin Gjul fra Arbeiderpartiet håper nå at
              den nye statsråden – når ikke de andre fire har klart det – bretter opp ermene og
              virkelig gjør noe. 

Jeg har lyst til å spørre statsråden: Hvilke konkrete tiltak er det denne statsråden
              har tenkt å gjøre? 

