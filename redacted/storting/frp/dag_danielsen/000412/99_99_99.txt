  Jeg tillater meg å stille følgende
spørsmål til olje- og energiministeren:

«Viken Energinett AS ønsker å oppgradere
linjenettet mellom Tøyen og Abildsø fra 47 kV
til 132 kV. Dette berører 6 000 mennesker. Protestene har
vært sterke på grunn av miljømessige
konsekvenser og frykt for prisfall på boliger. Et enstemmig
bydelsutvalg har sagt nei til oppgradering. En miljømessig
gunstig løsning vil være å legge nettet
under bakken. 

Vil statsråden bidra til at det blir
satt krav om dette som forutsetning for eventuell innvilgelse av
konsesjon?»

  Jeg takker statsråden for svaret. 

Jeg har forståelse for at han ikke
kan ta standpunkt til saken her og nå. Det som er betryggende
for meg, er at han eventuelt, dersom det er nødvendig,
vil komme tilbake til saken. Poenget her er at det det har vært
lagt opp til fra Viken Energinetts side, er en lite miljøvennlig
løsning som skaper stor uro blant en befolkning i størrelsesorden 6 000
mennesker. Det man har lagt opp til, er at man tredobler strømstyrken
og velger en løsning som er gammeldags. En klar løsning
her ville være å sørge for at ledningen
blir kablet og gravd ned i bakken. 

Men jeg takker statsråden for svaret
så langt, og så tillater jeg meg å komme
tilbake til saken dersom det skulle være nødvendig.





                

