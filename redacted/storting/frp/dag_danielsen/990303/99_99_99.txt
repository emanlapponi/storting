  Jeg har følgende spørsmål
til justisministeren:

«Ifølge politivedtektene
for Oslo kommune av 1996 er grunneierne pålagt å forestå strøing
og feiing av tilstøtende kommunale fortauer. Dette innebærer
en betydelig belastning for mange grunneiere. Dagens ordning hevdes å være
utilstrekkelig. Lovhjemmelen for å pålegge grunneierne
i stedet for Oslo kommune å forestå strøing og
feiing av kommunale fortauer er trukket i tvil, senest av professor
Fleischer. 

Hva er statsrådens vurdering av dagens
praksis og lovhjemmelen for denne?»

  Jeg takker statsråden for svaret. Jeg
burde kanskje ha gjort spørsmålet enda mer relevant ved å inkludere
måking, men det har jeg altså ikke gjort. 

Når det gjelder selve kommentaren
til det juridiske, kan jeg ikke komme noe nærmere inn på det
her og nå, og vil bare takke for det svaret jeg har fått.
Men jeg vil stille et tilleggsspørsmål: Hvordan
vurderer statsråden dagens praksis, fungerer den ordningen
vi har i dag?

