  Jeg tillater meg å stille følgende
spørsmål til sosialministeren:

«NFS (Norsk Forbund For Svaksynte)
fyller kriteriene for støtte til drift av humanitære
organisasjoner. 

Hva vil statsråden gjøre
for å sikre at organisasjonen får støtte,
slik at den likebehandles med andre organisasjoner som jobber for å ivareta
interessene til funksjonshemmede?»

  Jeg takker sosialministeren for svaret. Jeg
registrerer at hun ikke ønsker å avgi noen uttalelse
før saken er ferdigbehandlet hos Stortingets ombudsmann
for forvaltningen. Det jeg da vil gjøre, er å tillate
meg å komme tilbake til saken senere dersom støtten ikke
går i orden. 

Poenget her er at Norsk Forbund For Svaksynte
representerer en stor gruppe mennesker som i dag ikke får
den hjelpen og den støtten jeg mener de er berettiget til,
og som de har behov for. Jeg sier takk så langt.





                

