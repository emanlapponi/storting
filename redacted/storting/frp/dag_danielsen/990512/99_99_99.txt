  Jeg tillater meg å stille følgende
spørsmål til justisministeren:

 «Voldssituasjonen i Oslo er alarmerende
og uakseptabel. Ekstraordinære tiltak kreves. Tidligere
politimester i Oslo, Willy Haugli, har tatt til orde for å bruke
av Oslos 5 000 mann store reservepolitistyrke på lørdager
og søndager, for å avhjelpe den akutte situasjonen. 

Vil statsråden iverksette et slikt
tiltak for å avhjelpe situasjonen?»

  Jeg må si at jeg er litt skuffet over
statsrådens svar på dette spørsmålet.
Jeg synes Regjeringen ikke viser tilstrekkelig handlekraft.

Jeg er fullstendig klar over at disse ikke
har den samme utdannelse som vanlige politifolk har, men hvis de f.eks.
patruljerer sammen med andre politifolk, tror jeg det er en god
løsning. Det er veldig viktig at man får mer politi
ute i gatene i Oslo, og særlig på lørdager
og søndager, da det er størst grad av vold. Det
at man på en måte viser flagget ved å ha
politi i gatene, vil i seg selv være et positivt tiltak. 

Så da vil jeg spørre: Hvilke
andre tiltak, akuttiltak, vil statsråden og Regjeringen
iverksette for å ta fatt i den situasjonen som er? Eller
mener statsråden at situasjonen er tilfredsstillende slik
den er nå?

 Jeg vil først bemerke at i og med
at justisministeren ikke er her i dag, er jeg spesielt glad for
at det er statsråd Lilletun som skal svare på dette spørsmålet,
i og med at det vedrører skolesituasjonen og dreier seg
om hva Regjeringen akter å gjøre.

Mitt spørsmål til ministeren
er:

 «Det har vært en rekke tilfeller
av grov vold blant ungdommer i skolemiljøet i Oslo i den
senere tid. Politiavdelingssjef Ola Bakken ved Stovner politistasjon
betegner det som tilfeldig at vold i skolemiljøene i Oslo ikke
har kostet liv. 

Hvilke tiltak akter Regjeringen, med statsråden
i spissen, å iverksette slik at dette kan forhindres, samt
at denne volden i størst mulig grad kan unngås?»

  Jeg takker statsråden for svaret,
og jeg skal understreke at det gjøres mye positivt. En del
av de tingene Lilletun nevnte, ser jeg meget positivt på.
Likevel finner jeg det nødvendig å understreke
alvoret i den advarselen som kommer fra politiavdelingssjef Ola
Bakken. Vi har hatt en rekke meget alvorlige episoder i Oslo-skolene
på dette punktet. 

Siden statsråden berørte
dette med at politiet kan ransake ved mistanke om at man har kniv
osv., blir mine spørsmål: Vil statsråden
gå inn for at også lærerne skal ha adgang
til dette, dersom de i en gitt situasjon finner at de ønsker å gjøre
det? Vil statsråden også f.eks. vurdere tiltak,
slik at man skal kunne utvise elever fra skolen osv.? Hva vil man
gjøre på holdningssiden for å innskjerpe
holdningene hos elevene til dette?

  Det gjelder dette med lærernes adgang
til å ransake etter kniv. Jeg skjønner at mange
lærere der vil føle at de kan komme i en dobbeltsituasjon. Men
poenget er at det er mange lærere som ønsker å gå inn
og ransake i en slik situasjon. Det jeg hadde håpet at statsråden
ville bidra til, var at det åpnes for en slik adgang. Så får
den enkelte lærer vurdere der og da om man finner det formålstjenlig,
eller om man vil gå til det skritt å innkalle
politi osv. Jeg tror isolert sett at det er et meget viktig tiltak,
som vil kunne bøte på en del av det problemet
man står overfor her.

