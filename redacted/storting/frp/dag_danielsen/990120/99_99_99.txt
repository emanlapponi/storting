 Jeg har følgende spørsmål
til samferdselsministeren:

«Ifølge opplysninger fra
bydel Hellerud (som henviser til tall innhentet fra NSB Gardermobanen
AS), har tetningsarbeidet under Østmarka i forbindelse med lekkasjene
fra Romeriksporten kostet anslagsvis 666 mill. kroner. Statsråden
opererer med tall som er ca. dobbelt så høye.
Det er viktig at opinionen får så riktige opplysninger
som mulig. 

Kan statsråden redegjøre
for de reelle tetningskostnadene under Østmarka?»

  Jeg takker statsråden for svaret.

Jeg skal ikke være den som nødvendigvis
hevder at matematikk i seg selv er enkelt, men jeg er av den oppfatning
at det blir enda vanskeligere når man behandler politiske
tall.  Det jeg syns var interessant i statsrådens svar,
var at han bl.a. inkluderte skader på boliger.  Jeg takker
for svaret, fordi jeg har fått det jeg var ute etter.

