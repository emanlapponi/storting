 Jeg vil stille følgende spørsmål
til olje- og energiministeren:

«Ifølge en NTB-melding etter
Statnetts høstkonferanse skal olje- og energiministeren
ha sagt at han «vil presse kraftleverandørene
til å senke prisene kommende vinter». I året
som gikk, fikk vi derimot høre fra Regjeringen og regjeringspartiene
at det frie kraftmarkedet, med en pris som reflekterer tilbud og
etterspørsel, gav viktige incentiver til å redusere
kraftforbruket og dermed forhindre rasjonering.

Hvordan henger statsrådens anti-rasjoneringsstrategi for
2004 sammen med strategien for 2003?»

 Jeg takker statsråden for svaret,
som for så vidt bekrefter det jeg trodde, at man bruker
markedsargumentasjonen når det passer, og stryker den når
det ikke passer.

Vi må hele tiden fokusere
på tiltak som skal holde strømprisene i sjakk.
Det viktigste tiltaket for å oppnå dette
er selvfølgelig å styrke tilbudssiden i markedet
ved hjelp av økt kraftproduksjon. Jeg registrerte at statsråden i
Aftenposten få dager før kommunevalget tok selvkritikk
for manglende oppfølging av tilbudssiden.

Når kan vi forvente konkrete tiltak eller
forslag fra Regjeringens side for å få balanse mellom
tilbud og etterspørsel og derigjennom lavere priser?

 Jeg takker statsråden igjen for svaret.

Strømprisene er nå mange
steder allerede høyere enn de var i fjor på denne
tiden, og fyllingsgraden i våre magasiner er
lav. Likevel har en mild og nedbørrik høst
berget oss fra forsyningskrise. Det ser dessverre
ut som om Regjeringen fortsatt ensidig skal satse på værgudene.

Vil Regjeringen i år vurdere å sette
i gang mobile gasskraftverk dersom situasjonen forverres, eller
har man andre strakstiltak som man
kan sette i verk dersom det blir en krise?

