  Jeg takker igjen statsråden for svaret.

Da man i sin tid innførte forskjellige
bil- og drivstoffavgifter, ble det hevdet at disse midlene
skulle gå til vei- og infrastukturbygging. Det vi nå har
opplevd gjennom mange år, er at bare rundt en
fjerdedel av de midlene som man krever inn fra bilen, blir pløyd
tilbake til veisektoren. Bilen er nå blitt en melkeku for
staten, og pengene brukes til helt andre formål
enn de egentlig var tiltenkt, samtidig som vi i stadig større
grad ser at man må finansiere vei ved hjelp
av bompenger.

Det nærmer seg nå budsjettkonferanse,
og det nærmer seg valg. Det hadde derfor vært
greit å få vite om Regjeringen har tenkt å legge
om kursen, eller om den fortsatt vil legitimere denne
moderne formen for landveisrøveri.

