 Jeg har følgende spørsmål:

«I Stortingets ordinære spørretime
25. februar 2004 sier statsråden at
et støttesystem for konvensjonelle gasskraftverk (tilsvarende
som for vindkraft) sannsynligvis vil være i strid
med EØS-avtalen. Samtidig er det kjent at gasskraftverk i andre
europeiske land mottar forskjellige former for økonomiske
incentiver for å utløse et utbyggingsvedtak.

Mener statsråden, uavhengig
av subjektivt standpunkt til gasskraftverk, at det ikke
finnes rom for noen lovlige tiltak som kan gjøre
utbygging av gasskraftverk mer lønnsomt?»

 Jeg takker statsråden for svaret.
Det var tydelig at han hadde satt seg bedre inn i regelverket
denne gangen enn han hadde gjort den 25. februar.

Etter hva jeg har funnet ut, åpner
EUs regelverk på dette området for investeringsstøtte
på opp til 30 pst. uten problemer. Man kan i tillegg
få godkjent støtte på opp til 70 pst.
under forutsetning av at dette er utvikling og utprøving
av ny teknologi.

Dersom norske myndigheter pålegger
norske gasskraftverk CO2-håndtering, må selvfølgelig
myndighetene også dekke kostnadene for disse
særnorske kravene.

Kan man nå forvente at Regjeringen
viser en mer offensiv holdning til dette og utnytter de mulighetene
som foreligger?

 Jeg takker statsråden igjen for svaret.

Kostnadene ved bygging av gasskraftverk må òg
ses i forhold til effektproblematikken og behovet for å bygge ut
kraftlinjer. Samtlige planlagte gasskraftverk, både
de som har konsesjon, og de som ikke har konsesjon, er
i områder hvor de vil ha en svært positiv virkning
i effektsammenheng, og prosjektet på Kårstø er
et godt eksempel på dette.

Har Regjeringen vurdert disse åpenbart
positive samfunnsøkonomiske fordeler opp mot eksempelvis
vindmøllebygging i Finnmark, som medfører milliardbeløp
i nettinvesteringer?

