 Jeg takker statsråden for svaret.

Til tross for at Samarbeidsregjeringen sier
at man har gjennomført veldig viktige tiltak for å sikre
energitilgangen i Norge, ser vi at avstanden mellom tilbud
og etterspørsel i det norske og nordiske kraftmarkedet bare øker. Som
følge av dette ser vi også at prisnivået
stabiliserer seg på et høyere nivå, noe
som rammer industri og ikke minst
folk flest.

Regjeringens politisk korrekte tiltak, som
eksempelvis ulønnsomme vindkraftprosjekter, vil på ingen måte møte
denne utfordringen. Dette har jo Fremskrittspartiet advart
mot gjennom mange år.

Vil Regjeringen nå endre
kurs og legge til rette for en betydelig økning i kraftproduksjonen,
slik at både industri og
folk flest kan få rikelig tilgang til strøm til
en fornuftig pris?

