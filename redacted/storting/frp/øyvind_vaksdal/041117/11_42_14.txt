 Jeg har følgende spørsmål
til olje- og energiministeren:

«I ordinær spørretime
10. november 2004 sa statsråden at Samarbeidsregjeringen
de siste tre årene har gjennomført veldig viktige
tiltak for å sikre energitilgangen i Norge. Dagen etter
kommer det ut statistikk fra NVE som viser at
den norske nettoimporten av strøm så langt
i år har vært om lag 10 TWh. Dette er høyere
enn samlet norsk nettoimport i noe tidligere år. I tillegg
til dette underskuddet vet vi at det bygges forholdsvis lite
ny kraftproduksjon de neste årene.

Er statsråden tilfreds med forsyningssikkerheten?»

