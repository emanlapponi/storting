 Jeg takker igjen statsråden for svaret.

Som jeg viste til i mitt hovedspørsmål,
har vi aldri tidligere måttet importere så store
mengder kraft, og jeg registrerte at statsråden ikke
var særlig bekymret for det.

Men vi er nå absolutt ikke inne
i noe tørrår. Vi er heller ikke i nærheten
av den situasjonen vi var i for to år siden, med to tørre
høstmåneder, som medførte at systemet
vårt var i ferd med å bryte sammen. Regjeringens
målsetting om å bli netto eksportør av
kraft grenser vel nærmest til det komiske når
man ikke engang klarer å holde orden på den
innenlandske forsyningen. Deler ikke statsråden
min bekymring for forsyningssikkerheten, og er ikke statsråden
klar over at dersom vi i år hadde opplevd samme nedbørssvikt
som for to år siden, hadde forsyningene i Norge etter
all sannsynlighet brutt sammen?

