 Jeg takker statsråden igjen for svaret.

Hans uttalelser til Dagsavisen, som jeg viste
til i mitt hovedspørsmål, står i grell
kontrast til den pressemeldingen som Miljøverndepartementet
sendte ut i forbindelse med proposisjonen om kvoter, og det er kanskje
grunn til å stille seg spørsmålet om
den ene hånden vet hva den andre gjør, i Regjeringen.
Men i denne pressemeldingen, og for så vidt i statsrådens
siste svar, kan det virke som om statsråden og Regjeringen
nå har skjønt at det viktigste er å få ned
de totale utslippene, samme hvor de er hen. Betyr dette at Regjeringen
nå sier klart farvel til ensidige norske symbolpolitiske
miljøtiltak som åpenbart virker mot sin hensikt?

