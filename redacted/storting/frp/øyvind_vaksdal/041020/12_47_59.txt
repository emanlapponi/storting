  Jeg takker statsråden igjen for svaret.

Jeg forstod av statsrådens første
svar at hun er enig med meg i at det i hovedsak er tilbud på og
etterspørsel etter kraft i markedet som er avgjørende
for prisen.

Kraft produsert ved hjelp av gass er jo stabil
kraftforsyning, noe som i seg selv kan virke positivt på prisen, mens
vindkraft, derimot, som Regjeringen satser stort på, er både
dyrere å produsere og svært usikker forsyning, noe
som selvfølgelig vil presse prisene i været. Hvorfor legger ikke
Regjeringen forholdene bedre til rette for en sikker kraftforsyning – istedenfor
de politisk korrekte vindmølleprosjektene, som vil medføre
mye dyrere strøm for alle?

