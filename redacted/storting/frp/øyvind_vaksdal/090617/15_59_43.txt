 Jeg har bare noen korte kommentarer. 

Representanten Jacobsen kritiserte framdriften i behandlingen av denne saken, til
                  tross for at hans parti stod bak da komiteen vedtok framdriftsplanen, og også står
                  bak den enstemmige innstillingen vi i dag behandler. Så jeg synes det var en smule
                  rart at man skulle få kritikk fra det holdet, all den tid man står bak
                  innstillingen og prosedyrene. 

Også representanten Woie Duesund fra Kristelig Folkeparti var kritisk til
                  framdriften, og sa at hun heller kunne tenkt seg å skyve på saken til
                  høstsesjonen. Til tross for dette foreligger det verken i innstillingen eller i
                  salen i dag noe forslag om utsettelse. Burde ikke disse partier, som har en
                  protokolltilførsel i innstillingen, fremmet et forslag om utsettelse, dersom man
                  egentlig hadde ment noe med dette? 

