 Jeg takker igjen statsråden for svaret.

Tekniske Entreprenørers Landsforening,
TELFO, har i et brev til statsråden hevdet at Enova bedriver
tilfeldig og dårlig ressursbruk og misvisende regnskapsrapportering,
og at de er for svake til å stille spørsmål
ved ineffektive miljøpolitiske mål. Det er også kommet
påstander fra samme hold om at på bakgrunn av
politisk intervensjon investeres det nå 3 kr fra
staten for å spare 50 øre.

Vil statsråden ta disse påstandene
alvorlig, undersøke og gjennomgå Enovas organisasjon
og mål og sørge for at pengene som brukes, brukes
der de gjør mest nytte for seg? Dette ikke minst på bakgrunn
av at denne virksomheten nå ifølge Regjeringens
budsjettforslag skal betales i sin helhet av strømkundene.

