 Jeg takker statsråden for svaret.

Under Stortingets behandling av tilskuddsmidlene vinteren
2003 satte noen av oss spørsmålstegn ved bruken
av disse. Jeg tok også i høringen dette opp med
Enovas daglige leder. Det var åpenbart at det kun skulle
satses på varmepumper og pelletsovner uten at det var dokumentert
at det var den mest fornuftige bruk av pengene. Det var imidlertid
politisk korrekt.

Fremskrittspartiet fremmet på bakgrunn
av dette forslag om at det skulle legges teknologinøytrale
virkemidler til grunn, og at man skulle bruke pengene der de kastet
mest av seg i form av nye kilowatt. Ser statsråden nå i ettertid
at det hadde vært fornuftig å følge dette
rådet fra Fremskrittspartiet?

