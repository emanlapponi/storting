  Jeg tillater meg å stille følgende
spørsmål til arbeids- og administrasjonsministeren:

«Konkurransetilsynet har i samarbeid
med Nord Pool ASA, den nordiske elbørsen, hatt opplysninger
om strømpriser til forbruker på NRK Tekst-TV.
Dette tilbudet opphørte ved årsskiftet, og mange
som har benyttet dette tilbudet, reagerer svært negativt
på at det opphørte. 

Vil statsråden ta initiativ til å få dette
populære tilbudet tilbake, slik at forbrukerne kan orientere
seg om prisnivået mellom de forskjellige aktører
i markedet?»

  Jeg takker statsråden for svaret,
som jeg syns var noe skuffende. 

Konkurransetilsynet har opplyst meg på telefonen
at de har gått vekk fra dette prosjektet på grunn
av at det kostet 60 000 kr året – det
er forsvinnende lite penger. 

Jeg har også fått med meg
at dette tilbudet er lagt ut på Internett. Problemet er
at ikke alle mennesker i dette land har tilgang til Internett. Jeg
vil derfor stille statsråden følgende tilleggsspørsmål:
Ser hun ikke at det tilbudet som nå er fjernet fra NRKs
Tekst-TV, ikke kan erstattes av Internett, da dette ikke er et tilbud
for alle? Spesielt eldre faller utenfor, da de ikke har den nødvendige
tilgang til det som flere og flere får tilgang til i informasjonssamfunnet.

