  Jeg tillater meg å stille følgende
spørsmål til arbeids- og administrasjonsministeren:

«I budsjettet for inneværende år
ble sjømannsfradraget for statslosene fjernet. Dette har
medført en skatteskjerpelse på nær 20
000 kroner for denne yrkesgruppen. Det har tidligere vært
en forutsetning at bortfall av sjømannsfradrag skal kompenseres
fullt ut, jf. protokoll mellom Arbeids- og administrasjonsdepartementet
og hovedsammenslutningene fra forhandlingsmøtene 4. april
og        24. september 1992. 

Hva vil statsråden gjøre
for å imøtekomme dette?»

  Jeg takker statsråden for svaret,
som jeg synes var skuffende.

Som jeg nevnte i mitt hovedspørsmål,
har altså statslosene fått en kraftig skatteskjerpelse
på nær 20 000 kr som følge av
budsjettavtalen mellom den daværende Bondevik-regjeringen
og Arbeiderpartiet, og dette ble fulgt opp med lovendring i desember
1999.

Etter hva jeg erfarer, har flere andre lignende
yrkesgrupper de senere år blitt fratatt sjømannsfradraget,
men felles for dem alle er at de har fått det kompensert.
Det gjelder f.eks. mannskapet på redningsskøytene,
ferjemannskap og mannskap på flyteriggene.

Har statsråden virkelig ikke forståelse
for reaksjonen blant statslosene på den kraftige netto
inntektsreduksjonen dette har medført? Og føler
ikke statsråden et ansvar for å følge
opp med kompensasjon også til denne yrkesgruppen på linje
med det som har vært gjort for dem jeg tidligere har nevnt?

  Jeg takker statsråden for svaret.

Statsråden sa i sitt første
svar at statslosene utilsiktet hadde fått dette fradraget.
Men de oppfylte jo kriteriene om 130 dagers seilingstid som lå i
loven, så jeg mener at det selvfølgelig ikke er
utilsiktet. 

Statslosenes ønske om kompensasjon
for bortfall av sjømannsfradraget er etter mitt skjønn
i høyeste grad berettiget. Er statsråden enig
i at dette ønsket, eller rettere sagt kravet, må behandles
som en reell kompensasjon for bortfall av fradrag, separat fra den
ordinære lønnskamp?

