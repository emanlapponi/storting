 «Nationen» – ved
en inkurie ble det i det opprinnelige spørsmålet
sagt at det var Avisenes nyhetsbyrå – «meldte
28. oktober i år at Folkeaksjonen ny rovdyrpolitikk ikke
vil få støtte til sitt arbeid over kap. 1400 post
70 i Miljøverndepartementets budsjett. Begrunnelsen
er at organisasjonen ikke er enig i at det skal være
ynglende ulv i Norge. Ola Borten Moe, stortingsrepresentant
for Senterpartiet, kaller det udemokratisk og sier «dette
ligner politisk sensur».

Er det slik at bare organisasjoner
som i en eller flere saker støtter Regjeringens
politikk, får støtte over statsbudsjettet?»

