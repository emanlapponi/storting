 Det var jo en rørende enighet vi nå var
vitne til.

La meg begynne med å si at jeg håper
statsråden hadde en fin tur til Trillemarka i går.
Jeg har følgende spørsmål til statsråden:

«Verneprosessen i både
Hyllingsdalen og Trillemarka–Rollag har skapt stor debatt
lokalt. Regjeringen har sagt at de vil legge vekt på gode
verneprosesser basert på debatt med lokale krefter og god
dialog med Stortinget for å skape bredest mulig
flertall for sin politikk. Den 15. juli uttalte representanten
Ola Borten Moe til Nationen at han så det som naturlig
at vern som var klart større enn Stortinget hadde gitt
sin tilslutning til, skulle behandles i Stortinget.

Vil Stortinget få disse sakene til
behandling?»

