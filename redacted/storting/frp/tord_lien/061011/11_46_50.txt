  Jeg hører hva som blir sagt. Å innhente
synspunkter er en interessant måte å jobbe
på, men det blir jo lite fruktbart hvis disse
synspunktene ikke blir hørt. Jeg har lyst til å peke
på at i forhold til Trillemarka–Rollag er det
vist til i media og fra Regjeringen at det er tre alternativer – 100,
150 og 200 km

2

. Slik jeg ser det, er ingen utvidelse
av vernet også et alternativ som man må ta
med i dette bildet.

Regjeringen har sagt at den ønsker
et lavere konfliktnivå. Samtidig vet vi at miljøvernministeren
i den senere tid har blitt kritisert bl.a. av Skogeierforbundet
fordi frivillige vernesaker ikke blir gjennomført.
Vi vet også at naturmangfoldloven er i ferd med å bli
ferdig utredet i departementet og kommer til Stortinget om ikke
lenge. Vi vet også at Samerettsutvalget snart
legger ut sin innstilling, som òg vil få betydning
for utmarkspolitikken i Norge. Da synes jeg det vil være
betimelig med en pause nå, til disse sakene har landet
i Stortinget, slik at Stortinget får være med
på å si sin mening om norsk utmarkspolitikk i
framtiden.

