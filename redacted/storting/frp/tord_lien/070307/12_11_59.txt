  Jeg takker for så vidt for svaret,
selv om jeg er veldig skuffet over at statsråden ikke
benyttet anledningen til å si at regjeringen Bondevik og
statsråd Hareide tok feil, og at Regjeringen
nå har funnet at denne veien kan bestå.

Statsråden svarte derimot at hun vil
bruke 20 mill. kr på å fjerne denne
veien, til tross for massivt press fra lokalmiljøet, fra
lokalpolitikere og fra befolkningen i fjellområdene i grensetraktene mellom
Trøndelag og Oppland og Hedmark. Det synes jeg er skuffende.

Da ønsker jeg å stille
følgende spørsmål til statsråden: Frykter ikke
statsråden at denne framferden overfor lokalmiljøet
i området vil føre til et økt
konfliktnivå i framtidige verneprosesser?

