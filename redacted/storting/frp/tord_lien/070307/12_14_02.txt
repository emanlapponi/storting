  Jeg er jo ikke enig i riktig alle
konklusjonene statsråd Bjørnøy trekker,
men man kan jo f.eks. si at hadde det vært slik at det
var villreinen som var argumentet i denne saken, kunne man jo ha
stengt veien i de månedene av året som
det er villrein i dette området av Dovrefjell, og så kunne
man holde åpent i de deler av året da det er turister
i området, nemlig på sommeren. Jeg ser ikke
helt at dette henger veldig i hop. Jeg ser at man har et ønske
om å følge opp Naturvernforbundets sterke ønske
om å fjerne veien fysisk av prinsipielle årsaker.

En av de få fornuftige tingene Bondevik-regjeringen, Fremskrittspartiet,
Senterpartiet og Arbeiderpartiet
var enige om forrige periode, var fjellteksten, som ble
vedtatt i revidert budsjett i 2003, hvor det bl.a. slås
fast:

«Men
det er plass til 

flere

 i fjellet, og
det er ønskelig at flere får anledning til å oppleve
fjellnaturen, både av hensyn til helse og velferd
hos den enkelte, av hensyn til næringsutvikling i fjellbygdene
og for å skape økt legitimitet for tiltak som
er nødvendige for å ta vare på disse
verdiene.»

Mitt spørsmål er da: Betyr
denne stadige vernepolitikken (presidenten klubber) som statsråd
Bjørnøy ønsker å føre
til tross for lokale myndigheters ønske (presidenten klubber),
at fjellteksten nå er lagt død?

