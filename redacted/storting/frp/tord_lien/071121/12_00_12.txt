  Så da får vi gasskraftverk
i Midt-Norge i 2020.

Det er sjelden jeg lar meg provosere når
jeg er i debatter i stortingssalen, men det gjorde jeg nå.

Det er altså ikke Fremskrittspartiet
som har laget en strategi for skattlegging av minikraftverk, som
Senterpartiet 31. oktober i Nationen sier
er for dårlig – som Senterpartiet
23. oktober i Nationen sier er for dårlig – og
Småkraftforeningen sier i dag at de føler
seg sviktet av Senterpartiet. Det er ikke Fremskrittspartiet
som har sørget for at man ikke vil få bygd
ut vannkraft i Midt-Norge! Det er ikke Fremskrittspartiet
som har sørget for at en av de største vindparkene
i Vest-Europa, nemlig Ytre Vikna, ikke blir
realisert. Det er det skatteregimet, skatteregimet til Regjeringen,
som har sørget for.

Er det da slik at statsråden er enig
i at småkrafteierne rundt omkring i Norges land, og ikke
minst rundt elven Gaula som alene kunne ha levert 0,8 TWh i løpet
av tre-fire år i Midt-Norge, har rett når de sier
at de føler seg sviktet av Senterpartiet?

