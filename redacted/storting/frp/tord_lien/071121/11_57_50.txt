  Jeg noterer meg at også den
nye statsråden har en tendens til ikke å bli
veldig konkret når hun skal fortelle hva hun
skal gjøre med kraftkrisen i Midt-Norge.

Det hun imidlertid sier, er at man arbeider
med å løse krisen og få bygd
et gasskraftverk i Midt-Norge. Men statsråden har sagt
tidligere i denne spørretimen at det forutsettes å ha
fullskala CO

2

-håndtering fra dag én.
Samtidig vet man at Regjeringen nå jobber med et prosjekt
på Mongstad, som tidligst vil kunne vise til
resultater fra fullskala CO

2

-håndtering i 2014.
Da minner jeg om tidshorisonten for kraftkrisen i Midt-Norge, som
er 2009–2010. Trøndelag tåler sikkert noen år
med kraftmangel, men hvis investeringsbeslutninger blir tatt i 2014,
er jeg stygt redd for at industrien har flyttet derfra.

Når tror statsråden at investeringsbeslutning
for gasskraftverk i Midt-Norge kan bli tatt, hvis man legger til grunn
fullskala rensing fra dag én?

