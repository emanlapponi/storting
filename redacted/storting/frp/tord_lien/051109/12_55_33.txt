  Jeg vil tillate meg å stille følgende
spørsmål til olje- og energiministeren:

«Under Statnetts høstkonferanse
1. november advarte Statnett om at kraftsituasjonen i Midt-Norge
er i ferd med å bli prekær. Dette til tross for
et stort uutløst kraftpotensial i regionen. Jeg nevner:
utbygging av Vefsna, minikraftverk i Gaulas sidevassdrag, gasskraft
på Skogn og Tjeldbergodden
og utbygging av vindkraft langs kysten. Statnett mener
at man vil nå kritisk nivå innen
2010.

Hva vil statsråden gjøre
for å unngå at man må innføre kraftrasjonering
i Midt-Norge?»

