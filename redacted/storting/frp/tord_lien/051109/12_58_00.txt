 Jeg takker for svaret.

Jeg konstaterer at statsråden er veldig
opptatt av nettutbygging, noe som selvfølgelig er viktig.
Men jeg synes at jeg må få lov til å gjøre
oppmerksom på at strømledningen ikke
produserer strøm, noe Statnetts egen direktør også påpeker.

Vi vet at vi har en nasjonal
underdekning på 9 TWh i et normalår
og 22 TWh i et tørrår. Vi må ha ny produksjon på plass.
Alternativet, frykter jeg, kan være at vi vil
se en nedlegging av den industrien som har vokst fram i Midt-Norge,
fra Møre i sør til Mosjøen
i nord.

Statsråden er også inne
på ny utbygging i regionen i sitt svar i dag. Nå lurer
jeg på: Hvilken utbygging er det statsråden ser
for seg? Og når vil den kunne være på plass?
Innen 2010, som tydeligvis er et kritisk årstall?

