 Det er godt å høre
at vi fra talerstolen i Stortinget får bekreftet at vi
skal skyte mer jerv. Det setter jeg veldig stor pris på.
Men det er altså noen områder
i Norge hvor konfliktnivået ikke er
akseptabelt. Jeg mener at et av disse områdene
er Elverum.

Av et spørsmål fra meg den
8. februar 2006 til miljøvernministeren som jeg har fått
svar på, framgår det at hun har uttalt at «ulven
har heller ikke truet offentlige interesser
på en slik måte at felling kan tillates med det
som utgangspunkt». Det er jeg ikke enig i. Jeg
kunne gjerne tenke meg at statsråden kunne kommentere om
han mener at ulven truer interessene i Elverum, sett i
sammenheng med det som står i Soria Moria-erklæringen
om at «bestandstall skal kunne vurderes utifra effekten
på beiting, beitedyr og på livskvaliteten for
folk i rovdyrutsatte områder».

Så har jeg lyst til å minne
om noe statsråden sa til Telemark Avis i 2004:

«Ja,
vi synes ulven skal være i Sverige, der bor det jo ingen
i distriktene likevel.»

Det er jeg helt enig i.

