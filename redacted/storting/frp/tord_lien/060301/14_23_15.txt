 Takk for svaret. Jeg synes det er
grunn til å være fornøyd
med deler av det, bl.a. med hensyn til at siste utvei skal være
beitenekt. Men at uttak av jerv må «vurderes»,
synes jeg ikke er å gå langt nok.

Vi har en målsetting om 39 ynglende
jerv i Norge. Vi har en måloppnåelse
på 125 pst. Vi vet også at Mattilsynet har
A-listet store deler av de områdene hvor det er ynglende
jerv, og jeg kan ikke skjønne annet enn at det
må være åpning for at man aktivt kan
gå inn og skyte mer jerv. Jeg håper at statsråden
kan bekrefte at han er enig i det.

Jeg finner grunn til å peke
på at statsråden også peker på at
dette ikke er noen policyendring fra Mattilsynet.
Det er jeg helt enig i. Problemet i år
er at rovdyrbelastningen er større. Det er ingen policyendring
fra Mattilsynet. Det er en større rovdyrbelastning enn
noensinne, og Regjeringen må gripe inn.

