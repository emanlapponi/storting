 Jeg takker for svaret. 




Statsråden har tidligere sagt at havvindmøller vil medføre et lavere konfliktnivå, fordi ingen ser dem. Dagens havvindmøller har altså en slik teknologi at de ikke kan stå på større havdyp. Det kan bli mulig i framtiden, men i dag kan de ikke stå på større havdyp, de må stå på grunner i havet - grunner som i stor grad er sammenfallende med fiskebanker. 




Da er mitt spørsmål: Forstår statsråden at når statsråden sier at ingen ser disse havvindmøllene, kan det være egnet til å provosere en hel yrkesgruppe, en yrkesgruppe som bidrar med verdiskaping i det norske samfunnet usubsidiert, i størrelsesorden 100 milliarder kr? 




