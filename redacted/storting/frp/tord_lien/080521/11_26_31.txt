 Dialog og involvering av andre sektorinteresser og andre næringer, sameksistens, har vel også vært en ambisjon ved seismikkskyting på Nordland VII og Troms II. Jeg tolker statsråden dit hen at man har ambisjoner om å legge til rette for et atskillig lavere konfliktnivå ved havvindmølleutbygging enn det man har sett at Regjeringen har fått til i disse områdene utenfor Vesterålen og Lofoten. Det takker jeg for, og vil gjerne be statsråden bekrefte at det er ambisjonen og et mål som Regjeringen vil legge stor vekt på i det videre arbeidet med havvindmøller. 




