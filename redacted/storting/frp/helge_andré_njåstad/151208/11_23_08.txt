 (leiar i komiteen og ordførar for saka): Eg kjem ikkje til å bruka 30 minutt på å snakka om denne saka.


Det saka handlar om, er at ny straffelov heldigvis har teke til å gjelda takka vera at me har ei handlekraftig regjering som har forsert denne prosessen, og det har gjeve grunnlag for at loven som heiter «Lov om utlendingers adgang til riket og deres opphold her», meir kjend som utlendingsloven, òg treng ei rekkje endringar for å tilpassa seg ny straffelov. Difor har regjeringa fremja ein proposisjon for Stortinget som tek opp i seg ein del av dei paragrafane – ei lang rekkje som eg ikkje har tenkt å lesa opp – som det er behov for å gjera justeringar i.


Komiteen har behandla dette, og det utkrystalliserer seg eit stort fleirtal, beståande av Arbeidarpartiet, Høgre, Framstegspartiet, Kristeleg Folkeparti og Senterpartiet, som er einig med regjeringa i alt, og som sluttar seg til alle paragrafendringar. Og så har me eit mindretal, som består av Venstre og Sosialistisk Venstreparti, som sikkert sjølve vil gjera greie for kvifor dei ikkje er med på alt. Dei er i hovudsak med på endringane, men har nokre atterhald på eit par paragrafar, som dei sikkert vil gjera greie for sjølve.


