 Jeg tillater meg å stille følgende
spørsmål til forsvarsministeren:

«HV-våpen skal kunne oppbevares
hjemme, men de skal utstyres med kammerlås, og ammunisjonen
skal lagres sentralt, mener et utvalg som ble nedsatt
av Forsvarets overkommando. Undertegnede er av den sterke oppfatning
at dette vil svekke HVs handlekraft og ikke
minst øke reaksjonstiden betraktelig.

Hva vil statsråden gjøre
med dette, slik at HVs mannskaper kan utføre sin jobb slik
meningen er?»

 Jeg takker statsråden for et godt
og utfyllende svar.

Blant de ca. 83 000 soldatene i Heimevernet
kan det være soldater med ustabil psyke som utgjør
en sikkerhetsrisiko når de har bruksklare automatvåpen
og et par hundre skudd i skapet. Det er vi enige om. Men
som det ligger i navnet, skal Heimevernet utgjøre den mest
lokale forsvarsavdeling – være klar
til strid på noen få timer og med definerte
sikringsobjekter inntil resten av Forsvaret klarer å mobilisere.

Ser ikke statsråden at disse
forslagene om en kammerlås og en nøkkel som oppbevares
av en annen person, og ammunisjon lagret et stykke unna, medfører
at ikke minst reaksjonstiden øker og at muligheten
til å utføre det oppdraget Heimevernet er satt
til, kan bli problematisk?

 Jeg takker nok en gang for svaret. Dette med å finne
en god miks tror jeg er viktig.

Ellers er det slik at et kammerlåst
våpen i hjemmet tilsvarer et plombert våpen eller
et våpen uten sluttstykke. Det vil si at det ikke
er noe brukbart våpen i hjemmet dersom HV-mannen ikke
selv har nøkkelen eller sluttstykket. Loven om
at HV-menn skal ha våpen hjemme, som er vedtatt av Stortinget, dreier
seg åpenbart om våpen i betydningen brukbart våpen.

