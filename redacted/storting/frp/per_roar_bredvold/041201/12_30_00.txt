 Jeg takker for svaret, som i hvert fall gjør
meg noe mer beroliget. At vi har felles interesser
her, tror jeg ikke det er den minste tvil om.

Ellers hørte jeg at statsråden
tok opp dette med å bruke festningen videre.
Jeg synes det er positivt at den kan brukes både
militært og sivilt. En skal prøve å finne
leietakere – jeg tror det var det ordet statsråden
brukte, og ikke ordet salg. Jeg synes at hvis man bruker
ordet salg i den prosessen som vi er inne i nå,
særlig når vi nærmer oss hundreårsjubileet,
blir det helt feil. Det er noen som snakker om at det
som er innenfor festningen, skal vi beholde,
men to bygninger, bl.a. Gyldenborg, kan vi vurdere – jeg
understreker vurdere – å selge. Men statsråden brukte ikke
det ordet. Jeg håper at statsråden heller ikke vil
bruke det ordet i framtiden, for dette er en enhet som hører
sammen.

Ellers kunne det kanskje være
en tanke – om det er mulig – å se Kongsvinger
festning sammen med Akershus festning og på en aller annen måte
koble driften sammen.

