  Jeg takker statsråden for svaret,
som jeg tolker som et positivt svar for festningens videre liv,
selv om det foreløpig ikke er noe som er konkret
og bestemt. Grunnen til min uro, og derav spørsmålet,
er at det fortsatt er usikkerhet om hva et kommandantskap på tre
personer konkret skal gjøre, om det er HV05s
arbeid, eller om det er arbeid med å drifte festningen,
eventuelt en kombinasjon.

Det kan virke som om HV05, Generalinspektøren
for Heimevernet og de som er opptatt av festningen, kan ha noe forskjellige
syn på hvordan dette skal drives videre. Og da er spørsmålet
mitt – for å konkretisere det
noe: Kan statsråden love at hovedoppgaven for
et kommandantskap på tre personer skal være å ivareta
festningens interesser, og at det er andre som skal ivareta
HV05s arbeid?

