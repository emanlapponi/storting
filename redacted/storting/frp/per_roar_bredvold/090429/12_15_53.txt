 Jeg takker statsråden for svaret nok en gang. 

De årene man går på videregående skole, er kjempeviktige. De er selvfølgelig
                     med på å forme elevene, ungdommen, men de er også med på å stake ut veien
                     videre i livet, enten det gjelder studievalg eller jobbvalg. Så det er klart at
                     årene på en videregående skole er kjempeviktige. Da må den enkelte elev få ro
                     og trygghet i sin hverdag, både i skolen og i skolens nærhet. Jeg håper at vi i
                     fellesskap skal klare å gjøre den hverdagen bedre, og vil gjerne ha bekreftet
                     fra statsråden at han selvfølgelig vil gjøre alt han kan for i dette tilfellet
                     Hamar katedralskole, men også andre skoler som sliter med dette. For det fins
                     også andre skoler som har tilnærmet samme problem i en eller annen grad – det
                     gjelder også ungdomsskoler. Så sent som i går var jeg på et møte på en
                     ungdomsskole hvor det er noen elever som ødelegger for alle de andre. Så det er
                     et forholdsvis stort problem. 

