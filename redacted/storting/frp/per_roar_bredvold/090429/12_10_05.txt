 Jeg tillater meg å stille følgende spørsmål til kunnskapsministeren: 

«En del elever i videregående skoler plages av medelever og føler derved en uro
                     og usikkerhet. Dette skaper på forskjellige måter en utrygg skolehverdag, noe
                     som ikke er ønskelig. På Hamar katedralskole i Hedmark vurderer man å ansette
                     vektere for at elevene skal føle seg trygge. 

Hva vil statsråden bidra med slik at alle elever skal føle seg trygge på
                     skolens område og i nærheten av skolen og føle en glede ved å gå på skolen, og
                     ikke minst få ro og tid til læring?» 

