  Jeg takker statsråden for svaret
og hilsenen.

Det var positivt det statsråden fremla
her, synes jeg, om det ikke lar seg gjøre å reparere
de flyene vi har. Det er seks stykker, og vi skal skifte vinger
på to, som statsråden sier, men under den jobben
er det avdekket rust. Rust kan være skummelt,
og rust kan være så skummelt at man ikke
kan reparere, at en ikke finner det forsvarlig. Dette
er fly som er gamle, ca. 30 år. De har fløyet
mye og har gjort en god tjeneste i fredens ærend. De er
slitt, og det er klart det må gjøres noe med dette.

Derfor er jeg glad for at statsråden
snakket om en hurtiganskaffelse av – slik jeg forstod det – fire
fly. Spørsmålet mitt blir da: Er dette fire
nye fly, eller er det fire pent brukte fly,
for å bruke den betegnelsen?

