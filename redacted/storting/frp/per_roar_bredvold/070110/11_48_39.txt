  Jeg takker statsråden nok en gang
for svaret.

Med vårt engasjement ute i verden,
og det blir antakeligvis mer og mer av det, trenger vi transportmuligheter. Vi
trenger sikre fly, vi trenger gode fly, og vi
trenger fly som kan transportere den store mengde både
personell og materiell vi trenger. Da er nok Hercules-flyet et godt
alternativ for dette.

I dag har vi seks. Det er kanskje bare
ett eller to som fungerer, hvis det fungerer i det hele
tatt. Vi leier inn. Kan statsråden svare på om
dette koster mye penger?

