 Jeg takker statsråden for et utfyllende
og godt svar, selv om jeg ikke er enig i det siste som
statsråden sa.

Høgskolen på Evenstad gjorde
en undersøkelse sommeren 2006, for et snaut år
tilbake, hvor de så på hva ulven spiste, og hvor
mye den spiste. I løpet av 28 dager fant man – og
jeg understreker 

fant

, det var kanskje noen
man ikke fant – 27 elger og 8 sauer som var drept
av ulv. Det var altså én ynglende flokk. Det vil
si at én ynglende flokk trenger ca. én elg pr.
dag. Med en slik appetitt – og det er klart at man må ha
mat også når man er ulv – går
det ganske sterkt ut over elgbestanden, og det er bl.a.
det jeg er redd for. Nå skjer viltforvaltningen, viltfordelingen
og viltpolitikken på ulvens premisser. Jeg er redd for
at antallet ulv vokser, mens de andre dyrene blir borte.

