  Jeg takker statsråden nok en gang for svaret
og vil ellers understreke at salg av Haslemoen vil bety mye for
et lokalsamfunn, på lik linje med andre lokalsamfunn der Forsvaret
selger eiendom. Det er positivt, synes alle, at forholdsvis mange næringsdrivende
rundt omkring har fått anledning til å drive sin virksomhet, i dette
tilfellet på Haslemoen, mens salget forberedes. Det er både små
og store bedrifter som seriøst driver sin virksomhet, og de trives
på Haslemoen. Dette må man i denne saken ha med seg, og man må ordne -
i den grad det ikke allerede er i orden - en grei behandling som
gir både Forsvaret og næringslivet et godt samarbeid videre også.
Det synes jeg at storsamfunnet, i dette i tilfellet Forsvaret, skal
ta med seg videre når man avslutter sin virksomhet i et distrikt
hvor en stor del av næringsvirksomheten har vært basert på Forsvarets
virksomhet. Og det tror jeg Forsvaret gjør.

