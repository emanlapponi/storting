  Jeg ønsker å stille forsvarsministeren følgende
spørsmål:

«I forbindelse med utleie av deler av tidligere
Haslemoen militærleir til sivil bruk er det glemt å sende husleiekrav
på drøye 2 mill. kr.

Når man samtidig vet at Forsvaret sliter økonomisk, hvordan
er statsråden fornøyd med så alvorlig svikt i rutinen, og hva vil
hun gjøre for at også inntektene Forsvaret har, blir satt i riktig
system?»

