 Jeg ønsker å stille
forsvarsministeren følgende spørsmål:

«Forsvaret skal kvitte seg med ca.
2 000 bandvogner av type BV 202, og dette skjer ved at
disse blir hogd opp til skrapjern.

Hadde det ikke vært bedre
om disse hadde blitt solgt, enten hele eller
eventuelt som deler, til de som kunne ha behov for denne type
kjøretøy, enten i sitt arbeid eller
i sin fritid?»

 Jeg takker statsråden for svaret,
som noe på vei var det svaret jeg ønsket.

Cirka 2 000 BV 202 representerer en
betydelig verdi for mange lag, organisasjoner m.fl. Jeg har fått
svært mange henvendelser fra disse etter mitt
spørsmål, og det kan det også være
fra privatpersoner, bønder og skogeiere, fra alpinbakker,
andre næringsdrivende, Røde
Kors, bl.a. Eidskog Røde Kors, idrettslag, Volvo-klubber,
veteranbilklubber, bilopphuggere, samlere etc., etc.

I tillegg skulle man også kunne
vurdere å gi noen av disse vognene som en form
for u-hjelp eller i forbindelse med naturkatastrofer.

Kan statsråden svare noe mer konkret
på hvor mange vogner som kan reddes fra «stålsaksen» og
bli til nytte og glede for andre?

 Jeg takker statsråden nok en gang
for et svar som var enda litt nærmere det jeg ønsket.

Det er klart at når Forsvaret hugger
opp gode vogner som i dette tilfellet, i noen
tilfeller vogner som kunne ha kjørt 27 mil, som har jeg
fått bekreftet, og hvor plasten fortsatt sitter på setene,
er dette vogner som har mye bruksverdi igjen. Det er klart at når
Forsvaret ikke ser muligheten for inntekter, og samtidig
som de roper på penger, så gir dette feil signaler
til store deler av Norges befolkning. Jeg håper Forsvaret
fortsatt kan være like flinke som de
har vært, med å selge ting som man ikke har
behov for.

Disse motorene, som er Volvo B18 og Volvo B20 sport,
er det stor etterspørsel etter og vil gi en god
pris. Det står mange bilopphuggingsfirmaer i kø for å skaffe seg
disse.

Man betaler et opphuggingsfirma et sted mellom 1 000-4 000
kr, har jeg hørt, la oss si 2 000 kr i snitt. Hvis
man ganger dette med 2 000 vogner, får man en
anseelig utgiftspost istedenfor å få inntekter.

