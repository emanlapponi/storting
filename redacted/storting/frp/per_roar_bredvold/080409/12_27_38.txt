 Jeg takker
statsråden nok en gang for svaret. 

Det statsråden sier,
er jo ikke helt i henhold til det brukerne sier i Dagsavisen. Der står
det at kun to av ni kjøretøyer er i drift - to av ni. Det
synes jeg er veldig, veldig urovekkende. Jeg synes også det er helt
feil at man skal teste kjøretøyer ute i en krig, for det er
en krig vi er i. Det må være feil at man ikke har den innkjøringsperioden
på et helt annet og trygt sted. 

Jeg registrerer også
at sjefen for Forsvarets logistikkorganisasjon, Trond Ragnarsøn Karlsen,
nylig var på befaring i Afghanistan, som det står i Dagsavisen.
Han sier at Forsvaret «må se på kjøretøysituasjonen».
Det er ikke nok for meg. Jeg har ikke samvittighet til ikke å ta opp
denne saken. Det har jeg gjort, og jeg kommer til å følge den
opp. 

Forsvarsministeren sa i går i denne salen, tirsdag den
8. april, ca. kl. 10.30 - hvis jeg har notert riktig - at det ikke skal
stå på penger når det er behov for materiell for å
øke sikkerheten for de norske soldatene i internasjonale operasjoner.
Hvis det er mulig å skaffe kjøretøyer, må statsråden
stå for det, uansett pris. 

Gunn Olsen hadde her overtatt presidentplassen. 

