 Fremskrittspartiet er i utgangspunktet skeptisk til ikke å bruke statens muligheter til å skaffe seg inntekter ved salg av fast eiendom. Men Fremskrittspartiet ser i denne saken positivt på en vederlagsfri overføring av det gamle Statsarkivet i Kristiansand til Stiftelsen Arkivet – dette vesentlig på grunn av den historie dette stedet har i forbindelse med krigsperioden 1940-45, at Stiftelsen Arkivet vil bruke eiendommen til et informasjonssenter om okkupasjonstiden. 




Fremskrittspartiet er dessuten også innforstått med at Forsvaret ikke har mulighet eller kapasitet til å overta. Derfor er Fremskrittspartiet positive til en vederlagsfri overføring.




