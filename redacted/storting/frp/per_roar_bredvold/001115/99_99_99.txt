 «NRK vil nå satse på boligspekulasjon.
Sammen med byggiganten PEAB står lisenskringkasteren bak
luksusboligprosjektet Marienlyst Park, som skal stå ferdig
i 2004. NRK regner med å tjene 80-90 mill. kroner på dette
prosjektet. 

Siden det jo kan vise seg at eiendomsmarkedet
vil falle, er statsråden overbevist om at dette er riktig,
og, ikke minst, er det en sikker investering på vegne av
lisensbetalerne?»

  Jeg takker statsråden for svaret.
Kringkastingssjef Einar Førde sier at dette er riktig og
fornuftig bruk av lisensbetalernes penger. Jeg er overbevist om
at så lenge vi har en tvungen lisensbetaling til NRK, så skal
disse midlene brukes til det vi har NRK for, nemlig å være
en allmennkringkaster. 

Det er også betenkelig at et eventuelt
overskudd allerede er disponert. Hva hvis markedet snur, slik som
bl.a. Morten Gangnes, PEAB-representant, sier i Dagens Næringsliv
den 1. november 2000, at «eiendomsmarkedet kan jo vise
seg å falle»? Hvordan skal statsråden
forsvare noe slikt hvis så skulle skje?

Ellers legger jeg merke til at NRK-ansatte
skal ha forkjøpsrett til leilighetene. Hva mener statsråden
om dette? Og: Kan statsråden tenke seg videre eiendomsspekulasjon
med lisenspenger?

