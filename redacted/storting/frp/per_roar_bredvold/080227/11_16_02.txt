 Jeg takker statsråden for et fyldig og godt svar. 




Statsråden sa at unntaksvis skal Forsvaret bistå det sivile. Jeg er ikke imot at Forsvaret samarbeider, heller ikke med Kolo Veidekke, om å få vekk brøytekanter etc., men det setter liksom saken i et litt spesielt lys, for vi har et forsvar som skal brukes til forsvar, og vi har et veivesen som leier inn dem som skal gjøre den typen jobb. 




Det jeg er opptatt av i dette spørsmålet, er hvor mye vi skal blande roller. Jeg bryr meg ikke om hvem som fikk hjelp, og hvilken veistrekning dette var, men om blandingen av Forsvarets rolle og - i dette tilfellet - den rollen de som skal utbedre veiene våre og drive vedlikehold der, har.




Statsråden sa at lønn for befal ble dekket. Det var vel med noen soldater også, vil jeg tro. Jeg går ut fra at Forsvaret også fikk dekket utgiftene for disse, slik at Forsvaret totalt sett - jeg understreker totalt sett - ikke hadde noen utgifter på dette oppdraget eller har hatt utgifter på lignende oppdrag. 




