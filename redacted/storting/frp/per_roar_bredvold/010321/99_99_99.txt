  Jeg tillater meg å stille følgende
spørsmål til finansministeren:

«Fra 1. juli 2001 blir det trolig
lørdagsåpent på samtlige polutsalg
i Sverige. Dermed får f.eks. vinmonopolutsalget
i Kongsvinger enda større konkurranse med Systembolaget
i Charlottenberg. Det samme vil gjelde for samtlige norske vinmonopolutsalg
langs grensen til Sverige.

Hvordan vil statsråden imøtekomme
dette slik at vi ikke får en ytterligere økning
av den såkalte «svenskehandelen»?»

  Jeg takker statsråden for svaret.

Av det totale konsum av brennevin i Norge er
det etter mine opplysninger kun ca. 45 pst. som selges over Vinmonopolets
disker. Det vil si at det resterende konsum, ca. 55 pst., må komme
fra såkalt uregistrert omsetning, som innebærer
ulovlig import, dvs. smugling, ulovlig produksjon, turistimport,
taxfree-salg og selvfølgelig fra omsetning langs grensen
til Sverige, lovlig innkjøpt nettopp her. Forteller dette
finansministeren at Norge må gjøre noe med våre
muligheter til å skaffe oss dette lovlige produktet på en
enklere og billigere måte for nettopp å redusere
handelslekkasjen vi har til Sverige, samt i respekt for dem av oss
som ønsker f.eks. en rødvinsflaske til lørdagskosen
uten å måtte planlegge dette lang tid i forveien?

  Jeg takker statsråden nok en gang
for svaret.

I sitt første svar viste finansministeren
til at importen fra Sverige utgjorde i underkant av 2 pst. av det
totale forbruk av vin og brennevin i Norge. Men ser man på de 2
pst., utgjør disse veldig mye for de norske vinmonopolene
langs grensen. For dem innebærer dette mye mer enn 2 pst.
På den måten får vi en stor handelslekkasje,
som vil øke etter hvert. Ser statsråden at disse
2 pst. er på landsbasis, mens det for vinmonopolene langs
grensen er en stor del av omsetningen, som heller kunne ha blitt
i Norge hvis priser og muligheter hadde vært til stede?

