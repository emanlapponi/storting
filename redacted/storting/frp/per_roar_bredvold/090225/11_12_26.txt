 Jeg takker statsråden for svaret, som kanskje ikke gav meg så mye svar. Det er
                     klart at tiden går, og i forrige spørsmål var det også snakk om at slike
                     prosesser tar lang tid. 

Folk begynner jo nå å bli veldig utålmodige etter å få en avklaring når det
                     gjelder denne viktige veien. Dette handler både om bosetting og om
                     næringspolitikk, det handler om mange forskjellige ting. Denne veien er også en
                     stor transittåre for bl.a. varer som kommer fra utlandet. Så det er stort behov
                     for og et sterkt ønske om – jeg understreker et sterkt ønske om – at man
                     snarest får avklart dette. Derfor ønsker jeg at statsråden i hvert fall
                     presiserer noe mer enn hun gjorde, når, hvordan og til hvilken kostnad denne
                     veien nå endelig skal bli ferdig – for ferdig må den snart bli. 

