  Jeg ønsker å stille samferdselsministeren
følgende spørsmål:

«Rørosbanen er i dårligere
forfatning enn før, innrømmer Jernbaneverket i
et oppsiktsvekkende brev til Riksadvokaten. Dette står
i sterk kontrast til det som er hevdet i de siste 3 år.
Det sies at sikkerheten mot kollisjon er noe dårligere
ivaretatt enn tidligere. 

Er statsråden fornøyd med
dette ca. ett år etter Åsta-ulykken, og hva vil statsråden
gjøre for at sikkerheten skal bli så god som mulig?» 

  Jeg takker statsråden for svaret,
som etter min mening ikke står helt i forhold til de opplysninger
som kom fram i en artikkel i Hamar Arbeiderblad den 7.
februar 2001. Der står det:

«Konklusjonen
er at de nye avgangsprosedyrene ikke gir svekket sikkerhet på strekninger
med ATC. Men på baner som Rørosbanen, Raumabanen
og Nordlandsbanen heter det svart på hvitt at «sikkerheten
mot kollisjon er noe dårligere ivaretatt enn tidligere».
Dette gjelder selv om stasjonene er betjent med togekspeditør.»

Litt lengre ned i artikkelen sier informasjonssjef
Kjell Bakken i Jernbaneverket at «den nye erkjennelsen
kan få konsekvenser for driftsmåten på Rørosbanen
fram til ATC tas i bruk».

Dette synes jeg er urovekkende, og jeg ønsker
statsrådens videre mening om dette.

  Jeg takker statsråden for svaret.
Han sier at han vil gå videre inn i dette, og det er jeg
veldig glad for, for dette med sikkerhet er jo veldig viktig. Vi
har ganske friskt i minne de tragiske ulykkene som har skjedd, og
noe sånt må ikke gjenta seg.

Statsråden sier i sitt svar følgende:

«Tilsynet
har opplyst at med de vilkår som er satt, vil sikkerhetsnivået
med dagens driftsform på Rørosbanen, ikke være
dårligere …» 

Statsråden opplyser da, slik jeg forstår
det, at de vilkår som skal settes, er satt, og at tiltak
er iverksatt og på plass.

