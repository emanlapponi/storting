  Jeg takker statsråden nok en gang for svaret og er enig i det hun sier.

Når vi prater om at dette er en hastesak: I svar på et tidligere spørsmål har jeg blitt lovt at vi skal kjøpe flere kjøretøy, og at det skal skje så raskt som mulig. Da er det naturlig å spørre: Hvor langt har man kommet i den prosessen? Jeg mener at levering i andre halvdel av 2008 ikke er raskt nok. Jeg forventer at det skal komme noe tidligere, tidlig på vårparten.

