  Jeg ønsker å stille følgende spørsmål til forsvarsministeren:

«Forsvaret har kjøpt 25 pansrede Iveco-kjøretøy, og flere er bestilt med levering andre halvår 2008. Men noen av dem vi allerede har, står på verksted i påvente av deler, noen så lenge som fra februar 2007.

Er statsråden fornøyd med at nye kjøretøy med en prislapp på mellom 2 og 2,5 mill. kroner står på verksted i stedet for å være ute i aktiv tjeneste?»

