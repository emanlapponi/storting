 Jeg takker statsråden nok en gang
for svaret.

At dette er en alvorlig sykdom, er helt klart.
I fjor var det ca. 15 000 nye tilfeller av KOLS, og det blir sikkert flere
i årene som kommer. Det er en stor gruppe av
Norges befolkning som lider av denne typen sykdom.

Jeg er glad for at statsråden sier
at det skal bli en betydelig bedring i 2007, og forhåpentligvis
i årene etter det også. Men for dem
som allerede står i den køen, er det ikke
sikkert at den betydelige bedringen kommer raskt nok. Kan statsråden
se på noen raske tiltak, som eventuelt å kjøpe
tjenester i utlandet – eller i andre
fylker hvor det er ledig kapasitet? Jeg leser Østlands-Posten,
og der står det at det også i dens område
er krise. Så det er nok ikke bare i
Hedmark det er krise når det gjelder dette. Ser statsråden noen
mulighet for å straksbehandle pasienter andre
steder i Norge, eventuelt kjøpe tjenester i utlandet – hvis
det skulle være den type tjenester å få kjøpt?
Jeg vet ikke.

