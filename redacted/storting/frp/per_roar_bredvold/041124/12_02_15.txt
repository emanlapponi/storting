 Jeg takker nok en gang for svaret. Det jeg
tenker på, og som Våler kommune tenker på,
er bl.a. å bruke noe – jeg understreker noe – av
skogen i forbindelse med næring relatert til bil, og jeg
er litt redd for at det kan være med på å øke
prisen på 28 mill. kr, som vi nå snakker
om, for det ville vært urettferdig, synes jeg.

En annen ting som det snakkes mye om, selvfølgelig, er å få fortgang
i denne saken, slik at dette skjer rimelig raskt, uansett hvem som
får kjøpt. Da kan de som har planer, få utvikle
dem, og de som ikke får lov til å være med,
for å si det slik, får finne seg et annet prosjekt å tenke
på. Jeg håper på en forholdsvis rask
avklaring på denne saken, som betyr mye for dem som er
interessert i å kjøpe, og ikke minst for kommunen
og nabokommuner når det gjelder næring og sysselsetting.

