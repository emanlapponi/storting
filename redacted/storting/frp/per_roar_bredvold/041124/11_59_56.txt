  Jeg takker statsråden for et godt
og utfyllende svar. Jeg går ut fra at statsråden
skjønner at det er enkelte som reagerer når noen
kan få kjøpt en skogeiendom og få ca.
30 pst. i rabatt i forhold til den øverste taksten.
Der ligger egentlig spørsmålet mitt. Men jeg ser
at statsråden sier at hvis det ikke blir noe salg nå og
det blir f.eks. kommunen som kjøper, kan den også få kjøpe
for 28 mill. kr, det samme som Opplysningsvesenets
Fond. Det er jeg veldig fornøyd med, slik at den uklarheten
blir borte. Men så står det: «med mindre
skogen planlegges brukt til andre formål enn friluftsliv
og ordinær skogsdrift».

Det vil si at da skal de betale en annen pris,
men hvis de hadde drevet med vanlig skogsdrift, er det 28 mill. kr. Men
nå vet vi jo at den kommunen, Våler, har ønske
om å utvikle Haslemoen til en næringspark, og
da kan store deler av skogen kanskje bli brukt til annen drift enn
akkurat skogsdrift.

