 Jeg tror statsråden og jeg er enige om hvordan
dette skal håndteres også i framtiden. Vi er helt sikkert også enige
om at det å trene i skyting er viktig for å kunne opprettholde de
skyteferdigheter som befal og soldater har, og jeg tenker da spesielt
på heimevernssoldater og befal. Jeg tror at dette fungerer tilfredsstillende
med de regler og den praksis som er i dag, men det har altså vært
noen spørsmål om ammunisjon som Forsvaret av en eller annen årsak
ikke har bruk for, eller som er  gått ut på dato . Det var derfor jeg
stilte spørsmålet, slik at vi kan utnytte de ressurser som Forsvaret
har, på en best mulig måte for alle.

