  Jeg takker statsråden for et positivt
svar.

Jeg valgte et positivt spørsmål
til statsråden, for jeg tror statsråden ser denne
problematikken. Før gikk jo veiene langsmed bebyggelsen,
det var lite trafikk, og trafikken var annerledes enn
den er i dag. Langs denne spesielle veien, rv. 3, går det
mye tungtransport. Når et uthus eller et hus
ligger langsmed veien, er det klart at trafikksikkerheten
blir redusert. Jeg hørte at statsråden sa at saken
vil bli prioritert. Da er mitt spørsmål: Hvor
mye vil dette bli prioritert? Har statsråden noen plan?
Har Vegvesenet noen plan for dette? Har man f.eks. reist
oppover langs rv. 3 og sett at dette huset kanskje
kan kjøpes og rives? Men selvfølgelig skal det være
helt frivillig for selger.

Men tilbake til spørsmålet
mitt: Hvor mye prioritert er dette? Har man en plan?

