  Jeg takker statsråden nok
en gang for svaret.

Når det gjelder breddeutvidelsesprosjektet,
var det jeg og Fremskrittspartiet
som sammen med daværende regjering fikk til 20 mill. kr
ekstra til Hedmark, 20 mill. kr ekstra til Sør-Trøndelag,
samt at Vegvesenet kom med noe. Da har vi fått 11 km bra
vei nord for Rena.

Jeg hadde håpet at Regjeringen
kunne fortsette med å gi noen millioner – la
oss si 20–30 mill. kr til Hedmark, 20–30 mill.
kr til Trøndelag – slik at det i hvert fall kunne skje
noe. Når det ikke skjer noe – dessverre – er
det ille.

Hvis statsråden f. eks. leser Hamar
Arbeiderblad for 11. januar 2007 og ser hvor folk dør i
Hedmark på grunn av trafikkskader, og leser i andre
aviser om daglige ulykker på rv. 3 – og noen
ganger dør folk der – håper jeg at statsråden
vil ta dette inn over seg.

27 drepte er, som jeg sa innledningsvis, 27
for mange. Derfor stiller jeg dette spørsmålet
nå, og jeg kommer til å stille det flere ganger.

