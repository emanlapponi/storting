  Jeg takker statsråden for svaret,
som for så vidt var en grei oppramsing av hva som kanskje
kommer til å skje og forhåpentligvis kommer til å skje.
Statsråden nevnte også at representanten
Bredvold hadde hatt lignende spørsmål før.
Det kan jeg love statsråden og Stortinget at
jeg kommer til å ha videre i min periode
som stortingsrepresentant.

Jeg er redd tallet 27. 27 drepte er 27 for
mange. I 2005 var det 15 drepte i Hedmark. Det er ikke
noe annet fylke som har et så pass stort antall drepte,
og jeg håper statsråden tar inn over seg at vi
må gjøre noe for å få ned antall drepte.

Når man ser på rv. 3, er
det ikke bare en vei for Hedmark, det er en
transittvei for hele landet. Jeg overdriver selvfølgelig
når jeg sier hele landet, men jeg velger å gjøre det,
for rundt 90 pst. av vogntogene velger Østerdalen framfor
Gudbrandsdalen, fordi den er kortere og mer lønnsom.

Rv. 3 er av Stortinget utnevnt til
stamvei, men bare ca. 6 pst. – tror jeg det var – holder
i dag stamveinorm, dvs. 8,5 meters norm. Det er altså mye å gjøre
her.

