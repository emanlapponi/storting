 Jeg takker statsråden for et utfyllende svar, og det er ingen tvil om at ministeren og jeg har det samme ønsket om at Forsvaret skal drive så effektivt som mulig.


Grunnen til at jeg stilte dette spørsmålet, er at jeg har vært på mange verkstedsbesøk i Forsvaret, både i mitt hjemfylke og andre fylker, og der har jeg fått mange tilbakemeldinger på at de både vil, ønsker og kan gjøre mer på sitt verksted – med kanskje en viss omleggelse, men allikevel. Da tenker jeg at hvis vi kan øke kapasiteten ved Forsvarets verksteder, vil det selvfølgelig styrke Forsvaret. Det vil styrke effektiviteten, og det vil også styrke økonomien. For etter det jeg har hørt, koster en verkstedtime militært sett ca. 500 kr, mens man ute på det sivile markedet må betale cirka det dobbelte. Det er klart at man snakker om mange kroner, selv om det bare dreier seg om 8 pst., som ministeren snakker om.


Så spørsmålet mitt er: Hva vil hun gjøre fra 2007, som hun nevnte, og framover?


