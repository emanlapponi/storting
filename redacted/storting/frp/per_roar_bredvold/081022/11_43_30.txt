 Jeg takker statsråden for svaret, som jeg tolker som et greit og bra svar. Nå skal ikke jeg diskutere om tallene er store eller for små. Jeg går ut fra at dette er det som trengs for at man skal ha en forsvarlig drift, og støtter meg til det.


Ellers nevnte statsråden statsbudsjettet, og når det gjelder Bæreia, står det: «(…) og det utarbeides en plan for fremtidig utnyttelse av stedet». Da kan det være betimelig å spørre hvor langt man har kommet i arbeidet med «en plan for fremtidig utnyttelse av stedet». Jeg går ut fra at forsvarsministeren og forsvarssjefen og de som jobber med denne saken, har en plan allerede – altså at det ikke bare jobbes med en plan, men at planen er der allerede.


