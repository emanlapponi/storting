 Jeg takker statsråden for et fyldig og godt svar, hvor det ble
nevnt hvor mye som er gjort, og litt om planene framover, som jeg skjønte.

Som statsråden sa, er det riktig at Hedmark er det største
elgfylket i landet. Bare for å forklare litt om det: I løpet
av én time for noen dager siden ble seks elger drept i Hedmark, fire
av tog og to av biler. Det sier litt om hvor stort dette problemet er, både
når det gjelder dyr som blir drept, dyr som lider, materielle skader
og personer som blir involvert i dette. 

Når seks dyr blir drept
i løpet av én time - det er ganske sterkt - hjelper det ikke
så mye hva som er gjort. Spørsmålet mitt er: Hva skal
vi gjøre for å få ned dette tallet? Statsråden
nevnte en rekke tiltak, men de tiltakene må komme nå. Det har
aldri vært så mange ulykker i januar måned som nå
i år i Hedmark. Hva vil statsråden gjøre nå straks?

