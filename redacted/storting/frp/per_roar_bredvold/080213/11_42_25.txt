 Jeg takker statsråden for svaret. 

Da kan jo jeg svare tilbake
at så sent som i fjor sommer foreslo Fremskrittspartiet å fjerne
eiendomsskatten. Hadde eiendomsskatten da blitt fjernet, et forslag som
for øvrig bare Fremskrittspartiet støttet, hadde vi ikke hatt
det problemet som vi nå står oppe i. Men problemet er der, nemlig
at noen festere betaler, mens andre festere ikke betaler. Det er den ulikheten
vi først og fremst nå må få bort. 

Det er
klart at jeg også stiller spørsmål om hvorfor ikke departementet
følger opp lovendringer. Tomtefesteloven ble forandret i 2004 og
2006, som statsråden sier, men så har det ikke blitt fulgt opp
dette med eiendomsskatt. 

Her må det vel være noen som
har slurvet litt og ikke gjort jobben sin. 

