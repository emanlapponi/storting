 Jeg takker statsråden for svaret, som jeg tolker som et positivt
svar, og som at statsråden vil gå inn i dette og finne ut hva
som er riktig. 

Statsråden sier at departementet vil se på
dette ganske fort. Da er det naturlig å spørre om hvor lang
tid vi snakker om, for det skrives ut eiendomsskatt i nesten alle kommuner
nå. Det er viktig at de rette personer betaler det som faller på
den enkelte. 

Da blir oppfølgingsspørsmålet mitt:
Hvor lang tid kan man tenke seg at det vil ta før det er klare regler
når det gjelder dette? 

