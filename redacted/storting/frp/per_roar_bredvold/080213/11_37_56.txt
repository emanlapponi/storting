 Jeg ønsker å
stille finansministeren følgende spørsmål: 

«Hamar
og Ringsaker kommune i Hedmark mener festerne skal betale eiendomsskatt,
mens f.eks. i Elverum kommune er hovedregelen at grunneierne skal betale
denne skatten. Dette vil si at kommunene tolker regelverket ulikt, et regelverk
som ikke er justert siden 1992, og dermed er Finansdepartementet usikre
på hva som er rett. 

Vil statsråden ta fatt i denne saken
slik at vi får et klart regelverk, som ikke kan misforstås?»

