 Jeg ønsker å stille
samferdselsministeren følgende spørsmål:

«En del lastebiler med ABS-bremser
har ikke henger med samme type bremser. Dette
kan i enkelte tilfeller med «nødbremsing» gjøre
at hengeren kan lage trafikkfarlige situasjoner.

Er statsråden kjent med denne problematikken,
og hva vil hun i så fall gjøre med disse gamle
hengerne i kombinasjon med nyere lastebiler?»

 Jeg takker statsråden for svaret,
som var en oppsummering av hvilke krav og regelverk vi har i dag,
og hvordan dette skal fungere når det går bra.

Men det er ofte det ikke
går bra. I Hedmark bl.a. har vi sett flere ulykker med
kombinasjonen ABS-bremser på bil/ikke ABS-bremser
på henger. Når man bremser bilen, sklir hengeren
ut. Den sklir på siden og feier med seg det som er å feie
med seg. Hvis det da kommer myke eller harde
trafikanter, er det ikke noe problem å forstå at det
blir en litt spesiell situasjon, en ulykke selvfølgelig.

Noen av fylkespolitikerne i Hedmark
var på trafikksenteret på Braskereidfoss i Våler
for noen dager siden og så på hva som
skjedde der. De fikk en demonstrasjon, og på grunnlag av
den demonstrasjonen og tilbakemeldinger fra våre fylkespolitikere
tok jeg opp dette. For øvrig har jeg kjørt lastebil
selv, så jeg kjenner til dette. Det er klart at dette er
en økonomisk vurdering, men den økonomiske vurderingen
burde egentlig ikke være så stor. Det
koster et sted mellom 15 000 kr og 30 000 kr,
er det meg fortalt, å utstyre en gammel henger uten ABS-bremser
med ABS-bremser. Det skulle vel være mulig?

 Jeg takker statsråden for svaret.

Det er mulig at det er riktig å vente
og vurdere. Det spørs hvor lenge man skal vente på det
som kommer, for i mellomtiden skjer det ulykker – om ikke
daglig, så skjer det relativt ofte. Ca. en fjerdedel av
norske hengere, er det meg fortalt, er hengere som ikke
har ABS-bremser. Det er klart at når man teller antall
vogntog, og man vet hvor mange kilometer og mil disse vogntogene
går hver dag, ser man at det ikke akkurat er
med på å gjøre trafikksikkerheten bedre.

Når også brorparten
av næringen ønsker et påbud,
og organisasjonene ønsker det, skulle det ikke være
så langt fram til at vi kan få en lovbestemmelse
om at det skal være ABS både
på henger og lastebil.

