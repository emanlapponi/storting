 

(ordfører for saken): 

St.prp. nr. 73 for 2003-2004 omhandler endringer i Regulativ for tillegg mv. til utskrivne vernepliktige mannskap, gjeldende fra 1. juli 2004.




Forslag til regulering er basert på meklingsresultatet mellom staten og LO-Stat, Yrkesorganisasjonenes Sentralforbund-Stat, Akademikerne og Utdanningsgruppenes Hovedorganisasjon fra lønnsoppgjøret i staten. Med basis i lønnsoppgjøret for statsansatte blir primærgodtgjørelser til vernepliktig mannskap anbefalt økt med 8,9 pst.




Merutgiftene for 2004 er utregnet til 23,4 mill. kr, fordelt på tjenestetillegg og korporaltillegg, kompensasjonstillegg, forsørgertillegg og ikke minst dimisjonsgodtgjørelse og utdanningsbonus - alt dette for å sikre de vernepliktige mannskaper og eventuelt deres familier en rimelig god levestandard den tiden man er i Forsvaret.




