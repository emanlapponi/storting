  Hvis mine tall er riktige, ble 237
drept i 2004. Det var 12 096 skadde, altså skadde som ble
politietterforsket. Det er klart at dette er høye
tall, som har vært forholdsvis like i mange år. Samtidig
vet man at vi har ca. to millioner biler i Norge. Gjennomsnittsalderen
er ca. ti år. Det skyldes bl.a. avgifter. Når
vi ser at veiene slites ned for mer enn vi øker investeringene
for å utbedre våre veier, å bygge
dem ut, må det et krafttak til. Derfor stiller jeg dette
spørsmålet, for våre veier
blir dårligere og dårligere ettersom bilmengden og
bilbruken øker. Derfor har jeg et sterkt ønske
om at statsråden presser på alt hun kan for at
vi skal bruke mye mer penger og gjøre en større
innsats for at våre veier blir sikrere for dem
som kjører, sykler, går etc. Det er alvorlig og
noe som både våre sentrale
og mindre sentrale strøk trenger.

