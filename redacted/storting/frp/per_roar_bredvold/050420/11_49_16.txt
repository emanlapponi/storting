  Jeg takker statsråden for svaret.

Jeg er ikke helt fornøyd
med svaret på spørsmålet om statsråden
er fornøyd med utbedrings- og ikke minst utbyggingshastigheten
som vi har på våre veier, f.eks. i mitt hjemfylke,
Hedmark.

Det er ikke tvil om at hvis vi skal
ha en nullvisjon, må våre veier utbygges
og utbedres. Vi har jo sett et greit eksempel
på det med E18 i Vestfold. Den ble før kalt dødsveien,
med mange alvorlige ulykker. Så ble den bygd ut til fire
felt med midtdeler, og nå er det ikke ulykker
der lenger. Det er klart at det hjelper å bygge ut våre
veier. Det er ikke tvil om det. Derfor må jeg
spørre statsråden en gang til om hun er fornøyd
med den utbyggingshastighet og den utbyggingsmengde vi har i dag,
f.eks. i Hedmark, og ellers i landet.

