 Jeg tillater meg å stille følgende
spørsmål til nærings- og handelsministeren:

«I Hedmark har en person fått
53 000 kr i støtte fra SND for å utvikle
sin heksevirksomhet. Mange folk reagerer negativt på denne
bruk av statlige midler, mens andre søkere med gode ideer
og søknader føler seg forbigått.

Ser statsråden at dette kan provosere
og også svekke tilliten til SND på sikt?»

 Jeg takker statsråden for svaret,
som var et forholdsvis rundt svar.

Jeg skjønner at statsråden ikke
vil gi noen direkte føringer i denne saken eller
i andre saker. Men jeg går ut fra at når
ministeren er ute og reiser, får han kanskje inntrykk av
hva samfunnet etterspør. Mitt inntrykk er i hvert fall
at samfunnet kanskje ikke etterspør denne type
virksomhet for at hverdagen skal bli enklere, lysere, triveligere,
bedre for en selv, for barn, barnebarn etc., eller
at næringslivet direkte blir noe rikere på opplevelser
som man har behov for.

Da er mitt spørsmål videre:
Hva tenker næringsministeren om evaluering
av saker som får tilskudd? Ser næringsministeren
på SNDs jobb når det gjelder hvor mange søknader
som bør innvilges, kontra hvor mange søknader
som fortsatt lever, at prosjektene lever – for å si
det slik. Jeg vet at det i Hedmark er 

ca.

 400
søknader hittil i år.

