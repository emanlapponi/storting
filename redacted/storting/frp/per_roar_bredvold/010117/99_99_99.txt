  Jeg ønsker å stille samferdselsministeren
følgende spørsmål:

«Ett år etter togulykken
ved Åsta stasjon i Hedmark der 19 mennesker omkom, er det nå plassert
en lydalarm hos toglederne på Hamar. Det kommer likevel
til å ta et halvt år før den blir tatt
i bruk. Et nytt anlegg med ATS (Automatisk Tog Stopp) og det gamle
signalanlegget skal godkjennes av Jernbanetilsynet, og det skjer
ikke før til sommeren. I mellomtiden styres Rørosbanen
manuelt. 

Er statsråden fornøyd med
dette, og hvis ikke, hva vil statsråden gjøre
for å få fortgang i dette viktige arbeidet?»

  Jeg takker statsråden for svaret,
hvor bl.a. statsråden sier at det viktigste er at sikkerheten
blir ivaretatt.

I respekt for de avdøde, i respekt
for nye passasjerer og ikke minst for de som jobber i NSB – er
statsråden fornøyd med at en så viktig
oppgave som å få disse sikkerhetstiltakene på plass,
har tatt ca. ett og et halvt år? Er det en akseptabel tidsperiode?
Jeg minner også om at kun 17 av 41 sikkerhetstiltak er
utført etter den nevnte ulykken. 

  Det er alltid lett å være
etterpåklok. Når det gjelder forhistorien til
disse jernbanestrekningene, måtte man før sette
dette ut på anbud for å få et slikt anlegg.
Det har vært mye prat, helt fra 1975 – 1990 er
et årstall som har vært nevnt, 1992 og 1995 likeså – når
det gjelder sikkerhet og å få sikkerhetsordningene
på plass på disse banene. 

Når man samtidig leser i avisen, at
ifølge informasjonssjef Tine Kommissar ved Jernbaneverket
region nord har togekspeditørene påført
Jernbaneverket en ekstrautgift på mellom 4 og 5 mill. kr
siden banen ble åpnet uten fjernstyring etter ulykken,
kan man altså se hvor mye penger som i ettertid er brukt
på denne ulykken, penger som helt sikkert kunne ha vært
brukt bedre på ting i forkant av ulykken. Som sagt, det
er lett å være etterpåklok, men jeg ville
gjerne ha noen tanker fra statsråden om dette.

