 Jeg ønsker å stille
samferdselsministeren
følgende spørsmål:

«Riksvei 3 er blitt gitt
stamveistatus av Stortinget, men
det ser ut til at det vil ta svært lang tid før
veien får stamveikvalitet
og dermed blir en sikker og god vei å bruke.

Hva vil statsråden
gjøre for å bidra til at nettopp
denne viktige veien så raskt
som mulig får midler til denne svært
nødvendige oppgraderingen?»

 Det er riktig, som statsråden
sier, at i budsjettavtalene
mellom Regjeringen og Fremskrittspartiet
nådde dessverre ikke Rv 3
fram. Men i Fremskrittspartiets
budsjett, når det gjelder samferdsel, var
det massevis av penger, og det hadde
blitt penger til både dette prosjektet
og andre prosjekter i Norge.

Når det gjelder dette
spørsmålet, tok jeg opp tilnærmet
samme spørsmål den 30. april
2003. Jeg ser jo at svaret nå også er
tilnærmet det svaret jeg
da fikk. Der lovde samferdselsministeren
at en skulle ta opp saken på nytt.
Men det virker ikke som om det har skjedd noe, dessverre.
De 50 mill. kr ble lovd slik at det skulle
være 20 mill. kr i 2002, 20 mill. kr
i 2003 og 10 mill. kr i 2004. Hvor er de 50 mill. kr?
For meg virker det som om de er borte. Jeg går
ut fra at når statsråden er
ute og bl.a. besøker næringslivet,
er det i hvert fall én ting næringslivet
etterspør, og det er gode samferdselsårer.
Det kan godt være jernbane, men det
er ofte vei.

 Jeg takker statsråden
for svaret.

I ett av sine svar den 30. april sa
samferdselsministeren:

«Avslutningsvis
vil jeg si at jeg er opptatt av trafikksikkerheten,
og jeg vet at det er en ulykkesbelastet veg.
Derfor er jeg opptatt av at vi skal få gjennomført tiltak
på vegen som bedrer trafikksikkerheten.»

Hvor er de tiltakene?
Når vi sier at en vei skal ha stamveistandard,
må jo det forplikte.

