  Jeg takker statsråden for svaret,
som var et svar som jeg er meget godt fornøyd
med.

Det er klart at Forsvarets budsjetter skal
gi mest mulig forsvar – og mest mulig ut i den spisse enden.
Altså mest mulig forsvar for hver krone, det er bra. Når
man ser at man ved å redusere antallet soldater i 

visse

 servicetjenester, som i gitte situasjoner
kan utføres av sivile, dermed kan spare penger, må dette være
riktig. Slik sett tolker jeg statsrådens svar som positivt.
Samtidig er det riktig at Stortinget har bestemt at vi
skal redusere antall ansatte med 5 000 mann, noe som ikke
er enkelt, men jeg skjønner og er enig i at vi er på god
vei. Jeg tror at statsråden og vi andre forsvarsvenner
skal komme til en god løsning på dette. For det
er klart at et antall soldater i sivil tjeneste i visse stillinger
med fordel kan byttes ut med fast sivilt ansatte.

Så jeg takker statsråden
for svaret og har for så vidt ikke noe oppfølgingsspørsmål.

