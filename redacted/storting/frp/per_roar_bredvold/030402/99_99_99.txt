 Jeg ønsker å stille
miljøvernministeren følgende spørsmål:

«I Hedmark, som i resten av landet,
er det innført tvungen renovasjon som for de fleste fungerer
godt, men for noen og spesielt enslige som leverer
svært lite søppel, er dette en tjeneste
som blir svært dyr og irriterende i forhold til det lille
de leverer eller har behov for å levere.

Hva vil statsråden gjøre
for å påvirke tjenesteyterne til et mer fleksibelt
og brukervennlig system som kan tilpasses den enkelte brukers behov?»

 Jeg takker statsråden for svaret,
som var et greit svar med oppklaring av hvordan systemet fungerer
i dag.

Det spørsmålet egentlig handler
om, er de, ofte enslige, pensjonister som ikke
har noe avfall å minimere, de har så pass lite
avfall å levere. De har levd i en tid hvor det ikke
var bruk og kast-mentalitet, slik som i dag. Og da er det klart
at svaret til statsråden er helt riktig, for vi som lever
med bruk og kast, vi skal minimalisere avfallet vårt, vi
skal kildesortere, og vi skal følge opp dette. Men spørsmålet
gjelder dem som ikke har noe å minimalisere – de
som har så lite søppel at når
søppelbilen kommer en, to, tre eller fire
ganger i måneden, har de ingenting å levere. Det
er for disse det må lages smidige ordninger. Det er det
jeg etterlyser.

 Da synes jeg statsråden har oppklart
det jeg egentlig var på jakt etter.

Jeg venter med spenning på den veilederen,
og jeg håper og tror at den også vil
ta hensyn til de minstepensjonister som dette ofte gjelder,
som har et veldig lite søppelberg å levere
av, for å si det slik.

