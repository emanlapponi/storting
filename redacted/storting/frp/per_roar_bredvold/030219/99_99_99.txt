 Jeg ønsker å stille
samferdselsministeren følgende spørsmål:

«Mellomstore biler mellom
3,5 og 7,5 tonn har ikke lov til å kjøre
fortere enn 80 km/t selv om fartsgrensen kan være både
90 og 100 km/t enkelte steder. Mange av disse bilene er
privatbiler/firmabiler og brukes dermed som vanlige personbiler.

Ser statsråden at forskriftene, som
første gang ble vedtatt i 1957 og behandlet på nytt
i 1986, ikke har tatt hensyn til bilparkens utvikling
i Norge?»

 Jeg takker statsråden for svaret,
som denne gangen var positivt, slik jeg ser det. Jeg takker en gang
til for det.

Det er jo ganske mange biler av denne
typen i Norge. Drøyt 30 000 biler har
en totalvekt på 3 500–7 500 kg. Blant
annet er det ca. 3 000 Chevrolet Tahoe, og det er ca. 3 000
Chevrolet Suburban etc. Dette er gode, trygge biler som ofte
brukes som familiebil/firmabil, og som har utstyr og sikkerhet
minst på linje med en vanlig familiebil. Jeg tror nok både
statsråden, jeg og andre heller ville sitte i
en Chevrolet Suburban f.eks. – nå ble det mye
reklame, men ha meg unnskyldt – enn f.eks. en Nissan Micra.
Det sier seg selv at det er tryggere å sitte
i en stor bil istedenfor i en liten bil hvis
det skulle skje noe. Derfor er det kanskje viktig at denne type
biler får mulighet til å følge den samme
trafikkrytmen som andre biler der det kan kjøres
90 km/t, og der det kan kjøres 100 km/t.

 Jeg takker nok en gang for svaret.

Jeg skal ikke tøye
denne saken noe mer. I hvert fall slik jeg forstår statsråden,
tror jeg vi har samme mål med dette, at vi får like
regler for tilnærmet like biler.





                

