  Jeg takker statsråden for svaret,
som var positivt for lastebilnæringen. Det er selvfølgelig
frustrerende for sjåfører å kunne kjøre gjennom
tunnelen én veg, men ikke tilbake. Det gir ofte
store utgifter, da man må ta en omveg for å kunne
reise videre.

Ellers var det positivt at arbeidet har startet
opp med å utvide den omtalte tunnelen, og noen
andre, slik at det blir lik høyde begge veger. Ekstra
positivt er det at myndighetene har handlet så raskt, for
i artikkelen 24. januar i år og i mine samtaler
med flere sjåfører og organisasjoner ble det vist
til at sjåførene ble truet av det lokale vegvesenet med
både avskilting og anmeldelse hvis de fortsatte å passere
begge veger med denne type bil med høyde
over 4 m. Den ene sjåføren har kjørt
der siden 1978 og har passert stedet 2 000 ganger, og følte
det veldig frustrerende at han nå ble truet med anmeldelse
og avskilting. Men jeg synes det svaret jeg har fått, er
positivt.

