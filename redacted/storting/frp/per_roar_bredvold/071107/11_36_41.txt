 Jeg takker statsråden for
et informativt og godt svar, som jeg tolker det, hvor jeg ser et
håp for at det blir en løsning. Nå er
dette dessverre ikke første
gang jeg stiller dette spørsmålet i spørretimen.
Jeg hadde dette oppe den 14. mai 2003 og den 13. oktober
2004, og fortsatt er det til utredning, dessverre.

Det er ikke tvil om, slik som statsråden
sier, at det er behov for et slikt sted. Det er derfor jeg nå tar
opp spørsmålet for tredje gang. Jeg
håper virkelig at det blir en løsning innen
snarlig tid – jeg la merke til at statsråden nevnte
innen utgangen av den måneden vi er i nå,
november.

Jeg tolker det også dit
hen at Bæreia kan være et godt sted å være
for veteraner. Stedet ble etablert i 1959, og statsråden
har vært der. Kan statsråden love at
det skjer noe?

