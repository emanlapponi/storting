 Jeg ønsker å stille
landbruksministeren følgende spørsmål:

«I Hedmark, som i resten av landet,
står mange landbrukseiendommer uten fast bosetting, til
sammen ca. 46 000. Dette skyldes et regelverk som er for
firkantet og gammelmodig.

Vil statsråden, slik FrP ønsker
det, bidra til at disse kan komme på det åpne
markedet og dermed bidra til vekst, både økonomisk
og bosettingsmessig, ute i landets kommuner?»

 Jeg takker statsråden for svaret,
som jeg tolker positivt, i og med at landbruksministerens syn samsvarer
mye med mine tanker om å få distriktene
til å få nye eiere på eiendommer som
har mistet mye av sin betydning som tradisjonell arbeidsplass innenfor
landbruket, og som dermed har fått større betydning
som bosted enn som arbeidssted.

En økning til 100 mål,
hvorav maks 20 mål må være dyrket,
er jo et spørsmål, men det er i hvert fall et
viktig skritt i riktig retning for å vitalisere bygdene.
Dagens makspris på eiendommer, altså gårdens
avkastning, bestemmer pris, og selgeren synes ofte at
hans/hennes livsverk ikke kan selges til gi bort-pris.
Da beholder man heller bruket, og forfallet fortsetter
kanskje, og forgubbingen fortsetter, ikke minst. Ser statsråden
denne utviklingen som en fare – altså at
maksprisen også må gjelde bruk over
de 100 dekar vi snakker om her?

 Jeg nikket flere ganger til landbruksministerens
svar, og vi er mer enige på dette området enn
i andre saker. Så jeg ser positivt på dette.

Jeg har vært i kontakt med en del
eiendomsmeklere i forbindelse med dette spørsmålet,
og det står folk i kø for å kjøpe
denne type eiendommer. Så fort vi får
ordnet dette, tror jeg dette blir en stor vitalisering for distriktene.

