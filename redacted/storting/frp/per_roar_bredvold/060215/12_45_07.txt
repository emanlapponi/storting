  Nok en gang må kanskje jeg også få lov
til å gjenta at det jeg spør om, er hva statsråden ønsker å bidra
med i framtiden, ikke hva som er skjedd under tidligere regjeringer eller
er tatt opp av andre representanter. Jeg spør
om hva statsråden vil bidra med for at E6 og andre
veistrekninger skal bli så trygge og sikre som
mulig for både myke og harde trafikanter, enten
man bruker veien for å komme seg fra A til B
for å besøke noen, f.eks., eller man
skal frakte varer fra A til B for at bosettingen i distriktene skal
kunne opprettholdes.

Det er det jeg spør om, ikke om hva
som er skjedd, men om hva statsråden og hennes regjering
vil bidra med i framtiden. Jeg tenker på dem som er borte.
Jeg tenker på dem som er skadde, og den tilstand mange
av dem dessverre er i. Jeg tenker på dem
som skal bruke veien i dag, i morgen
og i framtiden. Det er det jeg spør om, statsråd. Det
er det jeg vil ha svar på. Det er de lovnader jeg etterlyser.

