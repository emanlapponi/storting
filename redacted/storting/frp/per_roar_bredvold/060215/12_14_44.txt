  Jeg takker statsråden for svaret,
der han egentlig ikke gav noen lovnader til eller
viste noen positivitet overfor dem som ønsker å kjøre
snøscooter, enten dette er i næringsøyemed eller
privat. Slik tolker i hvert fall jeg svaret, men statsråden
vil da komme tilbake til dette senere. Det er jo heller ingen overraskelse
at den rød-grønne regjeringen ønsker
en restriktiv politikk på akkurat dette
området. Det syns jeg er synd, for like innenfor
grensen, f.eks. på svensk side øst for
Trysil, kjører man mye snøscooter, bare noen
meter innenfor. Det er nordmenn som reiser dit. De bor på svenske
hoteller, moteller, hus eller hytter eller hva
det nå måtte være, og legger igjen mye penger
på svensk side, penger som kunne ha vært lagt igjen
på norsk side. En snøscooterforhandler i Trysil sier at
han selger ca. 100 snøscootere i året, mens det
i Trysil er svært, svært få som har løyve
til å kjøre. Sier dette næringsministeren
noe?

