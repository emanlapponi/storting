  Jeg takker statsråden for svaret,
som var en oppsummering av hva som har skjedd, hva som har skjedd
av ulykker, hva som har skjedd av forbedringer
på strekningen, og hva som Stortinget har sagt at man skal
gjøre. Men det var liksom ikke så mye
svar på hva statsråden vil gjøre i framtiden, hva
hun vil bidra med for å endre på det
som allerede er bestemt. Det viser seg nemlig at det som er bestemt,
antakeligvis ikke er nok. Det må større
bevilgninger til, det må mer arbeid til, og det må flere
tiltak til. Det er ikke nok å sette opp flere
fotobokser, ha flere tekniske kontroller eller ha flere
fartskontroller. Det må altså bli mer vei, det må bli
bedre veier, og det må være bedre
service på veiene. Det er det jeg etterlyser at statsråden
med den rød-grønne regjeringen må kunne
bidra til.

Mitt spørsmål blir om statsråden
synes det er god økonomi å bruke penger
på bedre og sikrere veier.

