 Jeg ønsker å stille
kultur- og kirkeministeren følgende spørsmål:

«I avisen Østlendingen kunne vi den
20. og 22. januar 2004 lese om et par som ønsket å døpe
sin datter i Våler kirke. Presten sa nei, og grunnen var
at en ikke-troende skulle stå fadder til barnet. I Elverum
kirke i nabokommunen, gikk det greit å få barnet
døpt med samme fadder.

Ser statsråden at dette kan skape
frustrasjon, og at ordet folkekirke mister noe av sin betydning?»

 Jeg takker statsråden for svaret,
men jeg er noe usikker på om statsråden svarte bra
nok på spørsmålet mitt.

Det vil vel ringe en klokke også hos
statsråden når man får døpt
et barn med faddere i én kirke, men ikke i en
annen – altså i forhold til den forskjellsbehandlingen som
enkelte prester utøver. Og dette behøver ikke bare gjelde
fra kommune til kommune. Etter at jeg leverte spørsmålet,
har jeg hørt at det også kan skje med
prester innenfor samme menighet – at
det er forskjell på hvordan prester ivaretar denne arbeidsoppgaven,
at man skaper forskjell; den ene presten godtar fadderen, den andre
gjør det ikke. Og det jeg egentlig spurte statsråden
om, var om hun er klar over dette, og om hun ønsker å innstramme
regelverket, eller at en gjør det enda
mer romslig, slik at alle kan godta faddere som nødvendigvis ikke
har den samme bibeltro.

 Jeg takker nok en gang for svaret, som fortsatt
er noe uklart når det gjelder praktisering av denne viktige
arbeidsoppgaven.

Jeg er ikke sikker på om
de som bærer sitt barn fram til dåpen, bare
velger faddere på grunn av at de ønsker at barnet
skal ha en kristen oppdragelse videre. Jeg tror at foreldre – og
jeg snakker litt av egen erfaring – også tenker
på hva som skjer med barnet hvis de blir borte, og hva
fadderne da kan gjøre. Jeg tror ikke det bare
er det å oppdra dem i den kristne tro. Jeg tror òg
det kommer inn en del praktiske gjøremål, oppgaver
og problemer, og at foreldrene tenker litt på det. Og det
er den romsligheten i forhold til at andre kan gjøre
det bra som faddere, ikke bare de som enkelte
prester godtar som faddere og andre prester ikke
godtar som faddere, det må være noe
mer opp til foreldrene å vurdere – hva man ønsker,
og hvem man ønsker å ha som faddere
for noe av det kjæreste man har, nemlig sitt barn.

