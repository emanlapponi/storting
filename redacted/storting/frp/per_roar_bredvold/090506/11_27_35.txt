 Jeg takker statsråden for svaret. Det var vel kanskje den 25. mars jeg hadde et
                     lignende spørsmål om dette, men det er greit. 

Grunnen til at jeg stiller det nok en gang, er at prosjektet er utsatt. Folk
                     blir frustrert, og næringslivet blir frustrert. Alle blir frustrert, for å si
                     det sånn. Jeg kan ikke skjønne hvorfor dette blir utsatt nok en gang. Man
                     skylder bl.a. på penger. Jeg kan heller ikke skjønne at det er noe problem. Det
                     må da være mulig å flytte penger fra den siste delen av perioden og fram til
                     dette, hvis penger er et problem. Eller man kan ta opp lån, f.eks., eller man
                     kan finne andre løsninger. 

Synes statsråden det er riktig å behandle folk og næringsliv på denne måten, og
                     lager en god distriktspolitikk ved at en utsetter og utsetter og utsetter? En
                     skulle nesten tro at når denne regjeringen lover ting, så følger det ikke
                     handling med det man lover. Det er i hvert fall en sterk misnøye blant folk.
                  

