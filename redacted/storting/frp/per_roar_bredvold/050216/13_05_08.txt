  Jeg takker statsråden for svaret,
som jeg tolker positivt fra mitt ståsted, hvor jeg ser
at – i dette tilfellet – streifdyr ikke
er noe spesielt positivt for dem som blir rammet.

Vi hadde nå en jakt i Hedmark som
vi synes gikk greit, men samtidig er vi sterkt rammet av de streifulvene
som kommer fra Sverige. Jeg er godt fornøyd med at statsråden sier
at det vil være aktuelt å etablere
lisensjakt, for dermed å redusere skaden. Statsråden sier òg
at en slik jaktform kan bli etablert både
innenfor og utenfor forvaltningsområdet
for ynglende ulv. Det tolker jeg positivt. Dette handler om mye
mer enn bare om hvor mange ulver vi skal ha. Dette er
et næringsspørsmål, det er et trivselsspørsmål,
det er et sikkerhetsspørsmål – det er
altså i høyeste grad distriktspolitikk. Det handler
om hvor vi skal ha bosetting i Norge, og hva vi skal leve
av.

Jeg er egentlig ganske godt fornøyd
med svaret, så jeg har ikke noe oppfølgingsspørsmål.
Jeg takker statsråden for svaret.

