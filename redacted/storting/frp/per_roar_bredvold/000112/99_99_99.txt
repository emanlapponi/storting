 Jeg ønsker å stille miljøvernministeren
følgende spørsmål:

««I dag er dieseldrevne biler
minst like miljøvennlige som el-biler», sa den
danske forskeren Kaj Jørgensen på en miljøkonferanse
i Oslo 29. november 1999.

Deler statsråden disse påstander,
og i så tilfelle hvilke konsekvenser i positiv retning
vil dette få for dem som bruker denne type motor?»

  Jeg takker statsråden for svaret. 

Statsråden sier at det er innført
en rekke tiltak for å oppmuntre til bruk av elbiler, og
at Regjeringen nå arbeider med å få fram
flere tiltak. Det å oppmuntre må ikke bare være å pålegge
andre kjøretøy enn dem som er drevet med elektrisitet,
ekstra høye avgifter, når en vet at det også på disse
områder pågår en stadig utvikling, og
at det i dag forefinnes dieseldrevne kjøretøy
som kan ha et forbruk helt ned til 0,4 liter pr. mil. Det forefinnes
også familiedrevne dieselbiler med et forbruk på ca.
0,5 liter pr. mil. Dagens dieseldrevne kjøretøy
bråker også minimalt i forhold til dem en hadde
bare for noen år tilbake. Og dessuten: Med et lavere forbruk
forurenser de også minimalt sammenlignet med hva de gjorde
for noen år siden.

Det må ikke være slik at
en velger ut fra hva som er dyrest, men ut fra hva som er billigst
for forbrukerne. Dagens bilavgifter innebærer at man ikke
har råd til å kjøpe en ny elektrisk bil,
men må bruke en eldre dieseldrevet bil. Ser statsråden
dette problemet?

  Jeg takker nok en gang for svaret. 

Statsråden viser til en ny avgift
på svovelinnholdet i autodiesel som ble vedtatt i statsbudsjettet
for år 2000. Kan statsråden si noe om den nye
autodieselen med et annet svovelinnhold, og når den vil
komme ut til alle landets forbrukere? 

At vi alle er opptatt av å få en
miljøvennlig transport, er vi enige om, men konsekvensene
og utgiftene må ikke i sin helhet legges på forbrukerne.

