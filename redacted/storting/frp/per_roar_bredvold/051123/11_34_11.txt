  Jeg takker statsråden for svaret.
Det som er et faktum, er at MLRS-systemet er tatt ut av bruk, parkert
i en garasje på Setermoen leir i påvente av videre
bruk, eventuelt salg, eventuelt skroting. Dette
kan ha flere årsaker. Ifølge stabssjef i Hærstaben, Arne
Skjærpe, skyldes dette, i henhold til en artikkel i Aftenposten
16. november, årets trange budsjett og overforbruk
i Hæren i fjor, mens oberst Stein Erik Lauglo,
fagsjef artilleri og luftvern i Forsvarsstaben, sier at
MLRS var en «del av datidens hær. Dagens hær
er så liten at systemet er mindre relevant».

Kan statsråden presisere hva som er årsaken
til at MLRS-systemet står parkert i en garasje? Er det
at Hæren er under omorganisering, er det økonomi, eller
er det eventuelt en annen årsak?

