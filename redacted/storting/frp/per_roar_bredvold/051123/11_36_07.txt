  Jeg takker statsråden nok en gang
for svaret. Det som er sikkert, er at MLRS-systemet er et unikt
våpen. Det kan avfyre tolv raketter samtidig mot tolv forskjellige
mål på opptil 40 kilometers avstand – altså et
helt unikt våpensystem.

Mitt neste spørsmål vil så være:
Synes ikke forsvarsministeren at det ved en sak i denne
størrelsesorden og av et slikt omfang, der Stortinget var
med og bestemte – totalt skulle dette være
et kjøp på 2,8 milliarder kr, hittil har vi brukt
1,5 milliarder kr, men Forsvaret pakker det ned uten at Stortinget
er med på å ta den avgjørelsen – ville være
naturlig, slik jeg ser det, at også Stortinget
skulle være med og bestemme at vi eventuelt
skal stue det vekk, siden dette er en stor omorganisering av Forsvaret?

