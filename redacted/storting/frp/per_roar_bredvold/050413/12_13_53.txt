  Jeg takker statsråden for svaret.

Engerdal kommune er en forholdsvis liten kommune på drøye
2 000 km

2 

og med ca. 1 500 innbyggere. Av disse 1 500
innbyggerne er det ca. 250 personer som har bruksrettigheter til
områder som er eller blir
vernet nå. I dette tilfellet er det stort sett statsskoger
i Engerdal kommune. Til sammen blir dette ca. 600 km

2

.
Allerede er det vernede områder i Engerdal
kommune som er større enn Oslo kommune, bare
for å si litt om størrelsen når man nå foreslår å verne
ytterligere ca. 130 km

2

. Det vil si at i disse områdene
blir det vanskelig med skogsdrift, det er vanskelig å drive
vedhogst, det blir i deler av området forbudt å ri
på hest og å sykle, forbudt med motorisert ferdsel, eventuelle
veier og grøfter skal fjernes, og naturen skal bringes
tilbake. Det er da jeg har litt vanskeligheter med å skjønne
statsråden når han sier at vernet gir
næringsmessige muligheter. Hva med det næringslivet
som allerede er i dag, som blir borte, bl.a. turisme og skogbruk?

