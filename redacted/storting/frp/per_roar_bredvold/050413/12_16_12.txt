  Jeg takker statsråden nok en gang
for svaret.

Dette handler mye om livskvalitet, og det handler
om næringsliv. Livskvalitet handler om at folk kan bruke
naturen slik naturen er brukt før, og når muligheten
til noe så enkelt som det å få ri blir
borte, forsvinner noe av livskvaliteten for enkelte. Så er
det andre ting som forsvinner for andre, for vi har forskjellig
syn på hva livskvalitet er, og vi har forskjellig syn på hva
et næringsliv er, selvfølgelig. Jeg har vært
på møte oppe i Engerdal og
hørt mange synspunkter, og de går ganske
klart på at et vern vil redusere alt dette. Selvfølgelig
er det sikkert noen som er for et vern. Men et alternativ
er jo å gjøre arealet noe mindre, noe
det kanskje er mulighet til å komme med forslag om. Det
er imidlertid også spørsmål
om kompensasjon, for man mister noe. Hva er kompensasjonen man kan
få i så tilfelle?

