  Jeg takker statsråden nok en gang
for svaret.

Fremskrittspartiet
vil ha en frivillig utvikling, ikke en politisk styrt
utvikling når det gjelder landskap og ikke minst
landbruk ute i distriktene. Jeg har vel heller ikke fått så mye
støtte fra statsrådens parti her i Stortinget
når Fremskrittspartiet har
lagt fram sine forslag om bl.a. rovdyr. Det sier
seg selv at hvis vi har en rovdyrpolitikk som tar mer vare
på rovdyr enn bufe, så får vi ikke
den utviklingen vi ønsker ute i distriktene.
Da blir det på rovdyrenes premisser.

I avisen Glåmdalen i dag kan vi lese
om en ulv som gikk 80 mil, så det handler litt om å se
på vår rovdyrpolitikk i forhold til rovdyrpolitikken
i de andre skandinaviske landene også, slik at
vi har en tilnærmet lik rovdyrpolitikk. For skal distriktene
overleve, kan vi ikke ha en politikk som gir rovdyrene
fri passasje alle steder.

