 Jeg takker
statsråden for svaret. 

Jeg tror statsråden og jeg har
et felles mål om at dette skal bli så bra som mulig, slik at
man kan hjelpe både soldater, befal og, eventuelt, sivile som også
har vært ute, med de skader de får senere. Da tenker jeg altså
på senskader - ikke nødvendigvis bare på de fysiske,
men også på de psykiske. Det er selvfølgelig slike senskader
som kommer etter en stund, eller kan komme etter en stund. Et slikt register
er kjempeviktig, og det må kvalitetsmessig være så 100 pst.
godt som mulig, så jeg tror statsråden og jeg har et felles
mål der - selvfølgelig. 

Avslutningsvis vil jeg bare
spørre om hvordan det går med Bæreia. Det er jo selvfølgelig
et ledd i dette med senskader. Så hvis statsråden kan tenke
seg å svare på det i tillegg, hadde det vært bra. 

