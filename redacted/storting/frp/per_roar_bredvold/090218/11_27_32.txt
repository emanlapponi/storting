 Jeg takker statsråden for et godt og utfyllende svar, og jeg er tilfreds – foreløpig – med svaret og konklusjonen. Det gir jo noen aha-opplevelser og en blir litt bekymret når ikke en hvem som helst person – Thorvald Stoltenberg – sier at det er behov for et felles skytefelt, og det i rapporten ikke står hvor skytefeltet skal være. På grunnlag av det stilte jeg spørsmålet. Det er helt riktig som statsråden sier, at nærhet til et skyte- og øvingsfelt er viktig. Som man sier på Rena i Åmot i forbindelse med regionsfeltet, bruker man det daglig, og det er jo det som er så viktig.


Jeg har egentlig ikke noen flere spørsmål, men tolker svaret til statsråden dit hen at det ikke blir noen reduksjon på eller nedleggelse av skytefeltet i Hedmark.


