 Jeg tillater
meg å stille følgende spørsmål til justisministeren:

«Kongsvingerpolitiet må ofte på grunn av stor mangel
på varetektsplasser slippe smuglere og gjengangere fri, selv om de
er besluttet varetektsfengslet. Dette er frustrerende for politiet og andre
etater. Dette skaper også blant folk flest økt bekymring for
sikkerheten i samfunnet generelt. 

Hva vil statsråden gjøre
for at denne uverdige situasjonen i Hedmark kan bli løst?»

