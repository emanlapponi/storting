 Eda, som ligger
i nærheten av Kongsvinger, er, så vidt jeg vet, det nest største
passeringsstedet i Norge når det gjelder varer og personer - det er
mulig jeg tar feil, men i hvert fall tilnærmet nest størst.
Det er klart at på et slikt sted vil det naturlig være en del
smugling. Det samarbeidet som er mellom tollvesen og politi, er meget viktig,
og det fungerer veldig bra der. Men når man ser at det ikke blir gjort
noe med det når folk blir tatt for smugling, kan det vel være
en fare for at folk blir frustrert, både innenfor politiet, som jeg
viste til, og innenfor Tollvesenet. Det er klart at det gode samarbeidet
som er der, med den gode oppfølgingen, må vi passe på,
og det er jeg sikker på at statsråden mener også, selvfølgelig.
Men kunne statsråden også si noe om samarbeidet mellom tollvesen
og politi, i dette tilfellet på Eda? 

