 Jeg takker statsråden nok en gang
for svaret.

Lottorekka 2-4-6-16 står selvfølgelig
ved lag, og den skal videreutvikles. Det handler om én
ting, det handler om å gjøre veien bedre – men
mitt spørsmål handler om vintervedlikehold. Det
er ingen overraskelse at vinteren kommer, at det snør om
vinteren, og at det om vinteren kan bli glatt. Da er det den nødvendige
beredskapen som savnes.

Jeg tror at de som driver med vintervedlikehold,
gjør så godt de kan innenfor
de økonomiske rammer man har. Men pengene strekker altså ikke
til. Man har ikke mulighet til å rykke ut og
brøyte når det er behov for det, for
det finnes ikke penger. Det er også begrensninger
ved brøyting, ved at det må være
så og så mange cm snø for at det skal være
lov å brøyte.

Så spørsmålet er:
Er statsråden bekvem med at det er for lite penger både
til vintervedlikehold og utbedring av veier – i dette tilfellet
rv. 3?

