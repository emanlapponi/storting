 Jeg kan berolige statsråden med at Bredvold har lest masse, også det statsråden refererer til.


Brigader Rune Jakobsen i Hærstaben sier bl.a. noe av det jeg refererer til:


«Overfor Forsvarets egen nettjeneste betegner Rune Jacobsen «øvingsvolumet» de siste årene som farlig lavt. Til Aftenposten bekrefter han at det neppe blir større i 2009, og at gjennomsnittet de siste år har ligget ned mot 17 øvingsdøgn.»


Altså: «farlig lavt», og så skal vi sende soldater ut.


Spørsmålet som jeg skal stille nå, går på heimevernssoldater. Jeg trodde at Heimevernets oppgave var å beskytte viktige norske samfunnsinteresser i en krisesituasjon, men så sender vi heimevernssoldater ut. Jeg har ikke noe imot at heimevernssoldater er ute, men primært må de ivareta norske interesser.


