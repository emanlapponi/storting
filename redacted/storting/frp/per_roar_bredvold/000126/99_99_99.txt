  Jeg ønsker å stille kommunal-
og regionalministeren følgende spørsmål:

«Det er ingen spesielle krav til utforming
og størrelse på trapper og dører i omsorgsboliger.
For blant annet ambulansepersonell kan dette være et stort
problem. 

Hva kan statsråden gjøre
for å få disse boligene mer fleksible?»

  Jeg takker statsråden for svaret,
som gav en del opplysninger – hvordan man mener at omsorgsboliger
bør være, at det er visse krav for disse, og at
det også finnes en 

veileder

 for
hvordan disse bygninger bør være. Men selv om
det er en veileder og det bygges etter en veileder, er det visse
yrkesgrupper, bl.a. de som frakter folk som blir syke, f.eks. på båre, som
har store problemer med å få denne jobben utført
på en fornuftig måte.

Når det er snakk om kostnader, behøver
det ikke bli noen stor økning av disse om en utformer en
trapp på en annen måte eller setter inn en litt
bredere dør. Vil statsråden se litt nærmere
på dette, slik at det kan bli litt mer romslig på flere
måter?

