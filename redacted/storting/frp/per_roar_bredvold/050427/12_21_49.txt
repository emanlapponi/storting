  Jeg takker statsråden for svaret,
som for så vidt var et greit svar.

Det er ikke første
gang det skjer våpentyveri eller tyveri generelt
fra Forsvarets eiendom, og jeg tror dessverre det
vil skje også i framtiden. Det vi må gjøre,
er selvfølgelig å redusere mulighetene til våpentyveri
og andre tyveri fra Forsvaret til et minimum.

Det kan vel være greit å stille
spørsmål til statsråden om dette kan
ha en forbindelse med den omorganiseringen som Forsvaret holder
på med nå, at man legger ned militære
installasjoner, og så blir våpenlagre på en måte «glemt»,
og man tar ikke med seg våpen og utstyr til det nye
stedet. Da blir kanskje lagre liggende igjen, noe usentralt og noe
bortgjemt, slik at mulighetene for innbrudd, slik vi nå så,
er forholdsvis gode for dem som ønsker å bryte
seg inn ved nattetid uten at andre ser det.

