  Jeg tillater meg å stille følgende
spørsmål til samferdselsministeren:

«Kongsvinger-distriktet har mange
dagpendlere til Oslo som ønsker å benytte NSB.
Dessverre er NSBs tilbud preget av ulik pris når det gjelder
bruk av buss eller tog, og fleksibiliteten mellom å velge
tog eller buss må betales med høyere billettpris.
Pendlerne ønsker samme pris på tog/buss
og mulighet til å velge alternativt tog eller buss ved
kjøp av en billett uten at dette må koste ekstra.

Ser statsråden denne mulighet til
pendlernes beste?»

  Jeg takker statsråden for svaret.

Statsråden sier seg fornøyd
med pendlernes og andre reisendes tilbud i Kongsvinger-distriktet.
At dette tilbudet er til å leve med, er nok riktig, men
målet for oss politikere i denne saken må være
at flest mulig kan benytte det kollektive tilbudet. For noen reisende
er det toget, mens det for andre er bussen, avhengig av hvor man
bor langs reiseruta.

Synes ikke statsråden at det bør
koste like lite å reise med det ene som det andre transporttilbudet
fra til A til B, uavhengig av om det er en jernbanestasjon i nærheten?

  Jeg takker statsråden for svaret. 

Så til konkretisering av valgfriheten
ved kjøp av billett – å velge mellom
buss eller tog alt etter hva som passer best den enkelte dag. Jeg
mener at en slik fleksibilitet, men uten at det koster noe ekstra,
vil føre til at flere vil kunne benytte det kollektive
tilbudet. Deler statsråden disse tanker?

  Jeg ønsker å stille kirke-, utdannings-
og forskningsministeren følgende spørsmål:

«I Hedmark, som i andre fylker, må elever
i videregående skole som har opptil 6 km skolevei én
vei, betale bruk av offentlig transportmiddel selv.

Ser statsråden denne urettferdigheten
som rammer distriktene på grunn av lange avstander kontra
de som bor i mer sentrale strøk, og hva vil statsråden
i så fall gjøre for å fjerne denne forskjellsbehandlingen?»

  Jeg takker statsråden for svaret. 

I sitt svar redegjør statsråden
for prinsippet om lik rett til utdanning, uavhengig av foreldrenes økonomi,
bosted og geografi. Ser statsråden at elever i videregående
skole med en boavstand til skolen på f.eks. 5–6
km én vei vil få en ekstra utgift i forhold til
dem som har en svært kort skolevei, samt i forhold til
dem som har en lengre skolevei enn 6 km, og at dette slår
urettferdig ut for dem som rammes, og som dermed får en
dårligere økonomi?

  Jeg takker statsråden for svaret.
Det ble jo litt tenkning rundt dette om man skal redusere og gå ned
fra 6 km til f.eks. 5 km. 

Kan statsråden vurdere å gå ned
til 4 km, slik regelen er for ungdomsskoleelever?

