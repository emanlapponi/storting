  Jeg ønsker å stille
samferdselsministeren følgende spørsmål:

«Valgkampen i Hedmark, og sikkert også i
andre fylker, var blant annet preget av temaet ekspressbusser
og antall nye konsesjoner. Blant annet har Østerdal Billag AS søkt
om fire nye ruter.

Kan statsråden love et raskt
og positivt svar, slik at tilbudet til de reisende blir så godt
som mulig?»

  Jeg takker statsråden for svaret,
som var en orientering om hvordan ting gjøres, og om hva
som skal gjøres i framtiden.

Jeg er svært glad for de synspunkter
statsråden hadde, at hun ønsker en liberal
løyvepolitikk slik at vi får en bedre
kollektivtrafikk. Det som er viktigst for meg – og sikkert
for mange andre – er at vi får gode
tilbud til en så lav pris som mulig.

Hamar Arbeiderblad har hatt en del artikler
om bl.a. akkurat dette temaet. Der har man funnet ut at med den
støtte som NSB Persontrafikk får, 59,8 mill. kr
i året, kunne Østerdal Billag hatt tjue avganger
hver dag og passasjerene kjørt gratis. Kan statsråden
si noe om denne tanken?

  Jeg takker statsråden for svaret.

Vi er enige om at ekspressbusser – ved
at de kan stoppe hvor som helst – gir en fleksibilitet
som tog vanskelig kan gi, og at man nå er
blitt mer fleksibel på å gi hjelp.

Når vi er inne på økonomi:
Jernbanen her skal skifte sviller for 350 mill. kr – det
er summen jeg har hørt – som er en ganske
betydelig sum. Rv 3, som går langs jernbanen her, hadde
sårt trengt de kronene. Kan statsråden være
med på en tanke der man overfører midler fra jernbanen
til – i dette tilfellet – Rv 3, for å gjøre
den både mer trafikksikker og på andre
måter mer trafikkvennlig for dem som bruker den?

