 Jeg ønsker å stille følgende spørsmål til nærings- og handelsministeren:


«På årets reiselivsmesse i Lillestrøm var det et utvalg av forskjellige reisemål. Den standen som jeg tror fikk flest besøk, var den svenske som tilbød naturopplevelser med snøscooterkjøring og tilbud om overnatting, mat, guiding etc.


Hvorfor er ikke regjeringen mer positiv til snøscooterkjøring innenfor et regelverk, slik at nordmenn ikke behøver å reise til Sverige eller Finland for å oppleve dette og dermed bruke penger der som heller kunne vært med på å bygge opp denne type reiselivsnæring i Norge?»


