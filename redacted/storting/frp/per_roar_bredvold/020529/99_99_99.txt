 Jeg ønsker å stille
følgende spørsmål til samferdselsministeren:

«Det kan synes som om regelverket
for ombygde biler ikke er godt nok. Alderen på bilen
bestemmer kravene til sikkerhet ved en eventuell ombygging.
Er bilen gammel nok, slipper man f.eks. å installere sikkerhetsbelter
når man monterer flere seter.

Er statsråden fornøyd
med dagens regelverk, eller vil statsråden se
nærmere på dette?»

 Jeg takker statsråden for et positivt
svar. Vi har samme ønske og mål om at
vi skal redusere antall ulykker.

Når man ser litt stort på dette,
kan det jo f.eks. være litt frustrerende at når
man kjører traktor ute på et jorde i maksimalt
30 kilometer, så er det påbudt med sikkerhetsbelte,
men ikke i slike biler som vi nå omtaler. Dette
gjelder ikke bare biler som blir ombygd, men også busser som
er blitt nedklassifisert fra buss til personbil.

For så vidt er det vel ikke
mer å si om det. Jeg er fornøyd med
svaret, og jeg håper vi kan ha en dialog videre om
dette, slik at vi når det felles målet som jeg
oppfatter at vi har.

