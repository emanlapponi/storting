 Jeg ønsker å stille
samferdselsministeren følgende spørsmål:

«Riksvei 3 i Hedmark har gjennom mange år
vært preget av mange ulykker, også med
døden til følge. Tiltak som nå er varslet
for å redusere dette, er blant annet lavere fartsgrenser.
Dette vil sikkert hjelpe noe, men veiens tilstand har også stor
innvirkning på det høye ulykkestallet.

Vil statsråden bidra til at økte
midler blir tilført denne viktige samferdselsåren?»

