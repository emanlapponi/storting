  Jeg takker statsråden for den.

Når det gjelder rv. 3, har den en årsdøgntrafikk
på 14 000 kjøretøyer
og nedover. Samtidig vet man at 30 pst. av dette er lange kjøretøyer,
altså store lastebiler. Det er en grunn til at store lastebiler
kjører rv. 3 i stedet for andre veger.

I en artikkel i Hamar Arbeiderblad tirsdag
den 15. mai, som jeg også oppfordrer statsråden
til å lese, står det bl.a.:

«Ulykkene
på riksveg 3 de ti siste årene har påført samfunnet
2,6 milliarder kroner i utgifter. Det er realøkonomiske
kostnader og velferdstap. I tillegg kommer ulykker med bare
materielle skader.»

Én ting er de menneskelige skadene,
i tillegg er det de materielle. Det burde være
god økonomi å utbedre en veg, slik at de materielle
skadene også ble redusert. (Presidenten klubber.)
Jeg snakker da om 2,6 milliarder kr. Man får bygd mye veg
for 2,6 milliarder kr: 3 800 meter pr. … (Presidenten klubber
igjen.)

