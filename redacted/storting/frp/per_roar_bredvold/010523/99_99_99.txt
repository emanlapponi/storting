 Jeg ønsker å stille
vår ærede justisminister følgende spørsmål:

«Kongsvinger kretsfengsel
ble 12. mai 2001 utsatt for rømmingsforsøk hvor
tre fanger svært brutalt overfalt to fengselsbetjenter
før de klarte å rømme. 

Ser statsråden at både
bemanningsplaner og sikkerhetsrutiner må gjennomgås
og ikke minst styrkes for å sikre både
de ansattes og innsattes ve og vel, slik at disse til enhver tid
står i forhold til fangeklientellet?»

 Jeg takker statsråden for svaret.
Jeg registrerte at statsråden den 18. mai var på besøk
i Kongsvinger kretsfengsel. Dette er positivt,
men det er synd at besøket var en følge av den
brutalitet som to ansatte i dette fengselet ble utsatt for.

Det jeg selv reagerer på, er at statsråden,
selv på grunnlag av det hun både så og
hørte, ikke kunne gi noen lovnader
om forbedringer. Alt skulle analyseres og vurderes. Dette kan være
bra og riktig, men jeg går ut fra at rømmingsforsøk
og/eller vold ikke er noe nytt fenomen innenfor
det norske fengselsvesenet, at det ikke er noe som skjedde
for første gang 12. mai 2001. 

Jeg registrerer i svaret fra statsråden
at hun mener at sikkerheten omfatter flere forhold. Men ønskene
fra fengselsbetjentene var rimelig enkle og burde være
mulige å etterkomme. Det var for det første
tre personer på vakt lørdager, for det andre
bedre informasjon fra politiet om
de fangene de får inn, og for det tredje bedre
varslingsrutiner når noe skjer.

  Jeg takker for svaret. Det var ingen kritikk
angående at det var første besøket
av justisministeren, men at det var synd at det var hendelsen før
besøket som kanskje forårsaket besøket.

Dette temaet er ikke bare
et spørsmål om organisasjon. Det er også et
spørsmål om bevilgning av penger. Fengselsbetjentenes
arbeidsmiljø må tas på alvor. Hvis de
ansatte er i fare på grunn av for dårlig
sikkerhet, må fengslene rett og slett måtte si
nei til å ta imot visse typer innsatte. Stadig flere av
de innsatte i Kongsvinger kretsfengsel er av
det tyngre slaget som soner for svært alvorlige
forhold, som andre fengsler er organisert for. Vil statsråden
se nærmere på dette, slik at innsatte sitter i
det fengslet hvor forholdene er lagt til rette for disse, og dette innenfor
en svært kort tid?

Ellers viser jeg til programmet «Holmgang» i
går, 22. mai, som viste til det dessverre
store problemet Norge har med å løse
oppgavene innenfor dette feltet.

