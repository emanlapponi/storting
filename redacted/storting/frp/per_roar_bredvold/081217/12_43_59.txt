 Jeg takker statsråden for svaret, som var et godt svar – helt til jeg falt av
                     litt på slutten. Hvis jeg forstod statsråden riktig, var det andre tiltak enn
                     støtte til vedfyring som nå var aktuelle. Jeg forstod det slik. Og så falt jeg
                     av litt da han sa seriøs vedbransje. Antyder statsråden at vedbransjen har vært
                     eller er useriøs? De to tingene vil jeg ha svar på. 

Når man ser på en statistikk over støtte til pelletsanlegg, er det gitt til 1
                     800, hvis mine tall er riktige. For eksempel i Hedmark er det gitt til 221. I
                     Hedmark bor det ca. 180 000 mennesker. Det vil si at det er ikke så mange som
                     har brydd seg så mye om støtten til pelletskaminer, og det kan jo bl.a. ha å
                     gjøre med at en pelletskamin er dyr i innkjøp, vesentlig dyrere enn en vedovn.
                     I tillegg til selve pelletsen er man avhengig av strøm for å få en pelletskamin
                     til å fungere. En vedovn kan brukes når som helst på døgnet, og den trenger
                     ikke strøm, f.eks. i en krisesituasjon. 

