 Jeg takker nok en gang statsråden
for svaret.

Jeg synes det er merkelig at statsråden ikke
tar spørsmålet mer alvorlig – for å si
det slik – når hun sier at spørsmålet «i
beste fall» skal behandles i 2008. Vi lever i
dagens verden. Jeg trodde at statsråden – som
kommer fra et parti som heter Senterpartiet – var
opptatt av bl.a. distriktene. Det er derfor jeg har formulert spørsmålet
slik. Det nytter ikke med en god distriktspolitikk
hvis vi ikke har en god samferdselspolitikk, bl.a. slik
at folk kan bo langs rv. 3 i Hedmark. Det finnes, som sagt,
mange veger tilsvarende rv. 3 i Hedmark.

Jeg hadde håpet at statsråden ikke
skulle se tilbake på det andre regjeringer har
gjort – regjeringer som også Senterpartiet
har vært med i – men framover. Jeg hadde håpet
at vi kunne få et skikkelig løft på dette
området, slik at vi kunne korte ned ikke bare
fra 60 år til 50 år, men kanskje til f.eks. 20 år – her bare
nevner jeg et tall. Å vente i 50 år med dagens
nivå, går ikke an. Skal vi
ha levende distrikter, må samferdsel være
et av de viktige områdene vi må satse på.

