 Jeg takker nok en gang for svaret.

I flere media, bl.a. i avisen Østlendingen
lørdag den 8. desember 2007, er det en artikkel
med overskriften «Skumle kjøreforhold».
Der står det bl.a.:

«Det
var både dårlig brøytet og
dårlig strødd i området i går.»

Når vi ikke skal salte så mye
på grunn av miljøet, og resultatet er flere ulykker
med menneskelige tragedier og mennesker som dør, må vi
i hvert fall ha god brøyting og god strøing for å redusere
antall ulykker. Om det blir ulykker med materielle skader, eller
om det blir ulykker med menneskelige tragedier, får nå så være.
Men når vi har salt som vi ikke kan bruke, og
vi har sand som vi kan bruke – og sand er billig – må det
brukes sand, og det må brøytes på en
så pass stor og viktig vei.

Når statsråden sier
at hun skal følge ekstra godt med, skal jeg følge
ekstra godt med på om statsråden følger ekstra
godt med. Og det håper jeg hun gjør.

