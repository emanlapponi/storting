 Jeg takker statsråden for et godt
svar.

Det er riktig at jeg har hatt spørsmål
om dette før, og jeg kommer helt sikkert til å ha
det i fortsettelsen. Grunnen til at jeg kommer til å ha
det i fortsettelsen, er at jeg ikke har full tillit til
at veien blir så bra som den bør være.

Når man ser på hvilken type
vei dette er, velger 90 pst. av vogntogene Østerdalen framfor
Gudbrandsdalen. Stortinget har bestemt at rv. 3 skal være
stamvei. For eksempel: Mellom 1990 og 2000 ble det drept
38 mennesker langs denne veien, og flere har blitt drept etter
2000.

Jeg hadde spørsmålet oppe
den 1. mars 2006. Da fikk jeg som svar fra statsråden at
de vil bruke mer salt

«for å gjere
det lettare å tilfredsstille friksjonskrava. Tiltaket har
som føremål å betre trafikktryggleiken
og skal evaluerast etter sesongen».

Hvor er evalueringen når det gjelder
salting? Og hvorfor bruker man ikke mer salt?

