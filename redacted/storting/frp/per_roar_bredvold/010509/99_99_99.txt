  Jeg ønsker å stille
samferdselsministeren følgende spørsmål:

«I Hedmark som andre fylker
er det blitt mer og mer vanlig at folk bruker campingvogner som
en hytte store deler av året. Den flyttes fra hjemstedet
og tilbake når sesongen er slutt. Ofte er dette vogner
som ikke er registrert, og man har da brukt prøveskilter
for å foreta denne transporten på en lovlig måte.
Fra nå av er dette ikke lov, og dermed må man
betale en årsavgift på 1 160
kroner.

Har statsråden forståelse
for at dette føles urettferdig for de som bruker campingvognene
kun som ei hytte?»

  Jeg takker statsråden for svaret,
som faktisk var et mer positivt svar enn det jeg nesten hadde forventet.

Dette med campingvogner som brukes som hytte,
angår ganske mange. Det er ca. 20 000
campingvogner i Norge som brukes på denne måten.
Ofte gjelder dette barnefamilier eller enslige, som synes at dette
er en helt grei måte å feriere
på, særlig i forhold til deres økonomi.

Litt på kanten av dette kan man ta
eksemplet med en arbeidsbrakke. En arbeidsbrakke kan transporteres
på offentlig vei, med unntak av på motorvei hvis
man kjører i en hastighet på under 30 kilometer
i timen. Man kan da tenke seg at en campingvogn, hypotetisk, kan
brukes som arbeidsbrakke og på den måte transporteres.
Ser statsråden en parallell her og urettferdigheten i dette?

  Jeg takker statsråden for svaret.

Jeg håper at den praksisen vi har
i dag, kan fortsette til glede for dem som bruker campingvogn og
transporterer den på den måten som praktiseres
i dag, ved at en kan frakte den fra A til B med prøveskilt.

