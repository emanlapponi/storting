 Jeg takker statsråden nok en gang
for svaret.

Mange kommuner sliter med befolkningsnedgang.
Når man har en såpass lang saksbehandlingstid
at man ikke får tilflytting på grunn
av det – i dette tilfellet står gården tom,
men det er mange slike saker, dette er bare ett eksempel
av mange – er ikke det med på å bidra
til at det blir vekst i en kommune, og heller ikke til
at det blir befolkningsøkning. Det vil heller bli en befolkningsnedgang,
for i mellomtiden kan det hende at de som var interessert
i en eiendom eller et hus, finner seg noe annet
et annet sted. I tillegg kommer det økonomiske aspektet
for søkerne. Kunne statsråden tenke seg at hvis
man overskrider saksbehandlingstiden – mange håper
det blir fortgang i arbeidet, og at man tenker litt mer på det – kan
søkerne få dekket i hvert fall noen
av sine utgifter? I dette tilfellet måtte søkerne
ut med ca. 50 000 kr ekstra på grunn av lang
saksbehandlingstid, i henhold til denne avisartikkelen.

