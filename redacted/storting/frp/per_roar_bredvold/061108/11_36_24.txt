 Jeg ønsker å stille
kommunal- og regionalministeren følgende spørsmål:

«Som stortingsrepresentant
fra Hedmark har jeg fått mange henvendelser fra folk flest
blant annet om lang saksbehandlingstid ved forskjellige søknader.
I avisen Glåmdalen av 30. oktober i år kunne vi lese
om noen som ville selge en gård, og at saksbehandlingstiden
tok nøyaktig ett år.

Er statsråden fornøyd
med dagens praksis, eller vil Regjeringen jobbe for at
saksbehandlingstiden blir så kort som mulig?»

