  Jeg takker statsråden for nok et
svar. Jeg tror og håper vi har samme intensjonen, at vi
skal få størst mulig netto, at vi skal få solgt
eiendommene til en grei pris til riktig kjøper.

Jeg legger merke til at statsråden
forutsetter at ledelsen i Forsvarsbygg legger til grunn strenge
vurderinger for hvilke kostnader man skal ha. Det er vi selvfølgelig
enig i. Det kan virke som om Skifte Eiendom opptrer noe
fritt – jeg ordlegger meg veldig rundt når jeg sier «noe
fritt» – og det vil jeg at statsråden
tar til seg; det er noen som oppfatter at Skifte Eiendom
opptrer «noe fritt». Det kan ikke være
sånn at Skifte Eiendom kan bruke sine
inntekter/utgifter på den måten som de
hittil har gjort i noen tilfeller.

