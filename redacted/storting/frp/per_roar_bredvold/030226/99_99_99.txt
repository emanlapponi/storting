 Jeg ønsker å stille
sosialministeren følgende spørsmål:

«Elverum er ikke på lista
over utsalg som skal bygges om til selvbetjeningspol i 2003. Det
samme gjelder for Trysil, Tynset, Kongsvinger
og Rudshøgda. Selvbetjeningspol er et stort ønske både
fra ansatte og ikke minst fra kundene. Sverige
har hatt slike pol i mange år, og noe av den økende
handel der skyldes norske kunder som ønsker å lære
mer om produktene som tilbys, i tillegg til lavere pris.

Ser ikke statsråden at dette
vil kunne få folk til å få et sunnere
forhold til alkohol?»

 Jeg takker statsråden for svaret.

Da Vinmonopolet i Elverum flyttet fra ett lokale
til et mer egnet i 2001, trodde man at det skulle bli selvbetjent. På det
tidspunktet var det imidlertid Sosialdepartementet som satt med
avgjørelsen, og antall selvbetjente utsalg ble holdt nede
av edruskapspolitiske hensyn. Dermed ble det nye polet på Elverum
innrettet etter den gamle modellen. Kan statsråden
bekrefte at det i dag ikke er slike hensyn som bestemmer
om et pol skal være selvbetjent eller
ikke?

 Jeg spør én gang til: Kan statsråden
bekrefte at det ikke er edruskapspolitiske hensyn som
bestemmer om et pol skal være selvbetjent eller ikke?

I tillegg sa statsråden i sitt hovedsvar
at butikkene i Elverum, Ringsaker, Tynset og Trysil vil bli bygd
om for selvbetjening så snart ressursene tillater. Kan
statsråden være mer presis og antyde
et noe mer nøyaktig tidspunkt?.

