  Jeg takker statsråden for svaret
denne gangen, og for svarene på de spørsmålene
jeg har hatt i denne fireårsperioden. Dette blir vel det
siste spørsmålet av denne typen – vi
får se hva tiden bringer videre. Det var for så vidt
et utfyllende og godt svar, som refererer hva som har skjedd, og
hva som forhåpentligvis vil skje.

Det jeg vil presisere, er at Forsvaret skal
ha ryddighet med hensyn til alt man eier, og hva man bruker.
Vi har forskjellige eierforhold til utstyr i Forsvaret, vi har låneforhold,
vi har leieforhold, og vi har ting som vi på en måte bare
har. Når vi skal avhende noe av dette utstyret, må man
ha et ryddig forhold til hvem som eier det, og i dette tilfellet
var det vel ikke Norge som formelt var eier.
Da må det ryddes opp før man gir bort ting. Det
er en liten korreks til Forsvaret, slik jeg ser det, men det er også kanskje en
korreks til Røde Kors, som ikke har
fulgt opp dette. Regelverket man har
med hensyn til hvordan det skal gjøres når vi
gir bort ting, er helt klart. Derfor spør jeg statsråden en
gang til: Vil dette bli ryddet opp i både når
det gjelder det utstyret som allerede er gitt bort, og når
det gjelder det utstyret som vil bli gitt bort i framtiden?

