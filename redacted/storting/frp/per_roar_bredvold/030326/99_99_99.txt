 Jeg ønsker å stille
landbruksministeren følgende spørsmål:

«I svært mange kommuner,
som f.eks. Åsnes i Hedmark, står det mange gamle skogskoier
og seterbuer som da de ble bygd, hadde en viktig funksjon i datidens drift.
I dag har disse ikke denne funksjonen, men å få benyttet
disse til annen næring/fritid som f.eks. turisme, eller å få fradelt
dem fra hovedeiendommen, er svært vanskelig.

Ser statsråden at en annen bruk av
disse ville gagne distriktene på en svært positiv
måte, og vil han i så fall være
med på en slik endring?»

 Jeg takker statsråden for et spennende
og positivt svar. Jeg skal kun komme med en tilleggskommentar, for
jeg synes dette var veldig bra.

Som statsråden sier, er det slik at
i den tiden det var gammeldags skogs- og jordbruksdrift, var man ofte
i skogen fra – la oss si – to til fire
uker, og da var det behov for skogskoier. Infrastrukturen var helt
annerledes, og man brukte hest istedenfor maskiner. Da var det virkelig behov
for dette. Men tiden har gått, utviklingen har skjedd,
slik at nå er det et helt annet behov for skogskoier enn
det var da. Behovet er altså blitt sterkt redusert.

Som sagt: Jeg er veldig fornøyd
med svaret fra statsråden, og vil med spenning se fram
mot den utviklingen som vil skje her.

