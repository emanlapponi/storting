 Formann Knut Grinde
i Fosen Gjenvinning sier at en slik fregatt inneholder netto 1 000 tonn
stål, i tillegg til andre metaller som kobber, messing og aluminium.
Han sier: «Å senke disse er ressurssløsing. Det er gode
metallpriser for tiden, og fregatten kunne bli smeltet om og dermed blitt
til noe nyttig». I tillegg har vel Forsvaret et miljøperspektiv
på dette også, vil jeg tro. Jeg vil tro at forsvarsministeren
ikke er fornøyd med at havets bunn skal være en krigskirkegård
for gamle skip, og Forsvaret har vel også et ansvar for ikke å
spre rundt seg med avfall på en kanskje noe uheldig måte. For
det er klart at å senke et skip, selv om det er renset for farlige
stoffer, er ikke bra for naturen. Og ifølge Soria Moria-erklæringen
er vel Regjeringen en miljøregjering? 

