  Jeg takker statsråden for svaret.

Spørsmålet mitt har sitt
utspring i en sykkeltur jeg hadde for en stund siden. Når
man sykler, kommer man litt lavere ned, nærmere veien
og nærmere brua enn når man kjører. Jeg
oppdaget da noen steiner ved ei bru, og det oppdaget jeg også ved
andre bruer. Jeg stoppet og gikk ned og kikket. Det var
steiner fra den tiden brua ble bygd – det stod når
og hvordan, etc. Brua er blitt oppklassifisert, og vegen er blitt
hevet, så det var 1–2 meter ned. Det var tilfellet også på de
andre stedene. Steinene står der nede.

Jeg ser i svaret til statsråden at
det er registrert. Men det var i 2002, nå er vi i 2005.
Steinene er der fortsatt. Da blir mitt oppfølgingsspørsmål:
Hvor langt har man kommet, og hva er i praksis blitt gjort? Er det
gjort noe mer enn bare å registrere
dette? Minnesteinene er fortsatt der nede, og jeg tror at med enkle
grep – ikke så mye penger nødvendigvis – kunne
vi fått hevet steinene og kanskje lagt ny maling i skriften
på dem, til allmenn nytte og glede.

