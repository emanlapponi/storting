  Jeg ønsker å stille arbeids-
og administrasjonsministeren følgende spørsmål:

«I forbindelse med bygging av nytt
Rikshospital ble det brukt 15 mill. kroner til kunstnerisk utsmykking. Dessverre
ble flere av utsmykkingene stående tilbake i det gamle
sykehuset.

Hvorfor ble det ikke brukt anslagsvis 200 000
kroner av denne summen for å få flyttet med disse
og derved få en bedre utnyttelse av pengene?»

  Jeg takker statsråden for svaret,
som jeg tolker positivt i sakens anledning, ved at statsråden,
da han ble kjent med saken, bad om en nærmere redegjørelse.
Jeg takker også for det positive i dette svaret. 

Jeg vet ikke hva dette kunstverket er verdt
i kroner og øre, men jeg er helt sikker på at
det har vært en betydelig verdiøkning, og at verdien
er stor i forhold til det det koster å flytte det. I tillegg
er dette et kunstverk som er veldig tidstypisk, både i
uttrykk og når det gjelder teknikk, og absolutt bevaringsverdig
av den grunn. 

Jeg ser også i svaret til statsråden
at han heller ikke ser bort fra at det kan være private
som kommer på banen og overtar dette. Det synes jeg også er
greit. Det viktigste er jo at disse kunstverkene blir tatt vare
på for ettertiden. 

Men tilbake til selve spørsmålet – det
handler jo om statens bruk av offentlige midler. Her kunne man altså fått
mye utsmykning for en relativt rimelig pris. 

  Jeg takker statsråden for et positivt
svar.





                

