  Jeg ønsker å stille samferdselsministeren
følgende spørsmål:

 «Mellom Rena og Hamar har NSB kjørt
med buss som en erstatning for de daglige 8 togavgangene siden begynnelsen
av mars. Dette opphører rundt 30. april 2001.

Ser statsråden dette busstilbudet
til de reisende som såpass interessant at han kan tenke
seg å fortsette dette i framtiden, da buss ofte er bedre
og ikke minst mer fleksibelt på enkelte reisestrekninger?» 

  Jeg takker statsråden for svaret,
som jeg tolker som positivt for de reisende, ved at NSB BA vil foreta
en nærmere vurdering av statens kjøp av persontransporttjenester.
Det som er viktig, er at de reisende får et så godt
tilbud som mulig. Dette må bl.a. innbefatte billettpriser,
hyppighet på avganger, fleksibilitet, sikkerhet og flere
ting. Det har kommet positive signaler fra noen av de reisende i
den perioden da buss har erstattet åtte togavganger daglig
på strekningen Rena-Hamar. Har statsråden registrert
tilsvarende signaler i dette tilfellet eller eventuelt i andre,
tilsvarende situasjoner?

  Jeg takker statsråden en gang til
for positive signaler. 

Jeg har fått meg forelagt tall – uten
at jeg kan gå god for dem, dessverre – at for
de kostnader som persontogene innebærer i dette
tilfellet, kunne man hatt ca. 10 flere, dvs. 18, bussavganger i
døgnet. Jeg understreker at jeg ikke kan gå god
for disse tallene. Kan statsråden antyde noe om at det
kan være en snev av riktighet i dette?

