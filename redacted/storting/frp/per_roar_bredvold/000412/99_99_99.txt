  Jeg ønsker å stille samferdselsministeren
følgende spørsmål:

«Stange stasjon i Hedmark ble i desember
1999 stengt av Statens Jernbanetilsyn for av- og påstigning.
Resultatet har blitt en taxiregning på ca. 1 mill. kroner.

Synes statsråden dette er forsvarlig
bruk av offentlige midler, og hva vil statsråden gjøre
for at de reisende får et så godt tilbud som mulig
i dette området?»

  Jeg takker statsråden for svaret,
som var et tilbakeblikk på hva som har skjedd ved Stange
stasjon.

Statsråden sa at det skal bygges en
midlertidig sideplattform som skal stå ferdig i begynnelsen
av juni. Dette er positivt, men vil etter mitt syn ta noe lang tid.
Slik jeg forstår det, må reisende frem til dette
tidspunkt bruke taxi som NSB må betale. Synes ikke statsråden
at man frem til en ferdig utbygd løsning forefinnes på Stange
stasjon, har brukt svært mye penger til slike utgifter,
penger som kunne vært brukt for å få fortgang
i prosjektet samt redusert de ekstra ulemper de reisende vil få.

  Jeg takker nok en gang statsråden
for svaret. 

Kan statsråden love at de reisende
dette gjelder – fram til Stange stasjon er åpen
igjen – slipper å betale denne ekstrautgiften
for økt taxibruk, slik praksis har vært fram til
nå?

