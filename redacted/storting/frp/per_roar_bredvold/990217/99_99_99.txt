 Jeg tillater meg å stille følgende
spørsmål til forsvarsministeren: 

«Forsvaret ønsker å disponere
Nils Stenbro, Årnes, sin private Chevrolet Suburban ved beredskap
eller når mobilisering er iverksatt. Dette er selvfølgelig
greit fra eiers side, men Forsvaret krever også at bilen
skal leveres med piggdekk, noe Stenbro verken har eller ønsker å kjøpe,
da han ikke har dette behovet selv.

Synes statsråden det er riktig av
Forsvaret å kreve denne investeringen av privatpersoner
som må låne ut sin bil gratis?»

  Jeg takker forsvarsministeren for svaret.

Jeg er glad for at Forsvaret nå vil
jobbe med å fornye rekvisisjonsblanketten, slik at den
blir mer tidsmessig. Når det gjelder meldingen som forsvarsministeren
viser til, sier han at teksten endres til at kjøretøy
skal leveres med vinterdekk med kjettinger. Men dette gjør
ikke situasjonen noe særlig bedre for en del
av dem som har denne typen kjøretøy. De fleste
kjører på helårsdekk, eventuelt bare
med gode sommerdekk, da de har firehjulstrekk. Hvem skal da betale
for fire felger med vinterdekk samt kjettinger? Bare originale felger
til omtalte biltype koster nye 7 000 kr pr. stk.,
pluss vinterdekk, pluss kjettinger. Vi sitter da fortsatt igjen
med et økonomisk spørsmål, som også er
et prinsippspørsmål.

Hva vil statsråden gjøre
med dette?

