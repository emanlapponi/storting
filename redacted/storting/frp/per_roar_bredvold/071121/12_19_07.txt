 Jeg takker for klargjørelsen og bekreftelsen.

Det er en kjensgjerning at mange av disse festningene de
senere årene har fått en annen bruk enn før,
f.eks. var Kongsvinger festning senter for bl.a.
Heimevernet – der var det heimevernsfolk hele
tiden, og Heimevernsskolen hadde kurs der. Det var også en
del soldater der – det var liv og røre. Men etter
at antall heimevernsdistrikter ble redusert, ble også aktiviteten
på Kongsvinger festning sterkt redusert.
Man har nå bare et lite kommandantskap,
og lite hjelp. Bruken av Kongsvinger
festning og andre festninger er derfor en helt annen nå,
og det krever større fokusering på vedlikeholdet.
Samtidig drives det litt utleievirksomhet, og en del ombygging i
den sammenheng må også til, bl.a. på Kongsvinger
festning. Det er klart at det å leie ut en festning slik
den er i dag, ikke er bare, bare. Det er en del utfordringer – og
en del utgifter – hvis en skal få leieinntekter.

