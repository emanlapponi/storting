  Jeg takker statsråden for et grundig
og godt svar, som for så vidt gjør meg beroliget.

Grunnen til at jeg stilte spørsmålet,
er at utredningen har tatt noe lengre tid enn forespeilet.
Jeg var litt urolig for at dette skulle gå i glemmeboken – og
for at man også glemmer å sette av midler
til dette. Kongsvinger festning er én
festning, men vi har mange andre festninger også rundt
omkring i Norge som man må ta vare
på. Den muren som raste sammen på Kongsvinger
festning – det kan kanskje skje flere steder på Kongsvinger
festning – er eksempel på noe
som også kan skje på andre
festninger rundt omkring. Vi har et stort ansvar, og forsvarsministeren
og jeg har en felles interesse av å ta vare
på disse festningene.

Jeg visste at utredningen hadde tatt lengre
tid enn beregnet, så jeg var bekymret. Nå lover
statsråden at dette skal bli sett på rundt juletider
og tatt opp igjen. Så hvis statsråden nok en gang
kan bekrefte dette, er jeg fornøyd.

