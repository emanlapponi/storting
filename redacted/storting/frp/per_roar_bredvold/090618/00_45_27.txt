 (ordfører for saken): Dokument nr. 5 for 2008–2009 omhandler innstillingen fra forsvarskomiteen om Ombudsmannsnemnda for Forsvarets innberetning om virksomheten i tiden 1. januar–31. desember 2008. 




Komiteen viser til at Ombudsmannsnemnda i Dokument nr. 5 for 2008–2009 reiser en rekke viktige spørsmål, og tar til orientering nemndas beretning. Komiteen har videre merket seg nemndas engasjement og initiativ. 




Komiteen har i drøftelse med Ombudsmannen fått opplyst at nemnda ikke nødvendigvis deler alle synspunktene som er brakt videre, og registrerer at nemnda gjennom sitt arbeid har påpekt en rekke forhold og situasjoner som kan ha endret status etter at rapporten ble produsert. 




Komiteen ser utfordringene ved at nemnda framlegger status og oppfatninger fra året før rapporten blir behandlet i Stortinget, og således ikke viser status pr. framleggelsestidspunkt. 




Komiteen mener på denne bakgrunn at det ville vært hensiktsmessig om Ombudsmannen organiserer arbeidet med rapporten slik at det i rapporten framkommer en statusdel som viser avvik i de innrapporterte forhold der forhold er kjent endret. 




Komiteen ser det videre som en fordel av Ombudsmannen søker å komme med konklusjoner og anbefalinger på en mer konkret måte. 




Komiteen tar på denne bakgrunn Dokument nr. 5 til orientering. 




