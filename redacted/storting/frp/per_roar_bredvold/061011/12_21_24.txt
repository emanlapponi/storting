 Jeg takker statsråden for svaret,
som jeg synes var mindre seriøst enn jeg kunne ønske.
Som jeg skriver, gjelder dette også andre næringsdrivende.

Så vidt jeg vet, er statsråden
fra et parti som heter Senterpartiet, som har distriktspolitikk
som en av sine fanesaker. Fremskrittspartiet
og undertegnede mener i alle fall at det i distriktspolitikken
skulle være et mål at man skal kunne
bo i distriktene og leve av et eller annet man
produserer, så sant det er mulig. Mange næringsdrivende
prøver det, blant annet langs rv. 3. Men når man ikke
får sette opp skilt til den aktiviteten man bedriver, blir
det vanskelig å fortsette denne for å leve
av den og for å bo ute i distriktene, slik Fremskrittspartiet ønsker.
En god distriktspolitikk
går ut på at folk kan bo der og leve
av det man produserer.

Selvfølgelig er ikke vi
for at alle og enhver skal sette opp skilt. Men det er
viktig at man har en mulighet til å sette opp skilt som
forklarer hva man driver med og hvor man holder til.

