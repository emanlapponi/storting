  Jeg tillater meg å stille følgende

spørsmål til barne- og familieministeren:

«Norske offiserer som er beordret

til tjeneste i utlandet, får ikke kontantstøtte

for barn i aktuell alder fordi loven krever bosted i Norge.

Hva vil statsråden gjøre

med dette når det samtidig står i forskriftene

i folketrygden at de er å regne som bosatt i Norge under

oppholdet i utlandet?»

  Jeg takker statsråden for svaret,

som i stor grad var oppklarende. 

Men hovedårsaken til muligheten for

forskjellige tolkninger henger sammen med at når en offiser

er beordret til tjeneste i utlandet i mer enn tre måneder,

er han eller hun fortsatt å regne som norsk statsborger,

selv om adressen er i et annet land. Skatten betales for øvrig

til Norge. Å melde flytting til det landet man er stasjonert i, er

umulig, og dermed er man også utelukket fra å få de trygderettighetene

man ellers ville ha fått i dette landet. 

Tidligere hadde norske offiserer i utlandet

særavtale om barnetillegg, som skulle kompensere for bortfall

av barnetrygd. Kan dette være noe å vurdere også for

kontantstøtten? Hva tror og ønsker statsråden

resultatet vil bli når det gjelder EØS-avtalen på dette

punkt?

