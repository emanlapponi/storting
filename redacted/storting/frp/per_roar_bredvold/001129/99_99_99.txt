  Jeg tillater meg å stille følgende
spørsmål til kulturministeren:

«NRKs 17 distriktskontor kan komme
til å bli delt inn i 9 regioner. I stedet skal kontorene
deles inn i 9 regioner hvor hver region får sin redaktør.
De kontorene som ikke får egne regionredaktører,
får i stedet status som underkontorer. 

Deler statsråden disse vurderinger
med tanke på å gjøre NRK mer effektivt
og rasjonelt, eller har statsråden andre fremtidsplaner
med NRKs videre form?»

  Jeg takker statsråden for svaret,
som var noe kortere enn det jeg hadde håpet og trodd. 

Fremskrittspartiet ser betydningen av å ha
gode distriktskontorer rundt om i Norge. På grunn av Norges størrelse
og omfang er det viktig at disse fungerer på en effektiv,
rasjonell, økonomisk og fornuftig måte. 

Et distriktskontor er også med på å ivareta
demokratiet og muligheten for innbyggerne til å komme ut
med sitt budskap. Distriktskontorene har et ansvar for å ivareta dette
samt å ivareta det innbyggerne ønsker at NRK som serviceapparat
skal gi. Derfor er det viktig at regionene ikke blir for store og
avstanden dermed for uoverkommelig. Det er også gjennom
mange år bygd opp en god kompetanse samt investert mye
i utstyr og lokaler. 

Det er i forbindelse med lisensen bestemt hvor
mye av denne som skal gå til distriktskontorene. Selv om
Fremskrittspartiet er imot tvungen lisens, aksepterer vi selvfølgelig
dagens system, og vi ønsker at enhver innbetalt krone går
til lisensbetalernes beste.





                

  Jeg tillater meg å stille følgende
spørsmål til kirke-, utdannings- og forskningsministeren:

«I St.meld. nr. 64 (1984-85) ble det åpnet
for salg av prestegårder. På 15 år har
staten solgt 97 av totalt 190 prestegårder. I dag er 40
gårder til salgsvurdering, samt at om lag 20 skal tas opp
til salgsvurdering. Dette viser at prosessen har tatt lang tid,
til ergrelse for potensielle kjøpere. 

Vil statsråden bidra til at det blir
fortgang i salget?»

  Jeg takker statsråden for svaret,
hvor statsråden sa han vil bidra til at saksbehandlingstiden
vil være så kort som mulig.

Det er riktig at mange høringsinstanser
skal gi uttalelse, og at salg av en prestegård er noe mer
komplisert enn andre salg. Men når det gjelder slike eksempel
som vi kunne lese om i Nationen den 16. november i år,
hvor en kjøper har ventet i ca. ni år, må man
si at det er for lenge, og ingen vil tjene på dette, verken
eier, leier, kjøper eller samfunnet rundt. Nok en gang:
Jeg er fornøyd med svaret fra statsråden hvor
han lover å følge opp de sakene som ligger til
behandling.





                

