  Jeg takker statsråden for svaret.

Statsråden sier at nordområdene
skal være vårt strategisk viktigste
satsingsområde i årene framover. Der er vi enige.
Men når det gjelder måten man satser der oppe,
kan vi kanskje være noe uenige. Personlig synes
jeg at det å gå fra pansrede vogner til militære
jeeper er å gå noe for langt. Dette er en type
jeeper som en nesten finner på annethvert gårdsbruk,
og annenhver person har en slik bil. Jeg vet virkelig ikke
om det vil være noe særlig avskrekkende å kjøre
rundt i noe slikt. Det står at man skal beholde ti stormpanservogner,
men Leopard-stridsvognene skal fjernes. Det er jo ikke
lenge siden vi kjøpte disse Leopard-stridsvognene. Det
er i underkant av ett år siden vi fikk de siste, og mange
av dem er ennå ikke ombygd.

Synes ikke statsråden dette
vil gi signaler om at vi nettopp prøver å nedbygge
Forsvaret i nordområdene, i stedet for å satse
på det, som Fremskrittspartiet ønsker?

