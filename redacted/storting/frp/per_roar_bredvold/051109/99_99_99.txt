 Jeg takker statsråden nok en gang
for svaret.

Når det spesielt gjelder
det at det skal være lette panservogner, lette
jeeper og at disse er ettertraktet i internasjonale operasjoner,
håper jeg virkelig ikke at vi skal tømme
Nord-Norge for utstyr hvis det skulle være behov
for den type utstyr ellers ute i verden. Jeg tror og mener
helt bestemt at det utstyret vi har i Nord-Norge, skal være
i Nord-Norge nettopp for å trygge det vi har
der oppe. Og det er mye.

I tillegg snakker vi om at vi skal beholde
materiell og styrke nærområdene våre
i nord, men samtidig så sier vi at Garnisonen
i Porsanger kanskje skal legges ned, Heggelia skal legges ned, og
Skjold skal kanskje legges ned. Og hva er det da igjen? Altså:
Jeg synes at det er en faretruende retning vi beveger oss i nå,
at det som er i Nord-Norge, skal samles på ett sted, og
i tillegg at det utstyret vi skal ha, skal være
lett utstyr, og ikke avskrekkende i det hele
tatt. Og da kan vi jo stille spørsmål ved om dette
er på grunn av økonomi eller om det
er av militærfaglige grunner.

