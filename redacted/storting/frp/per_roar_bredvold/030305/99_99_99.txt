 Jeg ønsker å stille
samferdselsministeren følgende spørsmål:

«Statens jernbanetilsyn retter kraftig
kritikk mot NSB pga. manglende sikkerhet når svenske
tog med svensk personell trafikkerer norske skinner bl.a.
på Kongsvingerbanen.

Er statsråden klar over dette, og
hva vil statsråden gjøre slik at sikkerheten blir
optimal?»

 Jeg takker statsråden for svaret,
som viser at statsråden er klar over de problemene som
er – og forhåpentligvis kommer det ikke
flere i ettertid.

Det har vært tilløp til nestenulykker
hvor svenske tog har kjørt på rødt – det
har altså ikke vært grønt.
Om det er menneskelige ting som har forårsaket det, om
det er opplæringen som er mangelfull, eller om
det er andre ting, skal ikke jeg si så mye
om. Det virker som om opplæringen kan være
noe mangelfull i forhold til den man har i Norge. Man skulle tro
at for å trafikkere norske skinner burde det
være samme opplæring, med samme krav, uansett
hvem som trafikkerer dem.

Jeg vil presisere at jeg absolutt ikke
er imot at utenlandske tog bruker norske
skinner, med folk fra andre nasjoner enn Norge, selvfølgelig,
men det handler om sikkerhet og sikkerheten for de reisende.

 Jeg takker statsråden for svaret.

Avslutningsvis vil jeg nok en gang spørre
om statsråden vil forfølge saken, altså følge
med på hva som skjer etter 1. april 2003, slik
at 

sikkerheten

 for de kjørende
blir god, altså bedre enn den er i dag.

