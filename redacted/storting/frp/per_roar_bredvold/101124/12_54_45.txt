 Jeg takker nok en gang for statsrådens svar.


Jeg skjønner at vi har felles mål her. Det er ingen tvil om det. Vi har også en del felles løsninger på dette. Men det er klart at det må skje noe rimelig raskt, for dette er jo ikke noe nytt problem, og problemet har bare blitt større og større. Og noe så enkelt som at man kan regulere temperaturen inne i bilen, avhengig av hva temperaturen er utenfor bilen, må være viktig. Man må også se på at dødeligheten varierer forskjellige steder i Norge. Jeg tror at hele kjeden, fra produsenten til transportøren og til slakteriet, må samarbeide med tanke på dyrevelferden. Det kan jo også være noen dyr fra produsenten som ikke er skikket til å bli transportert, enten de har skader eller – slik statsråden sier – det kan være våte dyr.


Jeg har selv vært på et slakteri og sett at det kan være litt forskjellig kvalitet på de bilene som transporterer.


