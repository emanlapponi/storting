 Jeg takker statsråden for
svaret, som var et greit svar, men ikke akkurat det svaret
jeg ønsket å få, selvfølgelig.

La det først og fremst være
sagt at Landsskytterstevnet er positivt, og det er meget bra. Landsskytterstevnet skal
vi fortsatt ha i framtiden. Det er ikke det det er tvil om.

Men når man til årets arrangement
innkaller 600 soldater, i hvert fall er det det tallet jeg har hørt,
fra Jæren HV-område, er det mange av dem som stiller
spørsmålet om de får den relevante trening, øvelse,
kontroll av utstyr etc. som en har krav på som HV-soldat.
Og det er da man stiller spørsmålet om det å være
med på et landsskytterstevne, å være
med på forskjellige oppgaver der, gir akkurat
den type trening, øvelse, kontroll av utstyret,
etc. Det er det som er spørsmålet. Når
man da samtidig vet at det er begrenset med midler også i
HV, slik at ikke alle får trent hvert år
engang, da er spørsmålet veldig relevant, synes
vi, om dette er riktig bruk av HVs ressurser.

Jørgen Kosmo hadde
her gjeninntatt presidentplassen.

