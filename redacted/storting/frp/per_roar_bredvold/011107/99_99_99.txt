  Jeg ønsker å stille
justisministeren følgende spørsmål:

«I Hedmark ble det høsten
2001 utvist åtte litauere fra Norge, og de ble
idømt en bot på 3 000 kroner hver for tyttebærplukking.

Synes statsråden, på generelt
grunnlag, dette er en riktig bruk av rettsvesenet og dets midler, eller
ser statsråden muligheter for en oppmykning av dagens regelverk?»

  Jeg takker statsråden for svaret.

Svært mange i Hedmark, både
politikere, byråkrater og såkalt vanlige folk
reagerte til dels sterkt på den prioritering
politiet viste i denne saken. Litauerne ble
svært raskt tatt, to ble kastet på glattcelle,
de ble bøtelagt med 3 000 kr hver, noe som er
en uhorvelig stor sum for en vanlig litauer, og så utvist
fra Norge.

Mange lurte på om dette var en riktig
prioritering av politiets knappe ressurser, både
tidsmessig og økonomisk. Når man vet at politiet ikke
har nok midler til å rykke ut ved f.eks. innbrudd og andre
lovbrudd enkelte steder, gjør dette situasjonen noe spesiell.

Det å plukke bær ute i skogen
er for de fleste av oss ikke det største
lovbruddet, selv om bærene selges, med eller
uten arbeidstillatelse. Og det er her det skurrer hos mange. Det
skurret så pass mye at i Os kommune har man bl.a. samlet
inn 12 000 kr for å hjelpe til med bøtene,
og Kommuneforbundet i Hedmark har gitt 16 000 kr. Hvilke
signaler gir dette statsråden?

  Jeg takker nok en gang for svaret.

I Norge er det enkelte kommuner som
har vennskapskommuner i Litauen, slik som f.eks. Os kommune, som jeg
nevnte. Der er det samlet inn mye penger gjennom årene
bl.a. til barnehjem. Spørsmålet mitt gjelder om
det kanskje hadde vært mer riktig at de innsamlede midlene, fra
f.eks. Os kommune og Kommuneforbudet, heller kunne gått
til sånne ting ved at boten bortfaller, altså de 3 000
kr pr. tyttebærplukker.

