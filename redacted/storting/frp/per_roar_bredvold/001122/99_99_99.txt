  Jeg ønsker å stille forsvarsministeren
følgende spørsmål:

«Forsvarets overkommando/Hæren
(FO/HST) har besluttet at mobiliseringsutstyr, våpen,
ammunisjon og uniformer, ikke lenger skal være utlevert
til mobiliseringsdisponert befal i Hæren. 

Ser statsråden noen betenkeligheter
med denne «avvæpningen» av landets reserveoffiserer,
selv om det gis mulighet for enkelte til å unngå dette
gjennom avtalen som er inngått mellom NROF og FO/HST?»

  Jeg takker statsråden for svaret.

Jeg tror at både statsråden
og vi andre som ser Forsvaret som en svært viktig del av
det norske – og det internasjonale – samfunn, ønsker å bidra
til at Norge skal ha et så godt forsvar som mulig.

Men ved dette pålegg om innlevering
av både våpen og utstyr tror jeg det dessverre
vil skje en reduksjon av motivasjonen hos mange av våre
reserveoffiserer. Mange ser på det som en nedbygging av
Forsvaret, og at beredskapen dermed svekkes. Men det viktigste er
likevel, slik jeg ser det, at den yrkesmessige stolthet, samhold,
m.m. 

kan 

forsvinne. 

Ser statsråden at motivasjonen for
dem som gikk inn i Forsvaret for å ta ansvar, yte litt
mer og dermed bidra til å forsvare landets, Kongens og
flaggets heder, på sikt kan bli borte, med de følger
dette kan få?

