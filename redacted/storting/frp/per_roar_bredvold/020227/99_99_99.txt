 Jeg ønsker å stille
forsvarsministeren følgende spørsmål:

«Fra 1994 til 1997 kjøpte
Hæren stålcontainere for nesten 300 mill. kr.
Fem år senere er det funnet nye metoder for oppbevaring
av mobiliseringsmateriell, og containere tømmes.

Vil statsråden ta hensyn til denne
feilsatsingen slik at fremtidige militære investeringer
vil ha en noe lengre brukstid og man dermed bedre
kan utnytte materiellet?»

 Jeg takker statsråden for svaret.

Problemet, slik Fremskrittspartiet
ser det, er at bl.a. krigsoppsetningsplanene våre
stadig raskere forandres. Vi må kunne gi Forsvaret større
forutsigbarhet, slik at de investeringer/forandringer Forsvaret
gjør, har en mye lengre levetid enn det vi opplever
i dag. Slik som dagens forsvarsmidler og mål raskt forandres,
vil dette gi oss et forsvar som dessverre ikke
kan utføre de oppgaver vi pålegger Forsvaret,
100 pst.

Jeg hører at statsråden sier
at statsråden vil arbeide ut fra et langsiktig perspektiv.
Det blir da nærliggende å spørre: Hvilken
tidsperiode er det her snakk om, når statsråden
i samme avsnitt sier at dette er i henhold til de krav
og den reaksjonsevne «som til enhver tid gjelder»?

 Konkret tilbake til spørsmålet:
Ser statsråden at de investeringene som Forsvaret gjør – og
spesielt i en slik størrelsesorden som vi her snakker
om, ca. 300 mill. kr – bør vare
i en noe lengre periode enn den vi
snakker om her? Dette er jo tross alt skattebetalernes penger, og
de ønsker og har krav på å få en
kost-nytte-verdi av de investeringer som Forsvaret gjør. Troen
på et godt forsvar har krav på dette.

