 Dette er en gledens dag både for Orion-flyene, de som bruker Orion-flyene, og ikke minst for Forsvaret og Norge. Vi bruker nå 720 mill. kr på å kjøpe nye vinger, inkludert avsetning for usikkerhet. Så dette skulle være greit. Vi legger òg til grunn at det skal være et samarbeid med andre land. Hvis det ikke blir noe samarbeid, skal Regjeringen komme tilbake til Stortinget med saken.




Men det står følgende i tillegg:







«I tråd med de regler som gjelder for større anskaffelser av materiell utenlands, vil det bli krevd gjenkjøp for 100 pst. av verdien av den forhandlede kontrakt. Forsvarsdepartementet har ansvaret for å forhandle en slik gjenkjøpsavtale.»




Jeg håper at dette lar seg ordne. Hvis det mot formodning ikke skulle gå, håper jeg at vi fortsatt står ved det vi har sagt, at vi skal bruke 720 mill. kr på å kjøpe nye vinger til Orion-flyene. Det viktigste må være vinger.




