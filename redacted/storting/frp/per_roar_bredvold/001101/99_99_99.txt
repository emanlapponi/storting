  Jeg ønsker å stille miljøvernministeren
følgende spørsmål:

 «Mjøsas hvite svane, hjuldamperen «Skibladner»,
har fått et pålegg om et lukket toalettanlegg,
noe som ikke kan gjøres uten ombygging. Dette er både
vanskelig og økonomisk dyrt, men mest et spørsmål
om kulturvern.

Vil statsråden bidra til at «Skibladner» får
dispensasjon, slik at båten fortsatt kan få seile
på Mjøsa til glede for oss alle?»

  Jeg takker statsråden for svaret
angående denne viktige saken. Jeg takker også for at
statsråden vil bruke tid og energi på dette slik
at det vil gå raskt, men jeg håper – og
er helt overbevist om – at statsråden også bruker
den tiden som trengs, slik at vi får et riktig svar i denne
viktige saken.

Skibladner er jo en gammel båt, 144 år,
og det er ikke så enkelt å bygge den om, som en
kanskje må gjøre hvis en skal ha et lukket system.
Det betyr noen rør her og der, en tank og det ene med det
andre. Den ombyggingen er nå én ting, men det
er også kostnader ved dette. Etter det jeg har fått
undersøkt, vil en slik ombygging koste ca. 1 mill. kr,
og driften vil koste ca. 100 000 kr i året.
Ser statsråden også på dette når
hun ser på saken?

  Jeg takker igjen for svaret. 

Jeg ser i «Nyhetsbrev om Lokal Agenda
21», utgitt av Riksantikvaren, at statsråden er
referert og intervjuet. Der sier statsråden:

 «Satsing
sentralt styrker lokalt. 

Et av de områder jeg vil bli husket
for som miljøvernminister, er hva jeg får gjort
for kulturminnevernet.» 

Så det er mange sider av samme sak.
Jeg er på grunnlag av det statsråden har sagt,
overbevist om at hun vil gjøre alt for at Mjøsas
hvite svane, «Skibladner», ikke vil bli parkert.
Det er det som er det viktigste.

