 Jeg ønsker å stille
forsvarsministeren følgende spørsmål:

«Forsvaret valgte et tyrkisk verksted
for å ha service på to Hercules-fly. Resultatet etter
denne servicen, bare på det ene, ble 155 mangler,
hvorav åtte så alvorlige at flyet ikke
hadde lov til å lette. Valg av verksted ble gjort etter anbudsmetoden.
Ifølge FLO/Drift hadde man valget mellom
pest eller kolera pga. lite penger.

Synes statsråden det er forsvarlig å bruke
et verksted som det kan synes ikke ivaretar sikkerheten
på en forsvarlig måte, og hva vil hun bidra med
til at flyene får den service de må ha?»

