  Jeg tillater meg å stille følgende
spørsmål til samferdselsministeren:

«Totale kostnader per passasjer og
kilometer på tog kontra ekspressbusser er et viktig samfunnsspørsmål
for å få et så godt tilbud til de reisende
som mulig.

Hva er, som et eksempel, de absolutte kostnader
fordelt per passasjer på en strekning på Rørosbanen mellom Tynset
og Oslo?»

  Jeg takker statsråden for et omfattende
og godt svar, som jeg senere vil gå inn og se nærmere
på.

Vi har fått noen tall. Når
jeg nå hører de tallene, blir spørsmålet
til statsråden: Hvor langt kan statsråden strekke
seg for hvor mye en billett skal/bør
koste?

  Jeg takker nok en gang for svaret.

Det som er viktigst for Fremskrittspartiet
og meg, er at de reisende skal få et så godt tilbud
som mulig. Det er vi sikkert alle sammen enige om. Men
når man bare tar de 59,8 mill. kr
som er støtte til NSB, vet vi at det finnes et bussselskap
der som heter Østerdal Billag, som sier at med 59,8 mill. kr
kan de kjøre minst 20 gratis avganger pr. døgn.
Dette må jo få noen klokker til å ringe
for oss alle sammen.

Når vi i tillegg vet at det er prat
om at man skal skifte sviller på denne strekningen for
350 mill. kr, som ikke er tatt med i
svaret til statsråden, for at persontoget skal klare å kjøre
så fort som det er tiltenkt, og når vi også vet
at det skal være tanker og planer om elektrifisering
av banen til en hittil ukjent sum, blir dette ganske høye
totalkostnader pr. passasjer. Ser ikke da statsråden
at det helt sikkert ville være greit at et busselskap gjorde
denne jobben, kanskje på en bedre måte, eller
at vi la ut driften på anbud?

