 Jeg takker statsråden for svaret.

Både statsråden og jeg var
på årsmøtet til Norsk Tipping på Hamar
for en stund siden. Noen dager før hadde Hedmark
besøk av Siv Jensen, Fremskrittspartiet – vi valgte også å besøke
Norsk Tipping den gangen, så vi bruker en del tid på dette.

Jeg mener det er en vinn-vinn-situasjon
for alle hvis vi har flere kommisjonærer, selv
om enkelte kommisjonærer kanskje ikke går
med like stort overskudd som de store. Dette er en vinn-vinn-situasjon
for spillerne, ved at flere får mulighet til å spille
og kanskje da ikke går på nettet og bruker
det alternativet, men bruker sin nærbutikk. Jeg tror det
er en vinn-vinn-situasjon for kommisjonærer – jeg
tror det er det for Norsk Tipping, og ikke minst for dem
som skal få del i overskuddet. Jeg håper at statsråden
sammen med meg og andre som vil ha en sterk distriktspolitikk,
ser også på de små kommisjonærene,
slik at de kan få en sjanse til å være
med på dette. Jeg tror dette vil være
med på å bidra til at distriktene overlever, ved
at det også finnes mulighet til å spille
på noe så uskyldig som Norsk Tippings spill.

