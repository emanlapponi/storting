 Jeg tillater
meg å stille følgende spørsmål til forsvarsministeren:

«Det hevdes fra enkelte i Forsvaret at det finnes en hysj-kultur.
Flere tillitsvalgte opplever at folk ikke tør uttale seg av frykt
for represalier. Man er også redd for at den militære karrieren
kan bli ødelagt hvis man sier ifra. 

Deler statsråden
denne oppfatningen, og hva vil hun i så fall bidra med for at vi kan
få et forsvar hvor åpenhet blir respektert uten at det får
negative følger for den enkelte?» 

