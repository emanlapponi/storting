  Jeg takker statsråden for svaret
og oppsummeringen og historikken på verkstedet.

Det er synd at ikke den siste delen
av verkstedet ble klargjort og er i bruk, slik det burde
vært. Da det ble utbygd – for å si det
slik – men ikke ferdigstilt, manglet det ca.
50 mill. kr på å bli ferdigstilt. I dag vil det
vel koste noe mer, dessverre.

Jeg legger også merke til
at statsråden i sin orientering ikke lover at
verkstedet skal bli ferdigstilt som verksted, i hvert fall tolket ikke
jeg det av orienteringen, men at vi må vente til mai for å høre
hva departementet mener om dette, på grunnlag
av undersøkelser og det som foregår nå.
Det er i hvert fall ingen tvil om at det er et stort, stort behov for
at denne verkstedhallen på ca. 5 000 m

2

 skal
bli ferdigstilt. I dag jobber det 79 mennesker på verkstedet.
Det er ikke den minste tvil om at en har kapasitet
til å gjøre mer hvis hallen hadde vært
ferdig, og man kunne hatt   15–20 mennesker til, for så stor
etterspørsel er det etter den kapasiteten der
oppe.

