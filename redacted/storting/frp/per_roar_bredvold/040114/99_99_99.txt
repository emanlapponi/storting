 Jeg ønsker å stille
samferdselsministeren følgende spørsmål:

«En riksvei, to land og ulik skilting.
Langs riksvei 25 eller riksvei 71 – «sjuttioettan» – på svensk side
har det i lang tid vært ulik praksis på skilting
fra Sverige mot Norge. Norske myndigheter ønsker også at
det skal skiltes mot Trysil og Elverum, mens svenskene kun skilter
mot Hamar.

Kan statsråden bidra til at et egentlig lite
problem, dog stort for Trysil, blir løst til alles beste?»

 Jeg takker statsråden for svaret,
som var positivt, og for at hun vil følge opp spørsmålet
til Trysils beste. For et sted som Trysil, som er sterkt avhengig
av at turister finner fram, er det av største betydning
at skiltingen er grei. Det er også viktig at naboland
har et tett, bredt og konstruktivt samarbeid
om skilting.

Ut over det har jeg ikke noe tilleggsspørsmål,
men vil nok en gang takke for svaret og ønske
statsråden lykke til videre med saken.

