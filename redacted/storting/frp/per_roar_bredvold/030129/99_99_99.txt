 Jeg ønsker å stille
justisministeren følgende spørsmål:

«I avisen Hamar Arbeiderblad av 23.
januar i år kan vi lese at Hamar-politiet ønsket å varetektsfengsle noen
i inntil én uke, men måtte løslate dem
fordi nærmeste ledige fengselscelle lå 231 mil
fra Hamar.

Er statsråden fornøyd
med denne situasjonen, og hva ønsker statsråden å gjøre
hvis så ikke er tilfellet?»

 Jeg takker for svaret.

Jeg hører at statsråden løpende
vil vurdere ulike tiltak som kan bidra til økt fengselskapasitet.
Det er da interessant å høre
mer om dette. Det kan sikkert være både
kortsiktige og langsiktige tiltak. Er f.eks. kjøp av plasser
fra en privat aktør interessant
for statsråden? Kan det være interessant
med moduler for kortere eller lengre oppbevaringstid – eller
noe annet? Jeg går jo ut fra at vi vel alle er
enige om at det å frakte folk 231 mil én vei er
feil bruk av både tid og ressurser.

 Jeg takker for de svarene jeg har fått,
og jeg takker for det økte antall plasser. Men jeg
vet ikke om det hjelper nok. Jeg tror ikke det
hjelper nok, for bare i region Nord-Øst står
det 500 personer i soningskø. Det står 2 500 personer
i soningskø i Norge, etter de tall jeg har, og
i fjor vokste soningskøen med mer enn 50 pst. sammenlignet
med 2001. Det hjelper forholdsvis lite med noen
få plasser her og noen få plasser der
når soningskøen vokser enormt. Det er vel det
som er det store problemet, at folk står og venter på å få komme inn.

