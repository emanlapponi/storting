 Jeg ønsker å stille
samferdselsministeren følgende spørsmål:

«På Rv 3 i Hedmark skapte
et stort snøfall i slutten av oktober et farlig føre,
som resulterte i mange uhell både av store og
små kjøretøyer. Manglende brøyting
må her ta mye av skylden, og det ble t.o.m. snakket om
stenging av den viktige ferdselsåren som Rv 3 er.

Kan statsråden bekrefte at stenging
av Rv 3 ikke kommer på tale?»

 Jeg takker statsråden for svaret.

Statsråden kjenner noe til Rv 3, da
hun visstnok har hatt den glede å være
passasjer i et vogntog, men det var nok på litt tørrere
og bedre veger enn i slutten av oktober.

Det man kan si om Rv 3, er at rundt 90 pst.
av vogntogene velger Østerdalen framfor Gudbrandsdalen fordi den
er kortere og dermed mer lønnsom, både økonomisk og
miljømessig. Rv 3 er også utpekt som
stamveg av Stortinget, men bare 9 pst. av Rv 3 holder
i dag vedtatt stamvegnorm når det gjelder 8,5 m bredde.
Vegdekket er ujevnt og slitt, og det er ikke gjort noen
særlige investeringer på en årrekke.
Det har også vært en del uhell. Da er
det viktig at det settes inn nok ressurser også ved uventet
og stort snøfall.

Jeg ønsker ikke
at man skal stenge vegen. En så viktig samferdselsåre
skal fortsatt være åpen. Det er en livsnerve
i Distrikts-Norge. Vi snakker jo varmt om distriktspolitikk, så her
må statsråden være klar.

 Jeg takker for svaret.

At man blir overrasket av snøfall,
er nå så, men hver vinter kommer denne snøen.
Det skjer en gang i året at vinteren kommer, og det gjorde
den i slutten av oktober dette året, kanskje til stor overraskelse
for noen, men ikke til noen særlig
overraskelse for dem som bruker veien, og som bor der.

Lastebilen står for 95 pst.
av godstransporten, og 95 pst. av persontransporten skjer
på vei i forhold til med jernbanen, og når Hedmark
er landets tredje største fylke i areal,
må Hedmark få mer penger. Vi har 7,2 pst.
av de offentlige veiene, men får kun 3 pst. av
statens veibevilgninger. Vi har 7,4 pst. av riksveiene,
men vi får 4 pst. til drift og til vedlikehold
1,6 pst. Så de bevilgningene vi får,
står ikke i forhold veilengdene. Blant annet
står ikke bevilgningene til brøyting
i forhold til den lengde vei vi har i vårt fylke. Hva synes
statsråden om dette?

