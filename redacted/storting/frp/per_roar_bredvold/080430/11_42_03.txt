 Jeg takker
statsråden for et fyldig og godt svar. Men så sent som for en
uke siden sa også forsvarssjefen at han nå var skeptisk til
den utviklingen vi kunne se angående mangel på befal i internasjonale
tjenester. Afghanistan ble selvfølgelig også nevnt. 

Slik det er i dag er det, etter hva jeg skjønner, én periode
ute og kanskje tre perioder hjemme - det kan gå helt ned til to perioder
hjemme. Men det som er ønskelig, slik jeg har forstått det,
er at det skal være én til fem. Befal som er slitne, som er
litt frustrerte, utfører kanskje denne viktige tjenesten på
en noe dårligere måte - jeg er litt rund når jeg sier
dette. Det er klart at man har en viktig jobb å gjøre der nede,
og det kan gå på sikkerheten løs hvis man er sliten -
det kan kanskje skorte på det. Det er derfor dette er så farlig.
Derfor er det ønskelig, som også befalsorganisasjonene sier,
at periodene bør være én til fem. 

