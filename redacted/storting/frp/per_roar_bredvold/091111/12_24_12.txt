 Jeg takker statsråden for at han var litt mer utfyllende og konkret nå. Vi vet alle
              at en boplikt gjelder for så og så mange år, så er man ferdig med den og flytter
              eventuelt til et tettsted, og så blir gården stående tom. Gården drives, men den blir
              stående tom for folk. Der må man bl.a. også se på regelverket, slik at noen andre kan
              bebo gården. Det kan ikke være det viktigste at den som eier gården, bor der, men at
              gården blir bebodd, sånn jeg ser det. 

Det er store verdier som står der, som jeg sa i mitt første oppfølgingsspørsmål, og
              det er klart at hvis man ikke får tilbake det man investerer i gården, hvis man ikke
              får tilbake det man f.eks. koster på låven eller huset fordi vi har slike makspriser
              og prisreguleringer, så forfaller eiendommene. Jeg mener derfor fortsatt at det er
              kjempeviktig at vi får vekk dette med makspriser og prisregulering, i hvert fall at vi
              myker opp loven. Man må også se på dette med bolyst, for det er ikke tvil om at
              botvang er noe folk ikke liker. 

