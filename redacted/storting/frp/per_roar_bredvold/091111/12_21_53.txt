 Jeg takker statsråden for svaret. Det var jo ikke så mange tiltak statsråden hadde å
              komme med. 

Det er en kjensgjerning at det står ille til i Hedmark når det gjelder dette, men det
              står like ille til – og kanskje enda verre – i enkelte andre fylker. 

Totalt sett er det ca. 35 000 gårdsbruk som står ubebodd. Det er klart at det er en
              stor ressurs som står og forfaller. Den må vi gjøre noe med. Jeg skjønner at det er
              forskjellige årsaker til det, men vi må finne årsakene. Mange av dem er kjente, og da
              må vi sette inn tiltak overfor dem. Det er der jeg kommer inn på dette med bolyst,
              bl.a. Det er klart at dette med makspriser er ganske viktig for mange, for man vil jo
              ikke gi bort livsverket sitt, eller sin families eller sine forfedres livsverk, til en
              billig penge når man vet at man kan få mye mer for det. Det er mange gårder som står
              tomme på grunn av at man får en for lav pris. Prisen skal jo avspeile hva man kan
              tjene på en gård. Det at man ser på dette med prisreguleringer, er i hvert fall ett
              tiltak. 

