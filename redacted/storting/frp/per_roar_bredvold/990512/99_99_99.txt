  Jeg ønsker å stille samferdselsministeren
følgende spørsmål:

 «Ifølge en undersøkelse
utført av SINTEF er det svært mange bilulykker
hvor personbiler har kommet over i motgående kjørefelt,
hvor bilen er ført av bilister som prøver å ta
sitt eget liv. Dette er jo ulykker som rammer uskyldige og som regel
lastebilsjåfører. 

Hvordan ser statsråden på dette,
og ser han mulige tiltak som kan redusere antallet slike ulykker?»

  Jeg takker statsråden for svaret,
som egentlig ikke var noe svar på mitt spørsmål. Jeg
takker samtidig statsråden for at han vil påse
at rapporten blir fulgt opp.

Temaet som spørsmålet tar
opp, er og har vært et stort problem i mange år
for dem som driver i transportbransjen, ved at de påfører
skader som de er uforskyldt i. Dette har også en psykologisk
effekt som kan bli et stort problem, samt at det påfører
bransjen et ry som den ikke fortjener. Derfor er undertegnede glad
for at undersøkelsen ved SINTEF bekrefter noe mange har
ment, men ikke har kunnet bevise. Dette er noe statsråden
bør og må ta alvorlig. Man må prøve å iverksette
tiltak som kan redusere antall ulykker. Derfor er det viktig at
tiltak blir iverksatt snarest. 

Vil statsråden bekrefte at dette vil
få en høy prioritet, eller vil det bare være
en sak blant mange andre?

  I sitt første svar sa samferdselsministeren
at det var et lite antall ulykker. I rapporten er det nevnt 26 ulykker,
og i 11 er det bevist at det var selvmordskandidater, altså nesten
50 pst. Da er vel antallet forholdsvis stort, når
en samtidig vet at rapporten omfatter kun sju vegkontorer.

