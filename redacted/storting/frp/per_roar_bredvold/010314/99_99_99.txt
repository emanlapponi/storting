  Jeg ønsker å stille kulturministeren
følgende spørsmål:

«Nasjonalgalleriet kan ha rotet bort
flere tusen kunstverk, viser en rapport fra Riksrevisjonen. 

Er statsråden fornøyd med
denne situasjonen på Nasjonalgalleriet og muligens
også på andre statlige institusjoner,
og hva vil statsråden gjøre hvis så ikke
er tilfellet?» 

  Jeg takker statsråden for et utfyllende
og godt svar. 

Det er svært gledelig at Nasjonalgalleriet
har funnet igjen flere av de kunstverk som man på daværende
tidspunkt ikke hadde kontroll over ved Riksrevisjonens kontroll.
Mitt spørsmål bunner ikke i ris til dem som jobber der,
eller rutinene. De har min fulle tillit og respekt for den jobben
de gjør, ofte langt utover det de er forpliktet til. Men
det bunner i respekt for de investeringer vi foretar i form av kjøp
av kunst, i respekt for alle de kunstverk Norge blir mottaker av,
f.eks. i form av gaver, og ikke minst i respekt for kunstnerne selv.
Derfor er jeg rimelig fornøyd nå etter rapporten
om at Nasjonalgalleriet har opprettet to 80 pst.-stillinger
for å foreta en fullstendig gjennomgang av alt galleriet
har. Dette skal visstnok ikke ha skjedd siden 1969, ifølge
statsråden.

Så til spørsmålet:
Vil statsråden ta initiativ til at også andre
statlige kulturinstitusjoner går gjennom sine eiendeler
og dertil hørende arkiver, for dermed å få kontroll over
de verk som eventuelt er utenfor kontroll?

  I en artikkel i VG av      7. desember står
det bl.a. følgende:

««Siden
verkene har liten eller ingen publikumsinteresse, og liten
eller ingen økonomisk eller kunstnerisk verdi, ser ikke
Nasjonalgalleriet det som formålstjenlig å starte
opp en gjennomgang av hele samlingen for å rydde opp,» skriver
Riksrevisjonen i sin rapport.»

Da blir mitt spørsmål til
statsråden: Hvem skal bestemme verdien av et eventuelt
kunstverk?

