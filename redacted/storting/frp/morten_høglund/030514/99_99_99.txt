 Jeg vil få stille følgende spørsmål
til helseministeren:

«I Asker kommune ble det i 1995 startet
et aktivitetshus for personer med psykiatriske lidelser, i samarbeid mellom
1.- og 2.-linjetjenesten. Blakstad sykehus har hatt to
fagstillinger ved huset som har fungert meget godt mot
brukerne og som veiledere for andre ansatte. Helse Øst
har gjort vedtak om å trekke disse stillingene ut av Aktivitetshuset
pga. dårlig økonomi.

Mener statsråden det er
riktig å nedprioritere et slikt velfungerende samarbeid mellom
spesialisthelsetjenesten og primærkommunen?»

 Jeg takker statsråden for svaret og
setter pris på at man her vil forsøke å finne frem
til et samarbeid.

Vedtaket, som ble bekjentgjort for kommunen,
kom frem uten en dialog på forhånd,
og var nok skuffende i forhold til det statsråden her skisserer.
Statsråden skisserte også en styrking
av psykiatritilbudet generelt. Kommunene har overtatt mye av dette
de senere årene, og det er selvfølgelig en viss
usikkerhet i kommunene.

Samarbeidet mellom
spesialisthelsetjenesten og kommunene er, slik jeg ser det, svært
nødvendig og gir en trygghet i tilbudet. Psykiatriske pasienter
har en livssituasjon som kan svinge,
og brukerne kan således oppleve mange ulike situasjoner
i løpet av et år. Den tryggheten som slike fagstillinger
i et aktivitetshus gir, burde være av interesse
for spesialisthelsetjenesten, ikke minst i å forebygge
og sikre at man unngår f.eks. unødige innleggelser.

 Jeg takker statsråden for svaret,
og vil håpe at man gjør det og finner
en løsning for disse stillingene. Det har kanskje særlig
mye å si for de tyngste brukerne av Aktivitetshuset, som
den faglige tilretteleggingen er viktig for.

Så vidt jeg skjønner, gjelder også Helse
Østs vedtak flere kommuner enn Asker, så det er en prinsipiell
problemstilling i hvor stor grad spesialisthelsetjenesten skal være
direkte involvert i kommunenes aktivitet. Men her setter jeg pris
på statsrådens ønske om at
det er hensynet til brukerne som er det viktige, og at man finner
frem til egnede samarbeidsformer uten at man sterkt opprettholder
hva som prinsipielt er kommunens, og hva som er spesialisthelsetjenestens
ansvar. Det må være det tilbudet som
gis, som må være det avgjørende.

