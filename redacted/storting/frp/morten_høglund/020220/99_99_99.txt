 Jeg vil få lov å stille følgende
spørsmål til helseministeren:

«Ifølge Asker og Bærums
Budstikke 13. februar d.å. er Helsedepartementet
og Akershus fylkeskommune i ferd med å inngå en
avtale som innebærer at Bærum Sykehus
mister opptil 194 av de 298 leilighetene de i dag disponerer for sine
ansatte. Leilighetene er i dag et av sykehusets fremste
rekrutteringsvirkemidler i et område med stort press på boligmarkedet.

Hva kan statsråden gjøre
for å sikre at Bærum Sykehus ikke
får redusert sin boligmasse?»

 Jeg takker statsråden for svaret.

Det som det har blitt reagert på,
som også helseministeren
var innom, er denne reduksjonen i antallet, og det er allerede i
dag mangel på boliger. Man antar at man kan dekke opp halvparten
av det reelle behovet, og rekrutteringssituasjonen er, som helseministeren
er godt kjent med, vanskelig overalt, ikke
minst er boligsituasjonen spesielt vanskelig
her. Men jeg forstår statsråden dit hen at man
vil arbeide for å komme dette i møte.

Ser statsråden for seg at man vil
komme dit hen at sykehuset kan opprettholde
boliger i noenlunde det omfang man har i dag?

