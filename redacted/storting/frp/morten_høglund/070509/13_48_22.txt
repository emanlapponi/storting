  Jeg vil takke statsråden for svaret – jeg
opplever jo ikke at det var så positivt som jeg
kunne ønsket.

Omfanget av eventuell igangsetting
her har jeg ikke sett på. Vi har i min kommune,
Asker, nå en bruker som av en ideell organisasjon har fått
tilgang til denne alarmen, men det er et problem, for man har ikke
systemet for å ta den i bruk i det kommunale omsorgsapparatet,
og man er usikker. Disse brukerne er jo mer mobile og aktive, de er ikke
sengeliggende. De ønsker en kvalitet på livet
sitt som vi andre, og de kan bevege seg over kommunegrensene, og
da må noen legge til rette for en type
samordning som gjør at man kan ha den ønskede
trygghet. Dette er brukere, som jeg snakker om i min sak nå,
som i dag har en trygghetsalarm hos kommunen, og som selvfølgelig selv
velger å ta imot et slikt tilbud. Kunne statsråden
tenke seg en forsøksordning
for et begrenset antall kommuner og brukere?

