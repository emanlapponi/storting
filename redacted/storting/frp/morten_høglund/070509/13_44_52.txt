  Jeg vil få stille et spørsmål
til helse- og omsorgsministeren:

«Det er i dag teknisk mulig å benytte
GPS-baserte trygghetsalarmer, noe som gir brukere som beveger seg utenfor
bolig en betydelig økt trygghet. Få kommuner har i
dag et tilbud om slike alarmer. Det vil også kreve
samordning mellom ulike instanser
og kommuner for å gi brukerne den nødvendige sikkerhet
om behov for assistanse skulle oppstå.

Vil statsråden ta initiativ
til at GPS-baserte trygghetsalarmer kan bli tilgjengelige
i alle norske kommuner, og at nødvendig
samordning kommer på plass?»

