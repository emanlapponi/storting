  Jeg takker for svaret, og jeg synes den vendingen
det fikk, var veldig positiv.

Jeg er helt enig med statsråden i
at det har en del etiske sider, og det er en del ting som må problematiseres
og komme på plass. For meg vil det aldri være
aktuelt, og sikkert ikke for statsråden heller, å tvangsplassere
noe slikt på noen. Vi vet heller ikke hvor stort
omfang det er snakk om, men det er i dag yngre brukere
med trygghetsalarm som, når de er utenfor egen
bolig, opplever en usikkerhet og manglende trygghet, en trygghet
de har inne i boligen. Her kan ny teknologi hjelpe, og
jeg er glad for at statsråden vil ta det med seg og se
på om det er noe man kan gjøre fra statens side
for å sikre at disse brukerne kan få en
bedre trygghetsfølelse fremover.

