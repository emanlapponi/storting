 Igjen takker jeg statsråden for svaret.

Nå høres statsråden
nesten ut som om han representerte den forrige regjeringen,
som ønsket at staten skulle spille en minst mulig
rolle i den type prosjekter. For å få dette
prosjektet på plass tok Fremskrittspartiet
og Arbeiderpartiet felles initiativ. Regjeringen har selv
sagt at den ønsker å være
mer pågående og aktiv i næringspolitikken.

Styret i IT Fornebu sier at de nå må bruke
tid på å nedjustere ambisjonene og bygge en mer
beskjeden strategi for IT Fornebu. Bekymrer ikke det statsråden – på et
så sentralt prosjekt som Arbeiderpartiet
har et betydelig ansvar for å få på plass?
Burde ikke statsråden i en dialog med
styret nå bruke tid på å finne
ut hvordan man best mulig kan få den utviklingen som var
forespeilet da man igangsatte dette prosjektet?

