 Jeg takker statsråden for svaret.

Det er riktig at disse 22 millionene ikke
automatisk kunne bevilges, men statsråden og Regjeringen
kunne fremmet et forslag til Stortinget om dette. Det har man ikke
intensjon om å gjøre, og det
synes jeg er leit.

Nåværende statsminister,
Jens Stoltenberg, uttalte i valgkampen at han så det som
naturlig og riktig at staten har et aktivt forhold til hvordan IT
Fornebu skal utvikle seg. Til tross for det
engasjementet som likevel er der, er det vel en kjensgjerning
at for å få det velfungerende offentlig-private
samarbeidet som man ønsker, og den
utviklingen som hele området trenger, må det
en oppfølging til. Denne oppfølgingen ser nå ut
til å mangle. Føler statsråden seg komfortabel
med at man ikke oppfyller de valgkampløftene
som bl.a. nåværende statsminister gav, med det
som nå er resultatet?

