 «Oslo og Akershus opplever
nå landets høyeste vekst i arbeidsledighet, manglende bevilgninger
til viktige samferdselsprosjekter, utflytting av statlige arbeidsplasser,
usikkerhet knyttet til vedtatte sykehusplaner og dårligere
rammebetingelser for næringslivet enn mange andre
deler av landet.

Mener statsråden at Regjeringens
politikk bidrar til at hovedstadsregionen blir den nødvendige
motor for nasjonal utvikling?»

 Jeg takker statsråden for svaret.
Den siste oppfordringen ønsker denne representanten å ta
med seg i aller høyeste grad.

Jeg vil kommentere litt av tallene. Det er
riktig at arbeidsledigheten i Akershus i landsmålestokk ikke
er veldig høy, men den øker raskest, og det er
bekymringsfullt. Det er en stor bredde og kompetanse i næringslivet
og hos arbeidstakerne i vår region. Spørsmålet
er jo om dette er der fortsatt på tross av snarere enn
på grunn av Regjeringens politikk. Jeg er klar over at
mange av de problemstillinger som trekkes opp i spørsmålet, ikke
er innenfor statsrådens arbeidsfelt,
men fra regionalministeren ønsker jeg å få bekreftet
at det er et mål for Regjeringen å ha en blomstrende
hovedstadsregion, som jeg tror er viktig for hele landet.
Det handler ikke bare om befolkningen og næringslivet
i denne delen, men det handler om – som jeg skriver i spørsmålet – å være
en motor for resten av Norge. Og kan hun bekrefte at det som enkelte
andre synes å ønske, nemlig å strupe Oslo
og Akershus til fordel for distriktene og tro at det er god distriktspolitikk, ikke
er Regjeringens politikk?

 Jeg takker igjen statsråden for svaret.

Noe av rammebetingelsene er også den
infrastruktur og de forhold som bedriftene og befolkningen i regionen opplever.
Hvis veinettet og kollektivtransporten er av en slik karakter
at de ikke klarer å håndtere det presset
som er der, risikerer vi at arbeidsplasser nærmest blir
tvunget til å flytte ut. Da er det ikke nødvendigvis
Distrikts-Norge man flytter til, men kanskje heller andre
land og steder. Konkurransen i Europa går jo
i dag like mye mellom regioner. F.eks. i Øresund-regionen,
i Dublin, i Tyskland og andre steder vet vi at man er
særdeles aktiv. Det handler om total tilrettelegging. Den økonomiske
politikken er én faktor, men de øvrige områdene
er også viktige. Dette henger sammen. Det å stimulere
til god infrastruktur er ikke nødvendigvis dårlig økonomi.

