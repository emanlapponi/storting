 «Norge har i dag frihandelsavtaler
vedrørende fisk med søkerlandene til EU. Disse risikerer
vi bortfaller fra den dag søkerlandene blir medlemmer.
Det islandske formannskapet i EFTA
har derfor et mål om å se på nye muligheter
for å bedre vår markedsadgang for fisk
i EU.

Ville det ikke nå være
naturlig at vi i forbindelse med EUs arbeid vedrørende
utvidelse arbeidet for at EØS-avtalen ble utvidet til også å gjelde
handel med fisk og fiskeprodukter?»

 Jeg takker statsråden for svaret.
Jeg registrerer at det er et komplisert spørsmål,
og at det ikke er noen enkel vei å gå.

Slik jeg ser det, vil det være
behov for at norske myndigheter har en aktiv strategi
knyttet til disse spørsmålene, som vel også utenriksministeren
redegjorde for. Kan statsråden bekrefte at Norge
nå følger opp dette overfor alle de
eksisterende EU-hovedstedene, og ikke minst også påvirker
hovedstedene i søkerlandene, som også kan være
medhjelpere i en slik prosess?

 Jeg takker igjen for svaret. Signalene fra
EU har vært negative, og man har jo forståelse
for at EU kan ha mer enn nok med den prosessen de nå er inne
i. Selv om EU skulle skyve på denne problemstillingen til etter
EU-utvidelsen i 2004 – 2005, så er det kanskje ikke
mer enn tiden og veien for at vi allikevel har en høy
satsing på disse problemstillingene, slik at vi snarest
mulig kan få inkludert de resterende områder
for fisk i våre avtaler med hele det
nye EØS-området.

