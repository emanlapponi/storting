 Jeg takker for svaret fra statsråden, selv om jeg er uenig i en del av synspunktene, særlig med hensyn til eksisterende båthus. Men i Aftenposten 3. februar er det stort oppslag om at statsministeren og lederen for Senterpartiet og SV vil lytte til folket, og det antar jeg også betyr å lytte til lokalpolitikerne. Båtnaust er på store deler av Sørlandet en del av båtkulturen, og må nødvendigvis ligge i strandsonen. Jeg kan ikke se at strandsonen er mer hellig grunn enn resten av kommunegrunnen, så møller burde kunne bygges der. I denne saken har Miljøverndepartementet ikke lyttet til Farsund kommunestyre i det hele tatt. Er statsråden komfortabel med at departementet i saken om båtnaust har overkjørt det lokale selvstyret? Dersom svaret er ja, må det bety at statsråden er uenig med statsministeren og kunnskapsministeren i at Regjeringen skal lytte til folket.


