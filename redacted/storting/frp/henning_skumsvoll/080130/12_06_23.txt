 Det er klart at det ligger
et forslag ute nå, men vi er veldig opptatt av at man allerede på
dette tidspunkt ser at resultatet av NTP kan bli at Vigeland-Osestad faller
ut. Optimismen i lokalsamfunnet har selvfølgelig rådet også
i Vest-Agder. Det kan bli mange år å vente før den veldig
dårlige strekningen blir utbedret. Antall trafikkdrepte i fylkene
Aust- og Vest-Agder er dobbelt så høyt som i landet for øvrig,
sett i forhold til folketallet. Det er nok et resultat av at E18 og E39
gjennom disse fylkene er svært dårlige. 

Mitt spørsmål
til statsråden er om statsråden er enig i at mye oppmerksomhet
må legges på dårlige veistrekninger som Vigeland-Osestad
i en stamveiutredning, og om det ikke snarest mulig bør skaffes midler
til en totalutbygging. 

