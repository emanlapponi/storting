 Mitt spørsmål
går til samferdselsministeren: 

«Antallet trafikkdrepte
på veiene i Agderfylkene var i 2007 23 personer, som er hele 10 pst.
av det totale antallet drepte i trafikken i 2007. Mye av årsaken til
disse ulykkene er de dårlige veiene i fylkene. Det dårligste
veistykket av E18/E39 mellom Oslo og Stavanger er parsellen Vigeland-Osestad
i Vest-Agder. I inneværende NTP lå det inne nye investeringer
for denne strekningen. Ifølge de opplysninger som er fremkommet om
ny NTP, er disse midlene fjernet. 

Mener statsråden at dette
er en riktig beslutning?» 

