 Mitt spørsmål
går til forsvarsministeren: 

«I forbindelse med flere
presseoppslag har det framkommet at kystvaktsjef Arild Inge Skram varsler
en redusert aktivitet for Kystvakten, som følge av det vedtatte forsvarsbudsjett
for 2008. Videre mener kystvaktsjefen at dette medfører en dårligere
overvåking og tilstedeværelse i våre havområder.
I denne forbindelse er det viktig å få avklart om det er riktig
at antallet operative seilingsdøgn vil bli redusert som følge
av det vedtatte budsjett. 

Vil Kystvaktens operative seilingsdøgn
bli redusert med dagens budsjett?» 

