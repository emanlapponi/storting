  Det er viktig at man får en objektiv
verdifastsetting av Tine, slik at man kan finne frem til den riktige
melkeprisen, så de som kjøper melk fra Tine, ikke
må være med og betale for den kapitalavkastningen
som ligger i Tine.

Det har vært en del strid om hvordan
departementet kommuniserer med aktører. Dette berømte
Forsell-tilbudet har skapt en del uro. Er statsråden enig
i at departementet har kommunisert for dårlig med Q-Meieriene
når man kan ha en så forskjellig virkelighetsoppfatning
av hva som har blitt sagt i et møte om hva et
tilbud omfatter?

Jeg ber nå statsråden om å ta
ansvar for denne dårlige kommunikasjonen fra departementets
side, rydde opp og komme Q-Meieriene i møte.

