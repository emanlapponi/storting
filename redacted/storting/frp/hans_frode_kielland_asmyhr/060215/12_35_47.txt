 Jeg selv er og har vært togpendler
i dette området hver eneste dag i 15 år, og jeg
kjenner situasjonen bedre enn de fleste. Situasjonen
er nå blitt såpass prekær at svært
mange togpendlere vurderer om togpendling er den måten
de ønsker å reise til og fra arbeid
på.

Når det gjelder sikkerhetssituasjonen,
er den bekymringsfull. Togene går gjennom mange lange tunneler,
og når togene er helt stappfulle, kan man bare
tenke seg hvilken situasjon som vil oppstå dersom
en ulykke skulle inntreffe.

Når det gjelder utbygging av dobbeltspor,
vil dette hjelpe på situasjonen, men man må også sette
inn flere togsett, slik at antall avganger kan økes.

Jeg vil minne om at representanter fra regjeringspartiene
har gått høyt på banen i forhold
til å investere i kollektivtrafikk i dette området,
og jeg ber om at Regjeringen her går fra ord til handling.

