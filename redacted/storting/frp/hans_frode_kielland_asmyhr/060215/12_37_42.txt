 Mitt spørsmål var hva statsråden
akter å gjøre med denne situasjonen, ikke
hva Fremskrittspartiet akter å gjøre. Hvis
statsråden hadde lest Fremskrittspartiets alternative budsjetter
godt, ville hun raskt ha lagt merke til at Fremskrittspartiet
har foreslått en kraftig satsing innenfor
veisektoren, og spesielt i dette området. Det
ville selvfølgelig også ha hjulpet på kapasiteten
på kollektivtrafikken, ettersom trengselen på veiene
ville ha blitt mye mindre.

Det som er bekymringsfullt i den sammenheng,
er at det nå snart foreligger et forslag
til ny Oslopakke 3, hvor det antakeligvis vil bli forslag om en
svært høy grad av lokal egenfinansiering via bompenger.
Er det slik at samferdsel er et lokalt eller et statlig
ansvar?

