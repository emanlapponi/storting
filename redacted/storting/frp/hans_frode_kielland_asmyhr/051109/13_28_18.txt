  Bakgrunnen for at jeg stiller dette spørsmålet
til samferdselsministeren, er nettopp at det dreier
seg om den totale avviklingen av kollektivtrafikken i Norges tettest
befolkede område. Jeg beklager at jeg tok feil av navnet.

Det er klart at slik som situasjonen nå er
når det gjelder NSBs avganger, er irritasjonen svært
stor hos pendlerne og hos de daglige brukerne, som er de mest trofaste
brukerne av kollektivtilbudet. Jeg vil minne om at staten har slettet
over 7 milliarder kr av Flytogets gjeld. Det betyr at staten må utnytte
de store investeringer som er blitt gjort innen kollektivtrafikken
i dette området, slik at man tilfredsstiller de behov som
brukerne har.

Vil statsråden i sin gjerning ta kontakt
med lokale myndigheter når det gjelder å få en
best mulig avvikling av kollektivtrafikken i
dette området?

