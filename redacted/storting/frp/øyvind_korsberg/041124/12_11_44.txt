 Jeg har følgende spørsmål
til miljøvernministeren:

«I oppslag på NRK tekst-TV
18. november i år kommer det fram at fylkesmannen i Troms
nok en gang nekter filmselskapet Freeride å fly med helikopter
i Lyngsalpene. Selskapet har ønske om å lage en
dokumentar om ekstremsport. Samtidig har filmskaperne bak «Populærmusikk
fra Vittula» fått lov til å filme i det
samme området.

Hva vil statsråden gjøre
for å sikre at det blir likebehandling, slik at dokumentarfilmen
kan lages?»

