  Jeg takker statsråden for svaret.

Jeg må bare minne statsråden
om at jeg har jaktet i Finnmark i mange, mange år, og det
har aldri vært konfliktfylt før nå – før
man fikk innført et nytt regime. Det gjelder for storviltjakt,
og det er en usikkerhet som sprer seg når det gjelder småviltjakten.
Det synes jeg statsråden bør ta inn over seg.

Så vil jeg lese litt fra
innstillingen til finnmarksloven, kapittel 3:

«Flertallet
minner imidlertid om at § 25 Adgang for andre, og legger
til grunn at allmennhetens adgang til jakt og fiske videreføres.»

Synes statsråden den måten
Finnmarkseiendommen nå opptrer på, er i tråd
med det flertallet i Stortinget mente den gangen?

