  Jeg har følgende spørsmål
til justisministeren:

«Ifølge avisa Nordlys 4.
april 2007 skal Finnmarkseiendommen stenge norske
storviltjegere ute fra jakt i Finnmark og all storviltjakt i Finnmark
heretter forbeholdes kun de som bor i fylket. Samtidig kan finnmarkinger delta
og konkurrere om attraktive jaktfelt på statsgrunn i andre
deler av landet.

Synes statsråden at denne form for
diskriminering mellom finnmarkinger og den norske
befolkningen for øvrig er rettferdig, og er dette i tråd
med Stortingets intensjon da finnmarksloven
ble behandlet og vedtatt?»

