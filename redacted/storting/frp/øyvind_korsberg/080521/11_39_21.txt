 Jeg takker
statsråden for et generelt svar på et konkret spørsmål.
Det skuffer meg at statsråden ikke ønsker å gå
mer konkret inn i denne saken, i og med at den har vært behandlet
i ulike organ. Vedtakene og problemstillingene bør egentlig være
veldig lette å oppfatte. 

Så blir det generelle ord rundt
dette, som at samiske interesser skal ivaretas. Hadde man stilt spørsmålet
på en annen måte, hadde vel svaret vært at lokale interesser
skal ivaretas. Det kommer altså veldig lite konkret ut av det svaret
statsråden kommer med på en konkret problemstilling, for det
er et faktum at det er en interessekonflikt mellom samiske og lokale interesser.
Denne reineieren tar opp muligheten for erstatning dersom det blir bygging.
Mener statsråden da - for å snu problemstillingen - at en eier
av eiendom også kan få erstatning, på samme måte
som samene krever erstatning? 

