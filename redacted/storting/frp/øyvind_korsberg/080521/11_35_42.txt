 Jeg vil
stille følgende spørsmål til kommunal- og regionalministeren:

«Viser til oppslag i Troms Folkeblad 15. mai 2008, der det
fremkommer at en eier av et turistanlegg ikke får byggetillatelse
for et servicebygg pga. at reindriftsnæringen påstår at
bygget er i et kalvings- og beiteområde. 

Hva vil statsråden
gjøre for å styrke den private eiendomsretten slik at næringsutvikling
også kan skje i distriktene, og mener statsråden at samiske
interesser bør gå foran lokale behov?» 

