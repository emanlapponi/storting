 «Arbeidet med å verne Norges
natur mot landets innbyggere akselererer. Statsrådens parti
har tidligere etterlyst et behov for en samlet oversikt over de
verneplaner og vernevedtak som til enhver tid innskrenker grunneieres
og lokale myndigheters råderett over naturressurser.

Vil statsråden ta initiativ
til at det årlig fremlegges en slik oversikt i forbindelse
med statsbudsjettet, og at det fremgår når og
hvorfor lokale myndigheters tilrådinger ikke
har blitt fulgt?»

 Jeg takker statsråden for svaret.

Årsaken til at jeg tar opp spørsmålet,
er at det er mange som har fått med seg at Fremskrittspartiet
og jeg er de eneste forkjempere for ivaretakelse av den private
eiendomsretten, og når statsråden forteller at
det på sidene 35 og 36 i statsbudsjettet fremgår
hva som er vernet, er nok to sider i statsbudsjettet altfor lite,
med det vernetempoet som statsråden har lagt opp til.

Tidligere har Høyre og Fremskrittspartiet
stått på lik linje når det gjelder spørsmålet
om vern og oversikt over verneområde. Senest i Innst. S.
nr. 124 for 1998-99 etter et Dokument nr. 8-forslag fra
Bastesen, delte disse to partiene bekymringer.

Når statsråden er pådriver
for en stadig økende statlig båndlegging av areal
i Norge, burde han ikke da også følge
opp sitt eget partis uttalte bekymring og gi en slik oversikt over
omfanget som partiet gikk inn for tidligere?

 Jeg takker statsråden for svaret.
Jeg kan forsikre statsråden om at de som blir berørt
av Regjeringens vernetiltak, og det er ganske mange, ikke
deler statsrådens syn i så måte.

Lokalbefolkningen har historisk kjennskap til
og kunnskap om naturområder. Når de i mange generasjoner har
levd i harmoni med naturen og selv mener at de kan gjøre
det fremover, er det urimelig at byråkrater i hovedstaden
skal overkjøre lokalbefolkningen.

I den innstillingen jeg refererte til i mitt
forrige spørsmål, fokuserte altså Høyre
og Fremskrittspartiet nettopp på dette
og uttrykker sin bekymring for det lokale selvstyret. Hvordan reflekteres
denne bekymringen i Høyre-statsrådens vernearbeid?

