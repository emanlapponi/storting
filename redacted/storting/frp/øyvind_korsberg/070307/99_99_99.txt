  Jeg takker statsråden for svaret
og er glad for de reduksjonene som næringslivet opplever
fordi man forenkler. Det er helt klart at Altinn og den elektroniske
rapporteringen gjør det mye enklere, og det er nok også der
besparelsen i antall årsverk ligger.

Det som er et faktum, er at det står
i Soria Moria-erklæringen at skjemaveldet overfor næringslivet
skal reduseres. I et intervju med næringsministeren
i Aftenposten går det fram at det faktisk har økt
det siste året. I den samme artikkelen sier statsråden
at næringslivet faktisk ønsker seg flere
skjemaer. Det er jo stikk i strid med det vi opplever bl.a. i næringskomiteen.
Jeg vil gjerne få statsråden til å bekrefte eller
avkrefte om næringslivet ønsker seg
flere skjemaer.

  Jeg takker statsråden for svaret.
Man kan nesten være litt forundret over at man
klarte seg i tidligere tider uten så mange skjemaer. En
kan også stille seg spørsmålet
om nødvendigheten av alle disse skjemaene. Vil
statsråden ta en kritisk gjennomgang av det totale skjemaveldet
som næringslivet nå opplever? Seks ble fjernet
i fjor, 27 nye kom til. Det viser at det bare er en økning,
stikk i strid med det som står i Soria Moria-erklæringen. Også næringslivet
har uttalt at man ønsker seg en reduksjon
på 25 pst. av antall skjemaer innen 2012. Vil
statsråden imøtekomme næringslivets ønsker? Eller
vil man fortsette den linjen med å øke antall skjemaer
som man ser nå?

