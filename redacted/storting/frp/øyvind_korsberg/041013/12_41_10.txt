 Jeg takker statsråden for svaret.

Det som er viktig videre framover, er å følge
opp de faktiske vedtak Stortinget har gjort, og de føringene
som er lagt. Jeg har lyst til å lese fra innstillingen
i forbindelse med behandlingen av nasjonalparkplanen. Det står
det:

«Komiteen
har merket seg at Stortinget i St.meld. nr. 62 ikke inviteres til å gjøre
vedtak om de enkelte forslag til vern.»

Det betyr at man ikke har fått noe
mandat fra Stortinget til å utrede en verneprosess der
man skal nekte eller hindre båttrafikk, slik som fylkesmannen
nå legger opp til.

Jeg vil gjerne vite litt mer om hvordan statsråden
konkret har tenkt å følge opp Stortingets vedtak
og vilje.

