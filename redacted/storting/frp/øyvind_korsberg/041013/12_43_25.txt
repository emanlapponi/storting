 Jeg takker statsråden for svaret.

Et av de viktigste innspillene vi har fått
i denne saken, er at det fullstendig mangler forståelse
i befolkningen for at man nå skal tre ned over hodet på dem
et nytt regime. At man vil verne i enkelte perioder, når
det er sjøfugl og hekketid, tror jeg ingen har problemer
med, men det at man nå setter i gang en verneprosess, har
ikke forståelse i befolkningen.

Statsråden sier at dette ikke er på hans
bord, men da vil jeg oppfordre statsråden til å få det
på sitt bord. For det som nå skjer, er faktisk
at fylkesmannen tar seg til rette utover de føringer og
de vedtak som Stortinget har gjort, og da bør jo absolutt
statsråden gripe inn, for dette er ikke rett bruk av ressursene.
Fylkesmannen har ikke fått dette oppdraget. Min oppfordring
til statsråden er at han må sørge for
at han får det på sitt bord og får stoppet dette
tullet som fylkesmannen holder på med.

