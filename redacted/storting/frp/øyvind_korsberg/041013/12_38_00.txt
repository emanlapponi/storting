 «Ifølge Aftenposten den 21.
september utreder fylkesmannen i Østfold hvilke deler av
det nye nasjonalparkområdet i Hvalerskjærgården
som kan få forbud mot motorbåttrafikk (fritidsbåter).
Høringsfrist i saken var 15. september, og den skal avgjøres
i statsråd i begynnelsen av 2006, altså den vil
ikke bli forelagt Stortinget.

Synes statsråden dette gagner vernearbeidet
generelt, og vil statsråden sikre at nasjonalforsamlingen
får anledning til å behandle saken?»

