 Jeg har
følgende spørsmål til nærings- og handelsministeren:

«I Dagens Næringsliv 7. februar fremkommer det at stadig
flere norske industribedrifter flytter produksjonen utenlands eller legger
ned produksjonen. Stein Lier-Hansen i Norsk Industri uttaler i saken at
Regjeringen vil kunne gjøre det lettere å drive industri i
Norge ved blant annet å øke avskrivningssatsene for investeringer.

Hvilke tiltak vil Regjeringen gjennomføre for å gjøre
det enklere å drive industribedrifter i Norge?» 

