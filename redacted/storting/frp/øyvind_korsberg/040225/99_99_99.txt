 Jeg har et spørsmål til olje- og
energiministeren:

«I Stortingets muntlige spørretime
11. februar 2004 sa statsråd Steensnæs: «Regjeringen
er positiv til å la de tre konsesjonene som er gitt for
konvensjonelle gasskraftverk på både
Skogn, Kårstø og Kollsnes, få gå,
slik at det er opp til eierne hvorvidt disse gasskraftverkene skal bygges eller
ikke.»

Dersom statsråden er positiv til at
disse tre konsesjonene skal brukes, hvorfor er Regjeringen så opphengt
i den geografiske plasseringen, all den tid CO2-«forurensingen» anses å være
et globalt og ikke et lokalt miljøproblem?»

 Jeg takker statsråden for svaret.

Et sentralt punkt for disse selskapene
vil også være lokaliseringen
ut fra krav om lønnsomhet. Jeg er klar over at man ikke
kan flytte gitte konsesjoner, da må man eventuelt søke
om ny konsesjon. Men i og med at statsråden er positiv
til tre konsesjoner, hvordan vil statsråden vurdere det
dersom eierne av disse gitte konsesjonene ønsker å søke
om nye konsesjoner andre steder for å få økt
lønnsomhet i prosjektet?

 Jeg takker statsråden for svaret.

Hvis man snakker om gasskraftverk i Norge,
er det jo snakk om konvensjonelle gasskraftverk – å snakke
om gasskraftverk med CO2-håndtering er i realiteten å snakke
om gasskraftverk med «trylling» av CO2, for den
teknologien finnes ennå ikke
i dag. Det tror jeg må være utgangspunktet
når man diskuterer gasskraftverk, at man forholder seg
til det som er realiteten i saken, og ikke prater om en
fantasi i framtiden.

Jeg har vært inne på viktigheten
av plasseringen for å få lønnsomhet for
dem som ønsker å bygge ut gasskraftverk,
rett og slett fordi den utviklingen man ser innenfor industrien,
endrer seg raskt og krever nye grep. Slik jeg oppfatter statsråden, ønsker
Regjeringen altså ikke å være
med på den type utvikling for å gi selskapene
en mulighet. Er det en bevisst strategi fra Regjeringen, eller er
dette bare en strategi for å trenere det som
har med gasskraftverk å gjøre?

