 «Jeg viser til tidligere spørsmål
om utredning av konsekvensene av helårig
petroleumsvirksomhet i de nordlige havområder. Svaret var at
utredningen skulle være sluttført våren/sommeren 2003.
Det ble også svart at avklaring var viktig for
selskapene for å få rammebetingelser som sikrer
langsiktighet for videre aktivitet. Nå har statsråden
meddelt selskapene at dette vil ta mye lengre tid, til
tross for at konsekvensutredningen er avsluttet.

Hva er årsaken til Regjeringens helomvending
i denne saken?»

 Jeg takker statsråden for svaret.

Jeg er enig i at man må ha et sikkert
og godt beslutningsgrunnlag, og da kan man jo stille spørsmål
om hva som har vært beslutningsgrunnlaget tidligere innenfor norsk
olje- og gassvirksomhet.

Jeg registrerer også at
statsråden ønsker at Statoil
og Norsk Hydro skal delta i Barentshavet
på russisk side. Da vil jeg stille et spørsmål
til olje- og energiministeren: Hvilken miljøkonsekvensutredning
er foretatt på russisk side når det
gjelder hensynet til miljøet innen olje- og gassutvinning?
Vi kjenner alle til de miljøtiltak Norge har
vært inne i på landsiden, med flere
hundre millioner kroner når det gjelder tiltak
mot forurensing fra bl.a. Nikel.

 Det var mange fine ord, mange gode ønsker
og mye håp, men realiteten er vel en helt annen når
det gjelder Russland. Jeg vil bare minne statsråden
om at Norsk Hydro har vært der i 14 år
uten å ha fått noe særlig uttelling.
Statoil har også prøvd å få innpass,
uten å få noe særlig uttelling. Jeg synes
det er betenkelig at det fra norsk side satses på én side
av grensestreken i Barentshavet
og ikke på den andre siden.

Norge er et av de land som har de
strengeste miljøkravene når det gjelder olje-
og gassutvinning. Dette vil få stor betydning for industrien
med fare for tap av arbeidsplasser. Olav Fjell i Statoil
har sagt at det blir en halvering av letekostnadene dersom det ikke
blir leting i Barentshavet. Situasjonen er vel også den
samme for de andre selskapene. Legger statsråden
vekt på disse uttalelsene om fare for tap av
norske arbeidsplasser og helt nødvendig kompetanse,
som blir svært vanskelig å bygge opp
igjen?

