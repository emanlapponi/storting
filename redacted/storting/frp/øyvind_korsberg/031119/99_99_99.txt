 Jeg har følgende spørsmål til
miljøvernministeren:

«Mange forskarar meiner at magnetisk
aktivitet på sola påverkar jordas klima,
til dømes ved å påverka skydanninga.
Ein ny forskingsstudie gjev ei meir presis utrekning av solflekkhistoria.
Solforskar Pål Brekke meiner fleire puslespelbitar fell
på plass og syner at teorien om kosmisk stråling
og skyer har noko for seg.

I kva grad har Regjeringa lagt vekt på forskarmiljøa utanfor
FNs klimapanel i Regjeringas arbeid med klimaproblematikken?»

 Jeg takker statsråden for svaret.
Jeg må bare få minne om at 96–97 pst.
av de totale globale CO2-utslippene kommer fra naturen selv.

Arbeiderpartiet
har til stadighet tatt til orde for at Norge skal bygge
gasskraftverk innenfor rammen av våre
klimaforpliktelser. Hvor mange gasskraftverk kan det bygges i Norge
slik situasjonen er nå og de neste årene, uten
at det skal skje utenfor rammen av våre klimaforpliktelser?
Jeg snakker da om gasskraftverk med dagens teknologi.

 Jeg takker statsråden for svaret.
Oppfølgingsspørsmålet er jo en konsekvens
av den klimapolitikken Regjeringen fører, og jeg registrerer da
at statsråden ikke er i stand til å svare
for konsekvensene av den klimapolitikken statsråden og
Regjeringen fører. Det får jeg bare
ta til etterretning.

Kostnadseffektivitet er et sentralt
hensyn i klimapolitikken, som i miljøpolitikken for øvrig.
Det er viktig å velge løsninger som gir størst
miljøgevinst i forhold til kostnadene. Hvordan samsvarer
det med å haste seg til tiltak for CO2-reduksjon, dersom
det faktisk viser seg at den norske klimapolitikken overfokuserer
på utslipp av såkalte menneskeskapte klimagasser,
og underfokuserer på solaktivitet og andre årsaker
som ligger langt utenfor kontrollen til politikerne? Hvorfor benytter ikke
statsråden og Regjeringen seg av føre
var-prinsippet, også når det gjelder økonomien?

