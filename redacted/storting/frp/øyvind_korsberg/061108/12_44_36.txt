 Jeg takker statsråden for svaret.

At det er en opposisjon
til Regjeringen og utålmodighet når det gjelder å vente
på eierskapsmeldingen, tror jeg samtlige har registrert.
Det har gått langt over ett år siden Regjeringen
tiltrådte, og ennå har man ikke
klart å få lagt fram eierskapsmeldingen. Stadig
vekk i den politiske debatten ser man altså at det er uenighet
med hensyn til at Regjeringen ikke tar noen
aktive grep når det gjelder å få ferdig
eierskapsmeldingen. Det gir noen uklare signaler også til
de private aksjonærene som opptrer på Oslo
Børs.

Er statsråden fornøyd
med den jobben styret i Telenor har gjort med hensyn til selskapets
kursutvikling på børsen?

