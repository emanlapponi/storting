 Jeg takker statsråden for svaret.

Det jeg refererer til i mitt spørsmål,
er oppslag som har vært i media, bl.a. i NRK og Dagsavisen.
Jeg har heller ikke sett at samferdselsministeren eller
statssekretæren har korrigert disse uttalelsene. Det føyer
seg for så vidt bare inn i rekken når
det gjelder uklare signaler i forhold til forvaltning av statlig
eierskap.

Statsråden har sikkert registrert
en betydelig opposisjon i egne
rekker her i Stortinget når det gjelder måten staten
forvalter sitt eierskap på. Synes ikke statsråden
at aksjeloven i det minste bør endres, før
regjeringsmedlemmer vektlegger andre grunner enn det som
er nedfelt i dagens lovverk?

