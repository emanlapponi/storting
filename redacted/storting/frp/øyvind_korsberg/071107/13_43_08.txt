 Jeg vil takke statsråden
for svaret.

Jeg er enig i at lønnsomhet ikke
er det som kjennetegner selfangstnæringen. Det bør også være
utgangspunktet for den politiske behandlingen, slik at man kommer
med de støtteordningene som er nødvendige.

Statsråden har rett i at det er forutsigbarhet
for næringen, men den forutsigbarheten går på at
de økonomiske vikemidlene er for lave. Derfor må man
ta et løft. Når situasjonen er slik
som den er på markedssiden, der man har store problemer
med å bli kvitt sine produkter, er det også et
sterkt argument for at man må øke de økonomiske støtteordningene
til næringen.

Det mest alvorlige er fangstforbud på klappmyss.
Næringen har bedt om å få være
med på det man kaller merkefangst av klappmyss. Vil statsråden
ta initiativ til at det kan skje i framtiden?

