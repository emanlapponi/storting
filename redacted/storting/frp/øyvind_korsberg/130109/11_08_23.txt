 Jeg har følgende spørsmål til forsvarsministeren:


«Viser til skriftlig spørsmål nr. 1 037 (2011–2012) der det fremkommer i svaret fra statsråden at «den delen av bunkeren som i dag benyttes til fjernarbeid på Langnes er ifølge Forsvaret etablert på lokalt initiativ og tilfredsstiller bl.a. ikke krav til helse, miljø og sikkerhet (HMS)». I ettertid er jeg gjort kjent med at dette kontorfellesskapet tilfredsstiller krav til HMS.


Vil statsråden på denne bakgrunn gjøre en ny vurdering om videre drift av kontorfellesskapet på Langnes?»


Dagfinn Høybråten hadde her overtatt presidentplassen.


