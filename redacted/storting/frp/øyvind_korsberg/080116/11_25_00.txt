 Jeg takker
statsråden for svaret.

Vi er nok helt enige om at sikkerheten
går foran alt, og at det bør være en lik internasjonal
standard når det gjelder sikkerheten. Men en av de tingene som bekymrer
meg også når det gjelder den rapporten som LO la fram, er jo
bruken av antibiotika i Chile, som er 842 ganger høyere enn bruken
av antibiotika i Norge når det gjelder oppdrettslaks.

Noe enkelte
aktører tar til orde for, og som jeg også er bekymret for,
er rett og slett at dette kan være med og svekke omdømmet til
oppdrettsnæringen internasjonalt. For hvis man husker tilbake, var
det for noen år siden et stort problem i Norge, og næringen
hadde et dårlig rykte. Vil statsråden foreslå for chilenske
myndigheter at de endrer regelverket, slik at man får ned bruken av
antibiotika i Chile og dermed unngår å ramme en hel næring
internasjonalt?

