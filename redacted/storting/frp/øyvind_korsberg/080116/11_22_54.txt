 Jeg takker
statsråden for svaret.

Som kjent har jo et fiskeriutvalg fra
LO vært i Chile og sett på forholdene. Det de har avdekket,
viser at man langt på vei ikke har den samme standarden som man har
i Norge når det gjelder helse, miljø og sikkerhet.

Nå
er ikke jeg så opptatt av at Cermaq skal ha særbestemmelser
i Chile. Det jeg er mer opptatt av, er at oppdrettsnæringen i Chile
får et regelverk som er mer likt det norske regelverket, rett og slett
for å hindre konkurransevridning - men det aller viktigste er å
ivareta sikkerheten for dem som jobber innenfor oppdrettsnæringen
i Chile. Nå vet jeg at statsråden skal på besøk
til Chile. Vil statsråden ta dette opp med chilenske myndigheter?

