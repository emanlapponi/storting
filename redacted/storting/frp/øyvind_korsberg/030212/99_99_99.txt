 «Etter utvidelsen av Dovrefjell-Sunndalsfjella
nasjonalpark har 40 hytter ved Snøfjellstjønnin
fått begrensede atkomstmuligheter. Hytteeierne
nektes bl.a. å vedlikeholde en gammel atkomstvei, da det
fryktes at den skal brukes mer. Dette er Oppdal kommune uenig
i. Veien er normalt stengt for uvedkommende. Hytteeierne
får nå begrenset glede av hyttene og naturen i
området.

Hva vil statsråden gjøre
for å sikre at vernearbeidet tilpasses eksisterende bruk?»

 Jeg takker statsråden for svaret,
som var delvis positivt, så langt jeg kunne tolke det.

Det er klart at brukerne av disse områdene
er opptatt av to ting: Det ene er å få vedlikeholde
den veien de har. Det andre er selvsagt å kunne
bruke den, i og med at man har fått vedlikeholde
den, også til transport av dem som har hytter
der, for det er snakk om et betydelig stykke vei, og en del av de
eldre brukerne har vært vant til å kjøre
inn og bruke området. Er det ikke rimelig
at veianlegg som allerede er etablert og tidligere vedlikeholdt, også skal
kunne vedlikeholdes og brukes i framtiden?

 Jeg takker statsråden for svaret.

For oss er det viktig at man lytter til lokaldemokratiet. Jeg
må vise til at Oppdal kommune er positiv til
vedlikehold av denne veien, og de øvrige myndighetene bør
iallfall vektlegge at lokaldemokratiet stiller seg positivt til både
vedlikehold og bruk av denne veien, som det har vært tradisjon
for. Jeg antar at statsråden vil legge vekt på hva
lokaldemokratiet også mener i denne
saken.

