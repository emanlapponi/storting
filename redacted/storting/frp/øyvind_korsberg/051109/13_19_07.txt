  Jeg takker nok en gang statsråden
for svaret, som var lite konkret.

Jeg vil minne statsråden om et ønske
fra papirindustrien da vi forhandlet ratifiseringen av
Kyoto-avtalen, at de ønsket å gå inn
på kvotesystem og ikke ha en avgift i dag. Det
kan jo statsråden avklare ganske konkret
her og nå, om de vil få anledning til å etterkomme
sitt ønske i så måte.

Ellers har jeg også registrert
at statsråden er positiv til en gassrørledning
til Grenland og Østfold. Her vil jeg hilse statsråden
velkommen etter, siden Fremskrittspartiet fremmet
dette som forslag i forrige periode, altså i
vår. Jeg skjønner at statsråden ikke
kommer til å svare konkret på hvor mye
som ligger inne i budsjettet, så spørsmålet
blir da: Ligger det så mye inne i budsjettet
at man kan forvente at man setter i gang fysisk å bygge
denne gassrørledningen?

