 «I avisen Nordlys 25. februar
2003 fremkommer det at blant de strafferettslig utilregnelige i
Tromsø er det fem–seks personer som daglig begår
lovbrudd på oppdrag fra andre kriminelle. Blir
de tatt, slipper de ut igjen etter et kort avhør
og kan i neste øyeblikk begå nye
lovbrudd uten strafferettslig reaksjon.

Hva vil statsråden gjøre
for å sette en stopper for denne type kriminalitet,
utført av utilregnelige personer?»

 Jeg takker statsråden for svaret.

Jeg må ærlig talt si at jeg
er litt skuffet over svaret. Her blir fra justisministerens side
fremdeles mye prat, men veldig lite handling. Det har
altså gått et år siden sist dette spørsmålet
ble reist i Stortinget, og det har fremdeles ikke skjedd
noe som helst. Det er et problem som øker i styrke. Også andre
kriminelle ser muligheten til å benytte de strafferettslig
utilregnelige til å begå kriminalitet.
Det synes jeg er beklagelig.

Politimester Truls Fyhn i Tromsø har også tatt
opp dette en rekke ganger og advarer mot det økende problemet.
Når vil statsråden komme med konkrete tiltak for å få disse
kriminelle ut av samfunnet, for å si det sånn,
slik at man kan få lov og orden igjen i Tromsø?

 Jeg takker statsråden for svaret.

Det viktigste her er jo å få bort
de strafferettslig utilregnelige,
for da har man også eliminert at andre
kriminelle kan bruke dem som et verktøy for å begå kriminalitet.

Oppfattet jeg statsråden rett, at
det er et mangelfullt ansvarsforhold mellom det som har
med justis og det som har med helse å gjøre, ber
jeg i alle fall statsråden om å gripe
fatt i det øyeblikkelig. Jeg vil også gjerne vite om
Regjeringen kommer til å ta høyde for
dette i revidert statsbudsjett, for det har jo også en økonomisk side
som må følges opp. Det hjelper jo ikke å vedta
lover hvis man ikke følger dette opp i praksis
ved hjelp av økonomiske midler. Jeg vil gjerne ha et svar
på det.

