 Jeg takker statsråden for svaret.

Det er forsvarsministeren jeg stiller spørsmålet
til, og ikke forsvarssjefen. Jeg bare konstaterer
at statsråden nærmest ikke har faglig
grunnlag for å svare verken ja eller nei på spørsmålet.
Det synes jeg er ganske merkelig, for det må jo være
fullt mulig å stille spørsmål av forsvarsfaglig
karakter i Stortinget før vi får
den såkalte langtidsproposisjonen. Slik situasjonen
er nå, og som forsvarsministeren bare understreker,
skal altså alt bare ligge i ro. Man skal ikke
ha noen meninger om strukturen i Forsvaret. Det synes
jeg er merkelig. Jeg vil utfordre forsvarsministeren enda
en gang til å komme med en konkret vurdering
av CRC-systemet.

