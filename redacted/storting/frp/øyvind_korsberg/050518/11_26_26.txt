  Jeg synes det er litt merkelig at man kan
si at man prioriterer tilstedeværelse i Nord-Norge høyt,
når man faktisk legger ned, fra tre til to lokaliseringssteder,
for slik man nå er i ferd med å gå fram,
blir det neste spørsmålet man egentlig vil stille: Når
er det ingen igjen?

Jeg synes at det er ganske merkelig
at man ikke kan informere Stortinget om en såpass
stor strukturell endring som den forsvarsministeren her
legger opp til. Det vitner om at forsvarsministeren nærmest
kjører sitt eget løp også på dette
området.

Når man skal gjøre omstruktureringer
utenfor de ordinære proposisjonene i framtiden, vil statsråden
da sørge for å orientere Stortinget på en
høvelig måte?

