 Jeg har følgende spørsmål til
forsvarsministeren:

«I forbindelse med behandlingen av
St.prp. nr. 45 for 2000-2001 Omleggingen av Forsvaret i perioden
2002-2005 ble det vedtatt at 9 kystfort og 6 undervannsanlegg skulle
legges i møllpose/langtidslagres for mobiliseringsforsvaret.

Hvordan tolker statsråden begrepet
møllpose/langtidslagring med hensyn til ivaretagelse
av de 15 anleggene, herunder også vedlikeholdskompetansen?»

 Jeg takker statsråden for svaret.

Det er helt riktig, som statsråden
har referert og som står i innstillingen. Jeg synes derfor
det er interessant å se den
måten Forsvarsdepartementet nå tolker Stortingets vedtak
på, for her står det at man skal ha et mobiliseringsforsvar.

Og da har jeg lyst til å stille statsråden
et spørsmål om hvor lang tid man aksepterer for
at anleggene kan settes i operativ drift fra den statusen de har
nå med «møllpose» og langtidslagerstatus.

 Spørsmålet mitt gikk ikke egentlig
på personell. Det gikk mer på den tekniske biten,
og da tenker jeg også på vedlikeholdskompetanse. For
det Stortinget har sagt, er at det her er snakk om et mobiliseringsforsvar.
Jeg er gjort kjent med at innenfor Forsvaret
arbeider man nå med å utfase en del av disse anleggene
som det her er snakk om, når det gjelder mobilisering.

Jeg kan gjenta spørsmålet
til forsvarsministeren: Hvor lang tid er akseptabel når
det gjelder å få satt disse anleggene i drift
fra den statusen de har i dag, til å være
operative?

