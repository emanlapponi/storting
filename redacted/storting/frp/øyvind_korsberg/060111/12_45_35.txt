 Jeg takker statsråden for svaret,
og jeg takker for så vidt også statsråden for
an hun er til stede her i salen i dag. Det er ikke alle statsråder
som gidder det.

Egentlig hadde jeg vel håpet
at statsråden ikke var her i dag, men heller
hadde tatt seg en tur til Russland for å prøve å få løst
den konflikten som oppdrettsnæringen står overfor.
Jeg mener at Regjeringen her har vært for passiv. Det
er en konflikt som har pågått i snart to måneder,
og nå først sender man en byråkrat over
for å prøve å finne en løsning.

Jeg merker meg at departementsråden
som reiser over til Russland, har sagt at han tror det kommer til å ta
lang tid før man finner en løsning. Samtidig sier
altså utenriksminister Jonas Gahr Støre at han
håper på en snarlig løsning.

Da er spørsmålet mitt: Når
forventer fiskeriministeren at man har en løsning i denne
konflikten?

