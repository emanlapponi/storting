 Jeg takker statsråden for svaret.

Jeg vil bare vise til oppslaget
i bladet Fiskaren i dag, der det står at de som jobber
innenfor lakseimport i Russland, påstår
at Regjeringen har opptrådt klønete i denne saken.
Så her er det jo tydeligvis ulike syn i så måte.

Ut fra det statsråden sier
om håndteringen av denne saken, at det er de ulike departementsråder
og faginstanser innenfor fiskeriministerens
område, vil jeg stille spørsmål om hvem
det er som håndterer denne saken fra Regjeringens side.
Jonas Gahr Støre sier at han skal til Russland
i midten av februar, og venter å finne en løsning
da. Samtidig har Jonas Gahr Støre skrevet i et brev til
meg før jul at det er fiskeriministeren som håndterer
denne saken for Regjeringen.

Da er mitt spørsmål: Er det
fiskeriministeren som håndterer dette, eller
er det utenriksministeren?

