 Jeg takker statsråden for svaret og
er glad for at statsråden bekrefter at overfisket i 2006
kommer til å bli lavere enn det som var i 2005.

Jeg er helt enig i at vi har internasjonale
forpliktelser, men vi har også faktisk forpliktelser
til å rydde opp på egen hjemmebane. Det er greit
at man har avtaler med andre myndigheter når
det gjelder kontroll i havner, men for Fremskrittspartiet
er det viktigste å sørge for
at kriminaliteten ikke blir begått. Da må man ikke
ta helerileddet. Da må man faktisk ta det leddet der kriminaliteten
begås, og det er ute i Barentshavet.

Et av de midlene vi har tatt til orde for i
Fremskrittspartiet, er å styrke Kystvakten betraktelig.
Da er det ikke snakk om titalls millioner. Da snakker
man om flere hundre millioner. For det er det som utgjør
seilingsdrøm for Kystvakten, og det er det som vil være
det mest effektive virkemiddelet for å ta disse som driver
kriminalitet ute i Barentshavet.

Da er spørsmålet mitt til
statsråden: Kan vi forvente en kraftig styrking av Kystvakten
allerede i revidert nasjonalbudsjett?

