 Jeg har følgende spørsmål til samferdselsministeren:


«Tidligere rv. 862, nå fv. 862 mellom Tromsø og Finnsnes, har fergeforbindelse mellom Brensholmen og Botnhamn på Senja. Denne fergeforbindelsen er ikke helårig, dvs. fergen går ikke om vinteren. Dagens drift av fergeforbindelsen er i hovedsak selvfinansierende, og fv. 862 er også en viktig nasjonal turistvei, men har også meget stor betydning for næringslivet og de fastboende i fylket.


Vil statsråden bidra til at fergeforbindelsen på nasjonal turistvei, fv. 862, blir helårig?»


