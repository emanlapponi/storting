 Mitt spørsmål går
til miljøvernministeren:

«Miljøverndepartementet gav like
før årsskiftet klarsignal for en fireårig
handlingsplan for å redde fjellreven. Ifølge Aftenpostens
nettutgave 25. januar 2004 innebærer dette jakt
på rødrev samt fôring av fjellrev. Dette
er i strid med faglige råd som framkommer i «Handlingsplan
for fjellrev», utgitt av Direktoratet for naturforvaltning
(DN), hvor man blant annet ser på erfaringer fra Sverige
og Finland.

Hvilke faglige begrunnelser har statsråden
lagt til grunn for vedtaket om handlingsplanen?»

 Jeg takker statsråden for svaret.

Det er helt riktig at det her er en bred politisk
enighet om å bevare fjellreven, og det setter sikkert både
statsråden og fjellreven pris på. Om rødreven
gjør det samme, er jeg litt mer usikker på, men
det får både vi og rødreven se
på etter hvert.

Det som opptar meg litt her, er at man på både
svensk og finsk side har gjort forsøk for å bevare
fjellreven. Da er det naturlig å spørre statsråden
om han har samarbeid med de andre
nordiske land når det gjelder bevaring av fjellreven, for
her er man jo innenfor et geografisk samlet område.
Har man utvekslet noen erfaringer for å bevare fjellrevbestanden?

 Det er helt riktig at vi fikk tilbakemelding
i forbindelse med budsjettet på dette. I hvor stor grad
vi kjente til de forsøkene som var gjort i våre
naboland, skal være usikkert, men jeg tror det er viktig
at man har en dialog med Sverige og Finland
på dette området, i og med at det berører
begge disse landene og man i realiteten forvalter en felles fjellrevstamme
her.

Men vil det være aktuelt å utvide
disse forsøkene når det gjelder bevaring av fjellrev,
med hensyn til både uttak av rødrev,
fôring og avl, utover den plan som nå er lagt
til grunn?

