 Jeg takker statsråden for svaret.

I en rekke andre saker vi debatterer
på Stortinget med statsråden til stede, legger
man vekt på viktigheten av å bevare og verne uberørt
natur, og det er jeg selvfølgelig helt enig i. Jeg synes
det blir merkelig at man skal ha en så lettvint
behandling når det gjelder vindkraftproduksjon, når
det medfører så store inngrep, og spesielt
når det ligger inne søknader om 12–16
TWh. Da burde man iallfall etter mitt syn ha en helhetlig
og samlet plan for dette.

Nå er det jo slik at på andre
områder og i andre spørsmål
konsekvensutreder man i det uendelige og bruker enorme ressurser.
Jeg vil her bare nevne konsekvensutredningen av Barentshavet,
som har pågått i 25 år. Man har brukt
over 1 milliard kr på Barentshavet, men når det gjelder
produksjon av vindkraft, gjør man ikke
det. Uten sammenligning med Barentshavet
er jo dette også konkurransevridning når
det gjelder ulike måter å produsere energi på.
Synes ikke statsråden det er et problem
at man har konkurransevridning her?

