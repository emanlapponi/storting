 Om representanten er fornøyd
med svaret eller ikke, vil vise seg. Men iallfall
er de tilbakemeldingene vi har fått fra energibransjen,
at enkelte prosjekter når det gjelder vindkraft, blåser
omtrent rett igjennom departementet i ekspressfart. Men når
det gjelder utbygging av vannkraft og mikro- og minikraftverk og
den type ting, tar det atskillig lengre tid. Og
argumentasjonen er den samme, nemlig miljøhensyn.

Jeg registrerer de svarene som statsråden
kommer med, og det kan jo bli interessant å stille
et spørsmål senere når det gjelder behandlingstiden:
Hvor lang tid bruker man på vindkraft, og hvor lang tid
bruker man på vannkraft, når det gjelder miljøhensyn?

Jeg registrerer at vi har et noe ulikt syn
på dette, og vi vil forfølge denne saken videre.
Jeg har ikke i realiteten noe generelt oppfølgingsspørsmål.

