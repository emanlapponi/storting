 Jeg takker statsråden for svaret.
Jeg er for så vidt enig i at dette er et vanskelig
juridisk område å forholde seg til, men det man
skal være klar over, er jo at overfiske og miljøkriminalitet
i Barentshavet har en svært
lang tradisjon. Det har pågått i flere tiår,
og når man så ser at de ordinære tildelingene
av fiskekvotene går ned år for år,
er det på høy tid at man nå faktisk begynner å gjøre
noe konkret i Barentshavet
og ikke bare lar møter og byråkratiet
ta seg av det. Jeg tror man faktisk må gjøre noen
konkrete grep, slik at også andre nasjoner
ser at Norge ønsker å håndheve
det vi har ansvaret for.

Som kyststat er Norge akkurat like
suverent til å trekke en 200-milsgrense rundt Svalbard
som fra fastlandet. Har Regjeringen og statsråden vurdert å innføre
den type tiltak også rundt Svalbard,
der vi i dag har en fiskerivernsone?

