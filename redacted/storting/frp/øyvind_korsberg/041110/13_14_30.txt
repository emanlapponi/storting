 Jeg takker statsråden for svaret.

Jeg registrerer at når det gjelder
gasskraftsaken i Norge, kommer det ulike signaler fra ulike statsråder,
også fra statsminister Bondevik. Sponheim har også uttalt
seg kritisk til gasskraftverk. Jeg vil bare minne energiministeren
om at miljøvernminister Hareide sier i Dagsavisen:

«Avtalen
har substans ut over denne stortingsperiode for regjeringspartiene.
På dette området gjelder Sem-avtalen fram til
2008.»

Med andre ord: Her er det tydelig at enkelte
statsråder legger mer i Sem-avtalen enn det energiministeren
gjør.

Vil regjeringsmedlemmene tale med én
tunge angående energispørsmål og gasskraftverk
i framtiden?

