  Jeg tillater meg å stille følgende
spørsmål til kulturministeren:

«Dagens tilbud av lokale nyheter til
befolkningen på Svalbard er nyheter fra Enebakk og Romerike,
ikke et eneste ord eller bilde fra lokale begivenheter på Svalbard eller
i Nord-Norge. Om lag 60 pst. av de 1 400 norske innbyggerne på øygruppen
har tilknytning til Nord-Norge, og har derfor liten interesse av
Østlandssendingen. 

Hva vil statsråden gjøre
for at beboerne på Svalbard får lokale nyheter
fra NRK Troms?»

  Jeg takker statsråden for svaret,
som gir rom for å se lys i tunnelen. Jeg vil bare minne
statsråden om at redaksjonssjef for programpresentasjon
i NRK, Oddvar Kirkebakk, ifølge avisa Nordlys den 3. november
sier at 

«forklaringen
på at Østlandssendingen sendes ut til Svalbard, dels er
en prioriteringssak, dels en teknisk og dels en økonomisk
sak». 

Med andre ord: Man har muligheter for å bøte
på det problemet som jeg har tatt opp i spørsmålet.
Og så er det viktig å minne statsråden
om at kringkastingsavgiften flere ganger er økt med sikte
på å øke distriktsfjernsynssendingene.

Jeg tolker statsrådens svar slik at
statsråden vil forfølge denne saken og gjøre
det som er nødvendig for at befolkningen på Svalbard
får inn Nordnytt i fremtiden.

