  Jeg stiller følgende spørsmål
til helseministeren:

«De statlige støtteordningene
til rehabiliteringssentrene varierer sterkt fra institusjon til
institusjon. For Rehabiliteringssenteret Nord-Norges Kurbads
del har tildelingsreglene bidratt til at kurbadet får
svært liten statlig refusjonsstøtte sammenlignet
med en rekke andre rehabiliteringssentre rundt om i landet. 

Hvorfor er det forskjellsbehandling, og er
dette en ønsket forskjellsbehandling fra statlig hold?»

  Jeg takker statsråden for svaret,
som var en grei gjennomgang av de faktiske forhold. 

Det er, som statsråden sa, ulike kostnader
knyttet til de ulike rehabiliteringssentrene. Det som bekymrer meg, er
at man her risikerer at Nord-Norges Kurbad i Tromsø vil
bli lagt ned på grunn av den regelendringen som har skjedd,
og det vil jo være svært beklagelig. Jeg regner med
at statsråden kanskje så på NRK i går,
der en pasient bokstavelig talt hadde lært seg å gå på nytt
etter å ha vært lam i langt over ti år.
Så den jobben, ut fra det behovet som er for rehabilitering
innenfor helsevesenet, kjenner statsråden helt sikker til
er veldig viktig. Derfor vil jeg spørre: Vil statsråden
og Regjeringen sørge for at det blir mer penger i den potten
ved revidert nasjonalbudsjett, slik at man kan opprettholde aktivitetsnivået?

  Jeg takker igjen for svaret. Jeg hadde vel
for så vidt ventet meg at man ikke vil svare på hva
man kommer med i revidert nasjonalbudsjett. Men det er iallfall
positivt at helseministeren er i dialog med Nord-Norges Kurbad.
Da får jeg bare ønske, håpe og tro at
statsråden fører en slik dialog at pasienttilbudet blir
opprettholdt. Det er jo slik at skal man dekke det behovet som er
innenfor helsevesenet, er man vel i alle fall nødt til å opprettholde
de institusjonene man i dag har i drift, og da går jeg
ut fra at statsråden vil sørge for det.

Når det er sagt, går jeg
ut fra at man fra statlig hold vil sørge for at behandlingskapasiteten
i fremtiden ikke reduseres på grunn av økonomiske
rammer.

