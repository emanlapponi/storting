  Jeg takker statsråden for svaret. Jeg er også
positiv til frivillig vern, men da må det være frivillig vern og
ikke bare et teknisk begrep der man registrerer at lokalmiljøet,
både det politiske og de som har næringsinteresser, protesterer
mot det såkalte frivillige vernet.

Jeg er også glad for at statsråden skal ha
møte med ordføreren, og da forventer jeg virkelig at statsråden
lytter til det ordføreren har å si, og til de interessene som ordføreren
her representerer i form av næringslivet og den type aktivitet.

Det med verneprosesser går jo rundt over hele
landet. Nylig har Sametinget uttalt at det skal ha en direkte innflytelse
når det gjelder forvaltning og opprettelse av nasjonalparker o.l.
i de samiske områdene. Vil statsråden etterkomme det kravet?

