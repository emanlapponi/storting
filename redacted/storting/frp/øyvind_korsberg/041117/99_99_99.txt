 Jeg takker statsråden for svaret.
Jeg har tatt opp problemet med vern og næringsutvikling
og grunnlaget i de berørte regionene en rekke ganger tidligere
med den forrige statsråden. Vi opplever fremdeles
at vern er til hinder for næringsaktivitet og bosetting
rundt om i hele landet. Situasjonen er at pr. i dag mangler
16 av 23 nasjonalparker en forvaltningsplan, og siden fjellteksten
ble vedtatt i juni 2003, har over 20 større verneområder
blitt opprettet eller vært ute på høring
med tanke på vern. Synes statsråden tempoet i
dette arbeidet er godt nok, eller vil statsråden
sørge for at tempoet med hensyn til næringsutvikling
i disse områdene blir forsert videre framover?

 Jeg takker statsråden for svaret.
Jeg merker meg at man ønsker å verne mer,
men det følges egentlig ikke opp med hensyn til
næringsutvikling i de områdene som er vernet eller
foreslått vernet. Det er jo litt interessant å se
at lokalstyrene rundt omkring, lokale grunneiere og miljøvernorganisasjoner er
på samme lag når det gjelder å få muligheter
til å utnytte dette til kommersiell virksomhet og få næringsinntekter
i regionen. Det jeg savner, er rett og slett konkrete forslag fra
statsråden for å få en fortgang i dette.
Det er greit at det ligger en del inne i statsbudsjettet
for 2005, men det er ingenting som synliggjør i det statsbudsjettet at
man vil få noen aktivitet. Kan vi i det neste året
forvente at statsråden kommer tilbake til Stortinget med konkrete
tiltak, så man får fart i denne prosessen?

