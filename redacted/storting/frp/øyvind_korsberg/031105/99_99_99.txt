 Mitt spørsmål er til olje-
og energiministeren:

«Ifølge oppslag på NRK
tekst-TV den 30. oktober 2003 må Statnett forbedre linjenettet
i Nord-Norge for 4 mrd. kr på grunn av den massive
vindkraftutbyggingen i nord. Statnett frykter man kan risikere betydelige
feilinvesteringer på nettsiden dersom det ikke
skjer en koordinering av investeringer
i ny produksjon og i kraftnettet.

Hva er de samlede kostnadene – kraftnett,
statlige tilskudd/avgiftslettelser og anleggsinvesteringer – for å oppnå målsettingen
om 3 TWh vindkraft i Norge?»

 Jeg takker statsråden for svaret.

Vi har et kraftunderskudd i Norge
og i Norden, spesielt når det er tørrår.
En av mulighetene for å komme oss ut av det, er å bygge
gasskraftverk. Det satser ikke Regjeringen på.
Den ønsker å ha et fullskala gasskraftverk med
CO2-håndtering, og det ligger 8–13 år
fram i tid. Med andre ord: Man er nødt til å få hjelp
fra utlandet. Englandskabelen er skrinlagt, kabelen til Nederland
er foreløpig i det blå – koster ca. 4 milliarder kr – og
Tysklandskabelen, som går mot Norden, har ikke
full effekt, dvs.: sist vinter var det visst 39 pst. Samtidig
opplyste Statnetts styreleder, Grete Faremo, i går på Statnett-konferansen
at man skulle bruke 7 mill. kr på å styrke
nettet i Norge over ti år. Inkluderer det vindkraft, eller
kommer vindkraft i tillegg?

 Jeg takker statsråden for svaret.

I sitt første svar sa statsråden
at til sammen er de totale nettkostnader ved å realisere
om lag 1 000 MW i Nord-Norge stipulert til om lag 4 milliarder kr,
og at opptil 650 MW kan realiseres i Nord-Norge samlet
uten at det utløses store behov for nettforsterkninger
i regional- og sentralnettet. Med andre ord ligger det
an til at hvis man tar ut 1 000 MW, koster det 4 milliarder kr,
og man får da i realiteten 350 MW mer. Synes statsråden
at det er en fornuftig bruk av 4 milliarder kr?

