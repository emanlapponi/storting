  Mitt spørsmål går
til forsvarsministeren:

«Forsvaret har startet arbeidet med å kartlegge årsaken
til at mange ansatte ved Rødbergodden fort og andre fort
har blitt rammet av kreft. Det er naturlig at etterlatte etter de
som har dødd av kreft, og andre som har hatt tilknytning
til fortene, føler uro og engstelse og dermed har behov
for informasjon. 

Hvor raskt og på hvilken måte
vil Forsvaret gi tilbakemelding til de etterlatte og til dem som
har hatt sitt virke ved fortene?»

  Jeg takker forsvarsministeren for et svært
positivt svar. Det har vært stor interesse i lokalmedia
og etter hvert også i riksmedia for denne saken, og jeg
synes den måten Sjøforsvaret har håndtert den
på, er svært positiv.

Jeg er enig med forsvarsministeren i at det
er viktig å få nødvendig informasjon
før man trekker noen konklusjoner i denne saken. De etterlatte
vil få melding om det arbeidet som nå er igangsatt,
og forsvarsministeren sier også at det berørte
personell vil få nødvendig informasjon når
fakta foreligger. Mitt spørsmål da er: Vil de
etterlatte få den samme informasjonen som det berørte
personell?

  Med et så positivt svar har jeg ikke
behov for å stille flere oppfølgingsspørsmål.





                

