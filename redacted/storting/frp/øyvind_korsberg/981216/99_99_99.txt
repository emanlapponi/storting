  «Troms og Finnmark er plukket ut
som prøvefylker vedrørende mammografiscreening.
Forutsetningen for denne kreftundersøkelsen av alle kvinner
mellom 50 og 69 år skulle være at den ble fullfinansiert
av staten. På grunn av plassproblemer har Regionsykehuset
i Tromsø (RiTø) et behov for nybygg til ca. 24
mill. kroner, men har fått bevilget 5,1 mill. kroner. 

Hva vil statsråden gjøre
for å fullfinansiere denne tjenesten slik at også RiTø blir
inkludert?»

  Jeg takker statsråden for svaret.
I denne saken har det jo skjedd en hel del siden spørsmålet
ble levert inn, og det meste som har skjedd i denne saken, er heldigvis
av positiv karakter. 

Når det gjelder fullfinansiering,
har Haukeland og Oslo fått fullfinansiert sine tjenester.
Haukeland fikk midler til ombygging og Oslo fikk midler til leie. 

Videre gjorde Troms fylkeskommune et vedtak
om å låne 7,5 mill. kr til nybygg,
og det synes jeg er positivt.

Når det gjelder Troms og Finnmark,
må man ta hensyn til de store geografiske avstandene og
den spredte bosettingen som er i disse områdene. Vil statsråden,
når han kommer tilbake til denne saken, ta hensyn til dette med
organisering og finansiering på bakgrunn av bosettingsmønsteret
i de to nordligste fylkene?

