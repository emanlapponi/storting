  Jeg takker for så vidt for svaret.

Problemet her er at jeg
egentlig ikke får svar på de spørsmålene
jeg har stilt, verken hovedspørsmålet eller oppfølgingsspørsmålet.
Statsråden viser hele tiden til de vedtak Stortinget
har gjort, og refererer hva som står i innstillingen. Problemet
er at det som står i innstillingen, og de vedtakene Stortinget
har gjort, ikke blir fulgt opp av Forsvaret selv. Da har
man et problem.

Imidlertid bør jo statsråden også ta
innover seg at det nå er et krystallklart flertall på Stortinget
som ønsker at 337-skvadronen skal lokaliseres til og drives
fra Bardufoss. Senest i går var forsvarskomiteens leder,
Marit Nybakk, på Bardufoss og fastslo krystallklart at
Arbeiderpartiet går inn for
at 337-skvadronen skal lokaliseres til og drives fra Bardufoss – det
samme som Fremskrittspartiet har ment hele
tiden, og også Senterpartiet
og Venstre.

Hvordan vil statsråden forholde seg
til at det nå er et krystallklart flertall på Stortinget
for å lokalisere 337-skvadronen til, og drive den fra,
Bardufoss?

