 Jeg har følgende spørsmål til
miljøvernministeren:

«Det har oppstått en rekke
konflikter mellom myndigheter og grunneiere/lokalsamfunn
i forbindelse med gjennomføringen av verneplaner. Ved eiendomsskifte forutsettes
det at tidligere eier informerer ny eier om eventuelt pågående
verneplanarbeid. Det er også en rekke tilfeller
hvor grunneiere ikke er godt orientert om verneplaner
i området. En eventuell kjøper kan således
i god tro kjøpe eiendom som det viser seg å være
betydelig heftelse på.

Hva vil statsråden gjøre
for å hjelpe disse?»

 Jeg takker statsråden for svaret.

En del av de eiendomseierskifter som finner
sted, skjer ofte innenfor samme familie.
Det er vel da en viss mulighet for at verken selger eller
kjøper foretar de nødvendige undersøkelsene
gjennom henvendelse til tingrett osv., som statsråden opplyste
om. Ved mange av disse eiendomssalgene er det ofte eldre
personer som kanskje ikke helt vet nøyaktig
hvordan de skal gå fram.

Mitt spørsmål til statsråden
er: Vil statsråden ta et initiativ
til å gjøre dette enklere og mer oversiktlig for
dem som kjøper og selger eiendommer, enn det det er i dag,
i og med at det er et stort problem for de kjøperne
som blir rammet?

 Jeg takker statsråden igjen for svaret.

Det siste kan jeg være helt
enig i. Det oppstår likevel en del konflikter,
kanskje spesielt der litt eldre folk og familie
er involvert. I slike tilfeller er det et litt annet forhold mellom
kjøper og selger enn det som er på det vanlige
markedet, for å si det slik.

Statlige verneplaner og vernevedtak legger
stor begrensning på eiendomsrett og mulighetene for næringsutøvelse
i distriktene. Gjennomføring av flere verneplaner har i
den senere tid skapt et høyt konfliktnivå mellom verneinteresser
og mange lokalsamfunn. Dette var et problem Høyre
var opptatt av tidligere, senest i 1999.

Har situasjonen rundt vernearbeidet blitt mindre
konfliktfylt siden den gang, i og med at verneprosessen har hatt
en voldsom eksplosiv utvikling under statsråden?

