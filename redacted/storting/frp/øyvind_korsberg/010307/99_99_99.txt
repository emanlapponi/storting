  Mitt spørsmål går
til finansministeren:

«I ordinær spørretime
onsdag 28. februar 2001 opplyste nærings- og handelsminister
Grete Knudsen at interkommunale aksjeselskap kan ha skattefritak
så lenge de ikke har erverv. Dette skal ikke være
i strid med EØS-reglene. 

Kan et interkommunalt aksjeselskap anses ikke å ha erverv
som formål når det konkurrerer om anbud innenfor
EØS-området?» 

  Jeg takker statsråden for svaret.
Når det gjelder denne konkrete saken, som har utgangspunkt
i et interkommunalt selskap som heter Avfallsservice, som har fem
eierkommuner, synes jeg det hele begynner å bli mer og
mer uklart. Målet med dette non-profittkonseptet er ikke
fortjeneste, og da blir det bestandig et vurderingsspørsmål
om selskapet har erverv til formål eller ikke. Da kan det
bli ulike tolkninger fra de ulike ligningskontorene som skal avgjøre
dette. 

Vil statsråden gjøre noe
for at dette regelverket skal bli enklere, så det ikke
blir rom for ulike fortolkninger som det er konkret i denne saken?

Kenneth Svendsen hadde
her tatt over presidentplassen.

  Det er klart at man skal bruke en viss grad
av skjønn, men her kan man altså få ganske
store lokale variasjoner innenfor det skjønnet. Et naturlig
spørsmål vil da være: Hvordan er det
i forhold til EØS? Jeg vet ikke om dette er denne statsrådens
bord, og om han kan svare på det. 

