 «Ifølge den danske
miljøvernminister Hans Chr. Schmidt og finansminister Thor Pedersen
får danske skattebetalere mest miljø for
pengene ved å investere i klimatiltak i utlandet fremfor
i Danmark. Den danske regjering legger derfor opp til å nå Kyoto-kravene
bl.a. ved å kjøpe seg til uutnyttede CO2-kvoter
i utlandet og ved å investere i utenlandske
miljøprosjekter. Samme forutsetninger gjelder i stor grad
for Norge.

Hvilke analyser av kost-nytte-effekter har
statsråden foretatt for klimatiltakene til den norske
regjering?»

 Jeg takker statsråden for svaret.

Dette er et svært viktig spørsmål.
Det rent klimamessige skal jeg la ligge nå, men det politiske,
og spesielt når det gjelder faren for økt
arbeidsledighet, vil jeg komme inn på, for på en
energikonferanse som har vært holdt tidligere denne uken,
kom det fram at 90 pst. av de investeringene som kommer
til å bli foretatt i prosessindustrien, vil bli gjort i
land som ikke har ratifisert Kyoto-avtalen. Da står
man overfor en voldsom utfordring.

Vi statsråden sørge for at
norske miljøkrav overfor bedrifter – og
klimatiltak – ikke blir strengere enn kravene
i de landene vi konkurrerer med, slik at vi unngår å miste en
del industriarbeidsplasser til land som ikke har ratifisert
Kyoto-avtalen, og som har langt lavere miljøkrav på andre
områder?

 Jeg takker igjen statsråden for svaret.
Det å knytte en flom i Europa til klimagassutslipp
er det vel stort sett bare politikere som tør å ta
sjansen på. Det er iallfall ikke noen
seriøse klimaforskere som har koblet det direkte sammen.

Jeg er glad for at statsråden har
en god dialog med PIL, det har også de
politiske partiene her i huset. Jeg er helt
enig i at man må få lov til å bruke
de fleksible mekanismene fullt ut og der de har mest effekt.

Den danske regjeringen vil ha en
klimaoversikt over hvor stor CO2-reduksjon den danske
klimapolitikken egentlig har gitt, og hvor mye den har kostet på 1990-tallet.
Vil den norske regjeringen synliggjøre kost-nytte-effekten også her
hjemme overfor industrien og de enkelte bedriftene?

