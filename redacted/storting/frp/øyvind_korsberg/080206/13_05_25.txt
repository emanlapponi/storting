 Jeg har
følgende spørsmål til fiskeri- og kystministeren: 

«I en fersk rapport fra russiske veterinærmyndigheter kritiseres
forholdene ved en rekke norske fiskeribedrifter. Ifølge Mattilsynet
er det brudd på norske og russiske regler av ulik alvorlighetsgrad.
Det har lenge vært strid om hvilke norske fiskerivirksomheter som
skal få lov å eksportere fisk til Russland. 

Hva vil statsråden
gjøre for å forbedre hygienekvaliteten ved norske fiskeribedrifter,
og vil statsråden sørge for at norske fiskeribedrifter får
mer forutsigbare forhold når det gjelder eksport til Russland?»

