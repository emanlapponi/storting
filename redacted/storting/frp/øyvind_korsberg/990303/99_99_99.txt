  Jeg vil stille følgende spørsmål
til miljøvernministeren:

«Ifølge opplysninger i avisa
Nordlys 22. februar 1999 fremgår det at det innenfor Direktoratet
for naturforvaltning er gitt forskjellige tolkninger av forskriftene
for gaupefangst.

Hva vil statsråden gjøre
for å  få til et regelverk som er lett tilgjengelig
og forståelig, og som ikke kan tolkes på ulike
måter?»

  Jeg vil takke statsråden for svaret.

Det har tydeligvis vært mye uklart
regelverk og forskrifter som jegerne har måttet gjennomgå.
Jeg er derfor fornøyd med at statsråden opplyser
at direktoratet vil gjennomgå regelverket, slik at jegerne
kan jakte på gaupe uten å bruke for mye tid til å jakte
seg gjennom et uklart regelverk.

Jeg har et spørsmål til statsråden:
Kan statsråden garantere at gjennomgangen av lovverket
blir gjort i god tid før neste års gaupejakt,
slik at jegerne vet hvilket lovverk de skal forholde seg til?

