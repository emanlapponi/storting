 Jeg har et spørsmål til kirke-,
utdannings- og forskningsministeren:

«Departementet ser ut til å ta
seg meget god tid når det gjelder behandling av godkjenningssøknaden
fra Oasen Barneskole i Songdalen kommune. Dette fremstår
som svært underlig med tanke på den iver og effektivitet statsråden
viste når det gjaldt å trekke tilbake den tidligere
godkjenningen gitt av statsråd Lilletun.

Ønsker statsråden også å fremstå som
effektiv der en må forvente et positivt svar?»

  Det er noe som slår meg som underlig
i denne saken, og det er det faktum at man ikke på et langt
tidligere tidspunkt synes å ha avklart dette spørsmålet
om likestilling. Likestilling i denne sammenheng er et spørsmål
av vital prinsipiell betydning for alle, og jeg føler at
det er merkelig at ikke departementet ved statsråden på et
meget tidlig tidspunkt har avklart dette spørsmålet
i forbindelse med privatskoleloven, som vi har hatt i en lang rekke år
nå. 

Det oppfølgingsspørsmål
jeg da må stille til statsråden, er: Hvilket tilbud
vil statsråden nå i ventetiden gi til de elevene
som pr. i dag ikke mottar et adekvat opplæringstilbud i
Songdalen kommune?

