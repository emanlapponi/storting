 Jeg har følgende spørsmål
til statsråden:

«Forhandlingene i GATS ble startet
opp i 2000 og pågår ennå. Regjeringen
har i den anledning ansvaret for bl.a. å jobbe frem avtaler
som har til hensikt å ivareta utdanningssystemet etter
intensjonene i avtalen.

Hva legger Regjeringen vekt på å komme
til enighet om på dette området, og har Regjeringen
en aktiv strategi for å utvikle avtaler med de land som
er mest attraktive for norske utenlandsstudenter?»

 Jeg takker statsråden for svaret.

Hun valgte imidlertid i dette viktige spørsmålet ikke
i det hele tatt å berøre økonomien
som ligger i de skolepengene den enkelte student må betale,
enten de studerer i Australia, Amerika, Europa eller
hvor det måtte være de ønsker å studere.
Det er et faktum at den norske stat bare i gebyrstipend
bruker en drøy halv milliard kr i året. Dette
er et betydelig beløp. Når vi vet at EU-landene ikke ønsker å diskutere
utdanning som handelsvare innenfor GATS, har Norge
et problem, da det ser ut som om Storbritannia, som er et ønskverdig
studieland, ikke har de samme reglene for EØS-borgere
som de har for EU-borgere, med tanke på skolepenger.

Jeg vil da spørre statsråden
om de trekker tankene i GATS-forhandlingene over til de EØS-forhandlingene som
vi nå går inn i.

 Det er vel og bra det statsråden sier,
men det er et faktum at når vi kjøper utdanningsplasser
ved anerkjente universiteter, både i Amerika
og i England f.eks., betaler norske studiesøkende
opp til 100 000 kr årlig i snitt for
sin studieplass. Vår finansieringsordning er en refusjon
på drøye 50 000 kr pr. år
i gebyrstipend, og dette betyr at de studentene som velger å ta hele
utdanningen og ikke bare delutdanningen i Norge, har
et inntektstap på grunn av manglende
forhandlinger og manglende avtaler om likeverdig behandling, på 50 000 kr
pr. år. Vil statsråden gå inn i det problemfeltet i
forbindelse med disse avtalene?

