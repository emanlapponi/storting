 Jeg har følgende spørsmål
til utdannings- og forskningsministeren:

«På oppdrag fra Kirke-, utdannings-
og forskningsdepartementet utførte Statistisk
sentralbyrå i 1999-2000 en kartlegging av grunnskolelærernes
kompetanse i de ulike undervisningsfagene. Det ble avdekket til
dels grove mangler. Gjennomgående manglet minst én
av fem lærere på ungdomstrinnet lærerutdanning
i faget de underviser i. Mindre enn halvparten hadde utdanning
tilsvarende grunnfag på nevnte alderstrinn i grunnskolen.

Hva vil statsråden gjøre
for å følge opp resultatene på kort og
lang sikt?»

 Jeg takker statsråden for svaret, og
jeg tror at hun genuint har satt i gang et arbeid for å bedre
dette.

Men nå er det jo et faktum at det
er nettopp valgmulighetene som lærerstudentene
har vært gitt, som medfører at allmennlærerutdannelsen
har blitt utvannet. Man har valgt bort f.eks. faget matematikk,
som gjenspeiler at 27,1 pst. av lærerne i matematikk
faktisk ikke kan faget, mens 20,1 pst. av engelsklærerne ikke
kan faget sitt.

Når da valgmulighetene er med på å svekke
grunnlaget for at våre barn igjen skal få en
fornuftig opplæring, hadde jeg håpet
at statsråden hadde tenkt noe annet enn det frie valg.
Spørsmålet er: Har hun lagt inn noen
kriterier for å styre valgene noe i disse viktige fagene?

 Jeg takker statsråden for det svaret,
og begynner å bli mer beroliget.

Til slutt vil jeg bare henvise til
den undersøkelsen som departementet påla Statistisk
sentralbyrå å utføre, og det faktum at
statens utdanningskontorer i fylkene jo har et tilsynsansvar både
med hensyn til kvalitet og utvikling av skolene og med hensyn til
læringspotensialet i skolene i forhold til eleven. Har ikke
de gjort jobben sin siden det har vært nødvendig å sette noen
andre på å utrede forholdet, som denne
SSB-undersøkelsen?

