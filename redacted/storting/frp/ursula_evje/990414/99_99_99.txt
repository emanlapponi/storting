  Jeg tillater meg å stille følgende spørsmål

til kirke-, utdannings- og forskningsminister Jon Lilletun:

«Rundskriv F 96-98 har medført

at blant annet Sveio kommune i Hordaland har kommet i skade for å legge opplæringsloven

til grunn ved behandlingen av nedleggelse av grendeskoler – dette

selv om opplæringsloven ikke kan anses å ha trådt

i kraft for dette forhold, noe også fylkesmannen bekrefter

etter lovlighetskontroll.

Vil statsråden ta initiativ til å klargjøre

nærmere hvilke deler av opplæringsloven som har

trådt i kraft?»

  Jeg vil takke statsråden for et grundig

svar.

I tillegg vil jeg stille spørsmål

om dette som gjelder «bærende prinsipp».

Det er et bærende prinsipp at saker skal vedtas når

de er tilstrekkelig belyst. Prinsippet som sådan kan ikke

være mindre viktig ved nedleggelse av skoler i distriktene.

Vil statsråden ta initiativ for om mulig å klargjøre

dette viktige prinsipp også i saker som vedrører

skolen?

En god start ville etter min mening være

at det, når det gjelder noe så alvorlig for barn

som skolenedleggelse, utarbeides en konsekvensutredning som tar

utgangspunkt i både økonomi, tilhørighet

til nærmiljøet, kunnskapsformidling og bevaring

av levedyktige tettsteder på kort og lang sikt.

 Jeg er glad for at statsråden har tatt

skritt for å sikre foreldremedvirkning. Men det var faktisk

ikke det dette spørsmålet gjaldt. Det gjaldt kommunens

plikt til å foreta konsekvensutredninger i en saksbehandlingsperiode.

Og statsråden er vel ikke av den oppfatning at arealsaker

trenger konsekvensutredninger, mens barns trygghet og oppvekst er

mindre viktig.

