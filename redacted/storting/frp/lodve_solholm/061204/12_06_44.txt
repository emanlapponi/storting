 

(leiar i komiteen):

Eg er ikkje saksordførar åleine, og eg reknar med at nokre av dei andre saksordførarane også vil nemne sine spesifikke område, men komiteen legg med dette fram si innstilling, Budsjett-innst. S. nr. 10, om budsjett for Det kongelege hus, Stortinget og underliggjande institusjonar, Sivilombodsmannen, EOS og Riksrevisjonen. Innstillinga er bygd på rammene som var gitt i Innstilling S. nr. 1 og vedtekne i Stortinget 28.11.06. Som vanleg er det ei samrøystes innstilling frå kontrollkomiteen. Der er nokre få særmerknader, som moglegvis vil bli kommenterte av dei partia som har dei.




Når det gjeld det området som eg har spesielt ansvar for, Sivilombodsmannen, vil eg berre enno ein gong understreke viktigheita av Sivilombodsmannens rolle i vårt samfunn, og den gode og nyttige jobben som den institusjonen gjer. Eg vonar at Stortinget også for framtida vil leggje forholda til rette slik at enkeltmenneska kan føle at det er ein institusjon som kan hjelpe dei på ein del område der dei slit mot overmakta, for å seie det slik.




Med desse få orda tilrår eg innstillinga frå komiteen.




