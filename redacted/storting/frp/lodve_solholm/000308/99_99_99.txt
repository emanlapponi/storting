 Eg tillèt meg å stille følgjande spørsmål
til miljøvernministeren:

«I noen kommuner opplever nå beboere
langs villaveier at kommunen overfører ansvaret for veien
fra kommunen og til beboerne. Dette medfører at det er
beboerne som må ta kostnadene med vedlikehold og ikke kommunen,
slik det tidligere har vært. Dette kan tyde på at
kommunene bruker sin omreguleringsmyndighet til å slippe unna
plagsomme utgifter. I mange boligområder skaper dette også konfliktsituasjoner
mellom naboer. 

Er statsråden enig i at dette er en
uheldig utvikling?»

  Eg takkar statsråden for svaret,
men ho svarte jo ikkje på spørsmålet.
Eg spurde om statsråden er einig i at dette er ei uheldig
utvikling. Slik svaret var, må eg tolke det slik at ho
ikkje synest at dette er ei uheldig utvikling.

Det ein skal vere klar over, er at i dei fleste
tilfella har bebuarane betalt kommunen refusjon for tekniske anlegg,
og dei betaler årleg veg-, vann- og kloakkavgifter. Dette
er også offentlege bustadfelt, som ofte – iallfall
på landsbygda – kan oppfattast som sosial bustadbygging der
folk ikkje har råd til å gå inn i eit
privat byggjefelt på denne måten. At det ikkje
har vore så mange klager, trur eg faktisk har samanheng
med at mange kjenner ei form for avmakt. Det er nok av døme,
det er til og med døme på at det er eit skilje
innafor eitt og same bustadfelt, og då blir det ikkje semje
mellom naboane. Men eg tolkar det slik at statsråden ikkje
synest at dette er ei uheldig utvikling.

 Eg tillèt meg å stille kulturministeren
følgjande spørsmål:

«I dag er det, så vidt jeg
har forstått, Statens kartverk med hjelp av Statens navnekonsulenter
som fastsetter stedsnavn her i landet. 

Er ikke dette en sak som naturlig burde tilligge
den enkelte kommune?»

  Eg takkar statsråden for svaret.
Siste delen av svaret hennar var jo positivt, og eg håpar
at Stortinget også kan få ha ei meining om dette.
Men det som er problemet, er at det er Statens kartverk, som kjem
utanfrå, og som har konsulentar som kanskje ikkje eingong
har vakse opp i nærleiken av det fylket eller den kommunen
der stadnamnet skal bestemmast, som trær ned over kommunen
og befolkninga stadnamn som ikkje er i samsvar med folkemeininga. 

No har eg budd ca. 30 år av mitt liv
på Sunnmøre, og eg har knapt nok høyrt
nokon som har sagt Ørsneset om Aursneset i Sykkylven kommune, men
likevel har desse byråkratane bestemt at namnet på ferjeleiet,
som vi kallar Aursneset, skal vere Ørsneset – stikk i strid
med folkemeininga og stikk i strid med uttalen, som også statsråden
var inne på. Ville det ikkje vere riktigare at kommunen
fekk dette ansvaret?

