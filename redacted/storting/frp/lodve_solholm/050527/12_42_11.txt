 Eg vil framfor alt ta opp det forslaget som Framstegspartiet har i innstillinga. Det gjeld spørjetimen, som vi i Framstegspartiet meiner er eit godt verkemiddel til å utføre den ombudsmannsrolla som ein stortingsrepresentant har. Eg synest at fleirtalet her tek frå stortingsrepresentanten det gode høvet representanten har til å utføre ei rolle som faktisk er ein viktig del av stortingsrepresentantens kvardag, og ei viktig rolle sett i forhold til det representative demokratiet vi har i dette landet.




Eg skal ikkje bruke meir tid. Med dette har eg teke opp forslaget frå Framstegspartiet i innstillinga.




