  Eg tillèt meg å stille kommunal-
og regionalministeren følgjande spørsmål:

«Viser til Innst. S. nr. 174 (1998-99)
og følgende debatt om endringer i kommunegrensa mellom
Sande og Vanylven kommuner i Møre og Romsdal fylke. Disse endringene
innebærer at Åram krins i Sande kommune blir overført
til Vanylven kommune.

Kan statsråden redegjøre
for hvor saken står i dag og når den blir avgjort?»

 Eg takkar statsråden for svaret. Det
gjer meg litt ottefull fordi eitt eller anna må ha skjedd
etter debatten. Debatten gav jo signal om at statsråden
kunne gjere dette raskare enn det det no blir lagt opp til. Det
var ei forståing i debatten mellom regjeringspartia, Arbeidarpartiet
og Framstegspartiet om at dette kunne avgjerast mykje raskare. På denne
bakgrunn var det også at regjeringspartia og Framstegspartiet
trekte sitt framlegg til vedtak i denne saka, som gjekk på at
ein skulle gjere den reguleringa som det galdt her, med ein gong. 

Statsråden uttalte også at
han kunne gjere dette svært så raskt med bakgrunn
i det som var sagt frå talarstolen frå Arbeidarpartiet,
frå regjeringspartia og frå Framstegs-

(Solholm)

partiet. Så mitt tilleggsspørsmål
er: Kva er det som har skjedd i mellomtida, og kan ein vente at
dette kan bli avgjort slik at ein kan halde val til hausten?

 Eg tillet meg å stille kommunal- og
regionalministeren følgjande spørsmål:

«I den seinare tid har ein sett og
høyrt stadig fleire klage over vedtaket om at selskapsskatten
vart gjord statleg. Mange senterpartiordførarar er med
i klagekoret. Det siste er at fleire og fleire bedriftseigarar seier
dei merkar at kommunane bryr seg mindre og mindre om næringsutvikling.
Tønsberg kommune sa nyleg nei til 250 arbeidsplassar fordi
dei ikkje hadde råd. Grunngjeving: statleg selskapsskatt.

Kva aktar statsråden å gjere?»

 Eg takkar statsråden for svaret, men
eg er skuffa over det.

Han viser til at det er forskjellige tenestetilbod
i kommunane, selskapsskatten er ujamt fordelt osv. Men ved å gjere
selskapsskatten statleg vil ein innføre statleg styring.
Kva då med lokaldemokratiet? 

Han seier også at det viktigaste motivet
er å skaffe arbeid til folket i kommunen. Det er heller
ikkje riktig. Det som er eit vesentleg poeng å få med
seg, er at interkommunalt samarbeid heller ikkje vil bli auka ved
fråfall av selskapsskatten. Det viser seg m.a. i Stokke
kommune, som har lagt ut eit industrifelt, men dessverre bur dei
som arbeider på det industrifeltet, i Tønsberg
og Sandefjord, og då sit Stokke igjen med utgiftene og
dei to andre kommunane med inntektene. Eg må difor seie
igjen at eg er skuffa over at statsråden ikkje vil take
tak i dette og gjere det om igjen.

