 (leiar i komiteen og ordførar for saka): Eg har berre nokre få kommentarar. 

Komiteen legg med dette fram innstillinga til St.meld. nr. 4 for 2008–2009.
                  Komiteen er nøgd med meldinga slik ho framstår. Ho er oversiktleg og tydeleg. Det
                  er viktig at komiteen får ei oppstilling som er oversiktleg. Komiteen har ved
                  fleire høve før kritisert at delar av oppfølginga har vore kommentert i
                  statsbudsjettet og i revidert nasjonalbudsjett. Dette har blitt betre. 

I St.meld. nr. 4 får vi melding om at det er gjort 24 oppmodingsvedtak i perioden,
                  noko som er ein liten auke frå førre sesjon. Det er også lagt inn rapport om
                  oppfølging av åtte vedtak frå 2006–2007 og eitt vedtak frå 2006. 

Komiteen kommenterer ikkje vedtak som ein synest har blitt følgt opp på ein
                  tilfredstillande måte. Komiteen har merkt seg at det ikkje er gjort vedtak om
                  utgreiingar i 2007–2008. 

Eg skal òg kort kommentere eit par særmerknader vi i Framstegspartiet har, åleine
                  eller saman med andre. 

Det første gjeld vedtak nr. 391, 7. mars 2008: 

«Stortinget ber Regjeringen vurdere å innføre krav om ekstern sensor for all
                     høyere utdanning.» 

Her meiner Framstegspartiet, Høgre og Kristeleg Folkeparti at det Regjeringa så
                  langt har gjort, ikkje er tilstrekkeleg. Vi meiner at Regjeringa her burde ha sett
                  tidsfristar for utgreiingsarbeidet og hatt ein plan for å leggje fram lovforslag
                  no til våren, slik at lova kunne tre i kraft frå hausten 2009. Ein meiner òg at
                  Regjeringa endra språkbruken vekk frå ordlyden i vedtaket, og dermed er vi av den
                  oppfatninga at dette vedtaket ikkje er oppfylt av Regjeringa, slik Stortinget
                  gjorde vedtak om. 

Regjeringspartia er av ei anna meining. 

Det andre vedtaket som eg vil kommentere, er vedtak nr. 331, 18. desember 2006: 

«Stortinget ber Regjeringen, for å kunne gi tidligere ungdomskriminelle en ny
                     sjanse, utrede en ordning med sletting av rulleblad i de tilfeller der unge
                     kriminelle ikkje har begått alvorlige lovbrudd, eller en lang rekke gjentatte
                     lovbrudd og for eksempel ikke har begått ny kriminalitet i en periode på 5 år
                     etter fylte 18 år. Spørsmålet kan for eksempel inngår i mandatet til utvalget
                     som nedsettes med bakgrunn i forslagene i St.meld. nr. 20 (2005–2006)». 

Komiteens medlemer frå Framstegspartiet, Høgre og Kristeleg Folkeparti meiner at
                  denne saka har teke altfor lang tid. Vi synest det er eit rimeleg krav frå oss at
                  det blir orientert om saka i neste stortingsmelding som kjem om saka. 

Med desse få orda vil eg tilrå komiteen si tilråding til vedtak. 

