 Eg vil tillate meg å stille følgjande
spørsmål til fiskeriministeren:

«Fiskeridepartementet har fastsatt
skjæringsdatoen i trålfisket etter norsk vårgytende
sild til 2. januar 1998. Fartøyeiere føler seg
urettferdig behandlet og mener vedtaket vil skape ustabile betingelser
for trålernæringen.

Mener statsråden det var riktig å fastsette
en skjæringsdato som har tilbakevirkende kraft?»

  Poenget her, som eg har lyst til å nemne,
er at då  konsesjonsordninga vart innført    
 2. januar 1998, vart det ikkje gjeve noko signal frå styresmaktene
om at dette skulle ha ei tilbakeverkande kraft, slik at eigarane
til ein god del båtar som fekk fornyingsløyve,
dermed føler seg litt urettferdig behandla fordi dei ikkje
fekk signal den gongen om at dei, sjølv om dei fekk fornyingsløyve,
ikkje kunne pårekne større kvotar og heller ikkje
kunne pårekne ein annan dato.  Statsråden gav
no eit rimeleg positivt svar, der han for så vidt opna for
både å endre datoen og eventuelt innføre
kvotar for ein del andre. Men  det med tilbakeverkande kraft er
poenget, og det synest eg verkar litt for tilfeldig. Derfor har eg
lyst til å spørje statsråden om tilbakeverkande
kraft er noko som vil verte gjennomført seinare.								

  Statsråden og eg er ikkje einige
om at det var ein riktig dato. Men eg er glad for det fiskeriministeren
opna for, nemleg at ein vil vurdere dette, og at det er ei sak på gang.

I sitt første innlegg nemnde han storleik
og tryggleik, og eg er einig med statsråden i at det er
viktig når ein fornyar båtane, at ein tek omsyn
til tryggleik og arbeidsmiljø. Men då finn eg
det litt unaturleg at eigaren av ein båt som forliste,
ikkje fekk løyve til ny båt som var større
og tryggare enn den gamle båten, med den grunngjevinga
at han då rekna med nye kvotar. Det er også dette
med 28-metringane som no kjem til, som aukar kapasiteten, og som
statsråden også var inne på var litt
uheldig. Men eg forstår det slik at statsråden
no er villig til å sjå på skjeringsdatoane,
og så får vi følgje saka vidare. 

