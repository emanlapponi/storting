 

(leiar i komiteen og ordførar for saka): 

Som det går fram av innstillinga, vart det gjort 9 oppmodingsvedtak i perioden 2005–2006, mens det i perioden 2004–2005 vart gjort 43. Det er kanskje grunn til å tru at den neste St.meld. nr. 4 blir nokså tynn, i og med at vi er i den situasjonen at vi har ei fleirtalsregjering, og ikkje kan vente at det blir gjort for mange oppmodingsvedtak der Regjeringa blir beden om å følgje opp.




Men når det er sagt, vil komiteen også seie seg nøgd med meldinga slik ho no er. Etter ein del oppmodingar frå komiteen om ei oversiktleg og tydeleg St.meld. nr. 4 har ho blitt betre og betre. Det som har vore komiteens merknad, har vore at ein kanskje har svart på ein del av oppmodingsvedtaka gjennom budsjettproposisjonane, og så har ikkje det blitt teke opp att i St.meld. nr. 4. Dermed har det ikkje blitt så oversiktleg som komiteen ønskjer, i og med at det er kontroll- konstitusjonskomiteen som skal behandle oppfølginga av stortingsvedtak.




Det har, som sagt, blitt betre, og komiteen er også nøgd med oppfølginga som Regjeringa legg opp til. Med nokre få unnatak er det faktisk ei samrøystes komiteinnstilling der vi seier oss rimeleg godt nøgde med den måten som dette blir følgt opp på. Det ein kan åtvare mot, er at når Regjeringa har sagt at ho nødvendigvis ikkje har sett i gang med å arbeide så raskt, må ikkje det bli ei sovepute, men komiteen må bli orientert etter kvart som det skjer.




Eg har berre lyst til å vise til ein merknad frå komiteen som går på korleis ein ønskjer at det skal følgjast opp. Det gjeld Olje- og energidepartementet, vedtak nr. 440, 8. juni 2005, der Stortinget gjorde følgjande vedtak:







«Stortinget ber Regjeringen om å utarbeide en stortingsmelding der det legges opp til en helhetlig gjennomgang av norsk gassinfrastruktur og norsk gassforvaltning. Det ses på framtidige transportløsninger for norsk gass der de samfunnsmessige sidene tillegges betydelig vekt.»




Departementet skriv at ein er litt usikker på om det skal bli ei stortingsmelding eller ikkje, og om tilbakemeldinga kanskje skal ha ei anna form.




Då seier komiteen følgjande:







«Komiteen viser til Stortingets vedtak hvoretter Regjeringen er bedt om å utarbeide en stortingsmelding der det legges opp til en helhetlig gjennomgang av norsk gassinfrastruktur og norsk gassforvaltning. Komiteen registrerer at Regjeringen tar sikte på å gi en tilbakemelding til Stortinget, men uten å ta stilling til hvorvidt dette skal være en stortingsmelding eller ikke.»




Så strekar komiteen under:







«Komiteen vil understreke at Regjeringen skal gjennomføre Stortingets vedtak i tråd med vedtakets ordlyd eller alternativt gå tilbake til Stortinget og anmode om å få gi tilbakemelding i en annen form.»




Eg synest det er riktig og viktig at komiteen peikar på dette, og vonleg tek Regjeringa seg også det ad notam.




Så berre nokre få ord om eit punkt der Framstegspartiet ikkje er heilt nøgd med oppfølginga. Dei andre partia er godt nøgde. Det gjeld kravet om butid etter at ein har vore i utlandet og kome tilbake til Noreg, og når ein igjen får opparbeidde rettar. Det er stortingsvedtak nr. 346. Regjeringa antydar at ein vil jobbe vidare med saka, men tidfestar ikkje når ein eventuelt skal få eit svar i Stortinget på korleis dette blir. Det som er overraskande, er jo at det var eit samrøystes storting som vedtok at ein skulle få orden på dette, få ei tidfesting. Det Framstegspartiet vil, er at dette no skal tidfestast, og vi ber Regjeringa kome tilbake med eit opplegg på slutten av dette året.




Eg tek med dette opp forslaget frå Framstegspartiet, som er teke inn i innstillinga.




Solveig Horne hadde her overtatt presidentplassen.




