 Eg vil tillate meg å stille følgjande
spørsmål til fiskeriministeren:

«Det er no om lag eitt år
sidan Regjeringa oppheva det sjølvpålagde forbodet
mot eksport av kvalprodukt.

Kvifor har ikkje eksporten kome
i gang?»

 Eg takkar for eit kort og greitt svar.

Problemet er også at
det hastar med å få eksporten i gang. Det ligg
no mange tonn med kvalprodukt på lager, og det er jo avgrensa
kor lenge dette kan liggje på lager før kvaliteten
blir så dårleg at produkta ikkje har
nokon marknadverdi i det heile.

Oppfølgingsspørsmålet
blir difor: Dersom Island og Japan ikkje har eit slikt
system, medan Noreg har det – for vi må jo
kunne ta nokre prøver for at ein skal kunne kjenne det
att på nye prøver – er det ikkje
då mogleg at Noreg kan tilby Japan og Island
eit slikt utstyr, om det er manglande utstyr det står på?
Dersom det er regelverket det står
på, kan vi kanskje sende over vårt eige
regelverk, som eg reknar med er såpass bra at det kan la
seg gjere for desse landa å kunne opne for import,
for det hastar.

 Ja, vi får berre setje inn kreftene.

Eg reknar med at statsråden, som også er
samarbeidsminister i Nordisk Råd, har moglegheit til å drive
påverknad, kanskje spesielt overfor Island. Eg
har opplevd sjølv i Nordisk Råd at kanskje spesielt Sverige
ikkje var så oppsett på at Island skulle
starte med kvalfangst. Men eg reknar med at ein frå Island
si side blir meir interessert, for dei skal jo også eksportere
og selje sine kvalprodukt, at dei blir meir aktive når
det no også blir opna for kvalfangst
for Island, og at ein på den måten kan få til
eit nordisk samarbeid om å få opna
ein marknad, og då spesielt i Japan.
Det er også ein del andre land som
kan bli aktuelle og kanskje kan ein her få oppleve eit
nordisk samarbeid som kan gi eit resultat som
er positivt.

