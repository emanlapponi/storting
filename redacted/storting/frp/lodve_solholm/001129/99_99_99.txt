 Eg vil stille kommunal- og regionalministeren
følgjande spørsmål:

«Kva tid kan ein vente ei avgjerd
i saka om Åram krins skal flyttast til Vanylven kommune eller framleis skal
vere ein del av Sande kommune?»

  Eg takkar statsråden for svaret.
Det statsråden seier skal vere ei rask avgjerd, er med andre
ord i løpet av mars/april, når ho skal
orientere Stortinget i mai om si avgjerd. 

Dersom Åram blir flytta, vil statsråden
då vurdere om det skal haldast nyval i Vanylven, kanskje
også i Sande, og om det eventuelt kan gjerast i samband
med stortingsvalet som skal haldast i september? For Åram
krins blir truleg på ein måte utan politisk verksemd
dersom dei blir flytta til Vanylven, og kanskje likeså om
ein del av dei blir i Sande.

