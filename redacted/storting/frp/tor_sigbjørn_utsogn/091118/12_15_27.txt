 Situasjonen i Kristiandsand-regionen er, som jeg sa, prekær. Mye av det som
              justisministeren sa, høres fornuftig ut; jeg er enig i det, og la meg takke for
              svaret. Nå er det likevel slik at vi har situasjoner der varetektsfanger sitter på
              hotell. Media rapporterer om dette, så det ber jeg justisministeren sette seg inn i. 

En annen veldig viktig sak er jo at 60 pst. av fengselskapasiteten på Sørlandet nå
              brukes på varetektsfanger. Det er mye, men det er likevel ikke nok. 

Jeg vil også peke på at det er ufornuftig ressursbruk å eskortere varetektsfanger til
              f.eks. Jæren for at de skal være der i noen dager, og så eskortere dem tilbake igjen
              til Kristiansand, med betydelig beslag av politiets ressurser og tid. Synes
              justisministeren dette er en fornuftig bruk av fengselsbetjenter og politibetjenter?
            

