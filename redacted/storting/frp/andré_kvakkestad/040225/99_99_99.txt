 «Et stort antall personer og fartøyer
oppholder seg i Indre Oslofjord. Ansvaret for brannvernsberedskapen
er fordelt mellom flere kommuner etter hvor
ulykkene oppstår. Selv om det eksisterer en eldre
avtale om assistanse mellom
kommunene, foreligger det ikke en
helhetlig beredskapsplan som sikrer rask og god assistanse
ved brann som oppstår ved passasjertransport eller
lystbåter.

Mener statsråden dagens beredskapssituasjon
er god nok?»

 Jeg takker statsråden for svaret.

Det er jo slik at hver kommune i utgangspunktet
har ansvaret for sitt sjøområde. Slik jeg forstår
det, er det hver kommune som organiserer sin egen brannberedskap.
Slik sett kan jeg heller ikke se at det foreligger noen
form for oversikt over de samlede ressurser som kan stilles til
disposisjon dersom en større brann skulle kunne komme til å skje.

Ville det ikke være
hensiktsmessig at man i et så tett trafikkert område
som Indre Oslofjord hadde ønsket en helhetlig
plan for å få kartlagt hvilke ressurser man har, og
hvordan de mest hensiktsmessig kan tas i bruk?

 Uavhengig av om skipene har primæransvaret eller
ikke, går jeg ut ifra at kommunene er pålagt et
assistansekrav fordi man ser at det kan være
nødvendig. Men slik jeg forstår statsråden,
mener statsråden at f.eks. kommunene Asker, Bærum,
Frogn og Vestby ikke bør bruke verken
krefter eller ressurser på å organisere
en sekundær brannberedskap i forhold til brann om bord
i fartøyer, fordi statsråden mener at
dette vil bli ivaretatt av Oslo kommune.

