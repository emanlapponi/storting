  «I Verdens Gang 4. november 2001
ble det vist til en dom der bl.a. to miljøarbeidere
ved en barneskole ble dømt
for særlig brutal vold. Dette er personer som i sitt arbeid
skal være forbilder for barn og rollemodeller
ved konflikthåndtering.

Vil statsråden fremme nødvendige
tiltak eller forslag om lovendringer, slik at personer
dømt for grov vold ikke får arbeide
i skolen?»

  Jeg takker statsråden for svaret
og er enig i at et yrkesforbud er et alvorlig skritt å ta.
Samtidig ser man at vold er et tiltagende problem i samfunnet,
og ikke minst i skolen. Når man er i en situasjon
hvor selv domstolene påpeker at volden er av svært grov
karakter og også i en dom
uttrykker nesten sjokk over måten ting er blitt gjort på,
blir spørsmålet om dette er gode rollemodeller.

Hvis statsråden ikke ønsker å lage
et yrkesforbud, kunne statsråden tenke seg muligheten av å ta
dette med i hva som skal være med i en politiattest,
slik at en arbeidsgiver kan ta det
med i betraktning?

  I denne saken var det miljøarbeidere
det gjaldt, altså de man ansetter nettopp for å få et
godt miljø og gjerne også tar
med seg i konflikthåndtering. Da blir det kanskje spesielt
påfallende når disse personene dømmes
for det man anser for å være særlig brutal
vold.

Dersom man får en politiattest hvor
det står at man har blitt dømt for en voldelig
handling, ville det jo være muligheter for arbeidsgiver
til å ta dette opp med vedkommende. Eller anser
statsråden det for å være en
for stor belastning for en arbeidssøker?

