 I spørsmålet sto det: «Det foretas sjelden en vurdering av elever med utviklingshemming». Jeg er ikke fornøyd med svaret. Jeg følte det var altfor generelt.


I spørsmålet ligger det at det såkalte tilbud nr. 13, som utviklingshemmede blir tildelt, ikke har noen retningslinjer eller krav til hvordan opplæringen skal være. Fremskrittspartiet forventer likevel, og her kommer en presisering av spørsmålet, at opplæringsloven § 5-1 om rett til spesialundervisning – som bl.a. sier at det skal «særleg leggjast vekt på utviklingsutsiktene til eleven» – blir fulgt.


Ifølge bladet Samfunn for alle har Utdanningsdirektoratet kontaktet fylkene, som avviser at tilbudet er ulovlig. Den nye lærekandidatordningen har gitt veldig gode resultater der den er utprøvd. Vil ministeren legge til rette for at utviklingshemmede elever kan få utdanning innen lærekandidatordningen?


