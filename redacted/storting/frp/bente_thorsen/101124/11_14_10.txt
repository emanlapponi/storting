 Jeg synes kunnskapsministeren virkelig tar dette på alvor og kommer med gode, og for så vidt betryggende, innspill i sin kommentar her.


Politiattest ble innført i 2004. Men det som skjer, som også ministeren var inne på, er at den ikke alltid blir oppdatert. Selv om ting blir anmeldt til skoleledelsen, blir den ikke automatisk oppdatert fordi varigheten på politiattesten er så og så lang. Det er jo da et paradoks at innen barnevernet brukes føre-var-prinsippet for å ivareta barna, og ved mistanke om overgrep er terskelen lav for å frata foreldrene omsorgen for barna. Når det gjelder skoleeieren, kommer det derimot fram at det er viktigere å ivareta lærernes rettigheter og skolens navn og rykte enn barnas beste, dessverre. Dette fører da til at overgrep ikke blir anmeldt.


Hva vil ministeren gjøre for at skoleeier ivaretar dette at barna er beskyttet av lovverket ved mulige overgrep i skolen, slik barnevernet praktiserer det overfor hjemmet?


