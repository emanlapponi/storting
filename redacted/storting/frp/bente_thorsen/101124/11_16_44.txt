 Igjen synes jeg kunnskapsministeren for så vidt uttrykker seg tydelig og greit og forstår problematikken i dette. Samtidig må jeg si at jeg er litt skuffet, og jeg håper at kunnskapsministeren lytter godt etter nå og prøver å gjøre noe med det, for: Her ble det nevnt ærlighet i prosessen når en skal søke ny jobb. Men det merkelige er da at utdanningsloven faktisk ikke pålegger skoleleder å varsle videre dersom en lærer bytter skole i forbindelse med en overgrepssak. FNs barnekonvensjon, som Norge er underlagt, sier at hensynet til barnets beste skal være grunnleggende for alt arbeid med barn.


Hvilke tiltak vil kunnskapsministeren sette i verk, og når, for at FNs barnekonvensjon skal være gjeldende i skolen – over utdanningsloven?


