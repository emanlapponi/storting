 Jeg takker for svaret.

Som nevnt blir en rekke innovasjonsmidler tildelt etter fylkesvis
vedtatte planer. Dette medfører at selv om en søker
kan ha et godt prosjekt, som kan utvikle arbeidsplasser
i en annen del av landet enn der søkeren bor, avslås søknaden – med
referanse til satsingsområdet i fylket. Det bør
jo ikke være adressen som avgjør
resultatet av søknaden.

Når det gjelder søknadsprosessen,
kan det være opp til 10–15 ulike skjemaer
som skal fylles ut. Det kan for så vidt være
greit – hvis søknadsskjemaene er konkrete nok. For
etablerere koster dette kolossalt, både i penger
og i tid. I mange tilfeller er gründerne/etablererne
mer opptatt av selve prosjektet enn av søknadsprosedyrene.
Derfor håper jeg at statsråden vil ta initiativ
til å forenkle skjemaveldet, som for
mange oppleves som det største hinderet for å komme
i gang. Vi i Fremskrittspartiet er
helt klart også 

for

 at
prosjektene når de blir støttet, skal være
trygge, både når det gjelder de bedriftsøkonomisk
og de samfunnsøkonomisk lønnsomme prosessene.
Det må komme klart fram.

