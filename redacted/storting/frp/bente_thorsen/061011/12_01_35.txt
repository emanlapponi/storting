 Jeg takker for svaret.

En viss bedring i tilgjengeligheten
med tanke på avsending av søknad er
positivt. Men vi i Fremskrittspartiet
er også opptatt av at søknadsskjemaene
skal være minst mulig byråkratiske.
De bør være av standard type, med konkrete
spørsmål og med klar beskjed om hvilke vedlegg som ønskes,
og ikke slik som de er i dag. I dag kan en søker
i samarbeid med næringsrådgiver
i kommunen oppleve det som helt umulig å få svar
på hvilken informasjon som ønskes. Dette kan ta
mange dager. Det har også som resultat at det
blir brukt masse kommunale ressurser, med påfølgende økonomiske
og personalmessige konsekvenser.

Jeg håper at statsråden tar
en gjennomgang av regelverk og søknadsskjemaer for etablerernes
del og ikke minst for å redusere kommunal og
regional ressursbruk. Jeg forstår at det har vært
en endring i forhold til Innovasjon Norge. Jeg håper
det er en kontinuerlig prosess for å forenkle
dette systemet. Det må skje i nært samarbeid med
etablererne ute i distriktene, slik at en får høre
hvor flaskehalsene som stopper enkelte prosjekter, er.

