 Jeg er veldig glad for at vi er enige om målet i reformen. Jeg er òg veldig glad for
              at det foregår kirkelig aktivitet, og jeg er veldig glad for at ministeren oppfatter
              det som var hovedpoenget med spørsmålet. Det var faktisk det som går på
              prestetjenesten, at man vil ha en aktiv, utøvende prestevirksomhet. 

Når Fremskrittspartiet går inn for et skille mellom stat og kirke, og at Kirken skal
              være nærværende i alle lokalsamfunn, mener vi faktisk det. 

Fremskrittspartiet tar òg på alvor at vi får tilbakemeldinger om tomme vikarbudsjett
              og oppsigelser av prester i Den norske kirke, og det som dette medfører. Da er det
              ikke bare det at det er for få søkere, men det er òg et økonomisk spørsmål med tanke
              på at det ikke engang er mulig å sette inn ledige vikarer for å ivareta tjenesten. 

Fremskrittspartiet anser presten som en svært viktig del av Kirken, og presten skal
              være tilgjengelig for folk som av ulike grunner har behov for prestens tjenester.
              Hvilken rolle mener kirkeministeren at presten skal ha innen folkekirken? 

