 Eg har følgjande spørsmål
til samferdselsministeren:

«Dei siste åra har fartsgrensene
blitt sett ned ei rekkje stader i landet. Dette gjeld m.a. strekninga
Flatøy–Bergen, der fartsgrensene store deler av
denne strekninga er sett ned med 10 km/t. Dette har også medført
at enkelte bilistar no vel å kjøre om tettstaden
Salhus for å komme raskare fram. Grunngjevinga for å senke
fartsgrensene var at dette ville gi færre trafikkulykker.

Kan statsråden dokumentere at trafikkulykkene
faktisk har gått ned etter at fartsgrensene blei
reduserte?»

 Eg vil takke for svaret.

Eg konstaterer at statsråden seier
at reduserte fartsgrenser har medført at farten er redusert.
No synest ikkje eg at det er så veldig oppsiktsvekkjande.
Ein viser til at det på denne strekninga har vore
færre trafikkulykker. Ein føretek her ei samanlikning mellom
dei fem åra før fartsgrensene blei reduserte,
og frå 2001 fram til i dag, så det er vel neppe noko
godt samanlikningsgrunnlag. No er det slik at reduserte fartsgrenser også medfører auka transportkostnader
for næringslivet og for offentleg sektor. Auka
veginvesteringar vil vanlegvis derimot redusere trafikkostnadene, også trafikkulykkene.
Synest ikkje statsråden det ville ha vore
meir fornuftig heller å satse på auka
vegutbetring, auka vegvedlikehald, for å få ned trafikkulykkene?

 Eg konstaterer at statsråden synest
det er bra, og at ho også er nøgd med
at ein brukar 11 milliardar kr til vegvedlikehald og vegbygging i
dette landet. Eg må minne om at ein tek inn over 33 milliardar
kr i bilrelaterte avgifter, og i tillegg kjem dei bompengeinntektene
som ein også tek inn.

No viser status at ein har veldig mange ledige
anleggsarbeidarar i landet, ca. 1 000 var det siste talet. Prognosane
viser at dette også vil auke framover
i tida. I tillegg er det mange ledige anleggsmaskiner. Synest statsråden
at det er fornuftig at desse ledige anleggsarbeidarane held fram
med å gå på trygd i staden for å bli
sette inn i produktivt arbeid som vil betre vegstandarden, redusere
kostnadene for næringslivet og også redusere
talet på trafikkulykker?

