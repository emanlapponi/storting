 Eg tillèt meg å stille følgjande
spørsmål til finansministaren:

«I forslag til Nasjonal
transportplan 2006-2015 er det lagt til grunn en kalkulasjonsrente
på 8 pst. Dette betyr at nye veginvesteringer må gi
en realavkastning på 8 pst. for at investeringen skal kunne
defineres som lønnsom. Samtidig er den norske
stat fornøyd med en realavkastning på 4
pst. for risikofulle aksjekjøp i utlandet.

Synes ikke statsråden at
det ville vært fornuftig å flytte penger fra aksjeplasseringer
i utlandet til veginvesteringer i Norge dersom dette gir
en høyere avkastning og lavere risiko?»

 Eg vil takke for svaret, sjølv om
eg synest at statsråden ikkje svarte på akkurat det
eg spurde om.

Eg er sjølvsagt klar over at olje
og gass ikkje er fornybare ressursar, og at ein derfor
må behandle desse inntektene på ein annan måte
enn andre inntekter. Men her er det altså snakk
om at ein set eit krav til investeringar i forhold til veg, at det
må gi ei realavkastning på 8 pst. for at
dette skal vere lønnsamt, samtidig som ein er
fornøgd med 4 pst. realavkastning på aksjeplasseringar
gjennom Petroleumsfondet i utlandet.

Så mitt spørsmål
er framleis: Ville det ikkje då vere fornuftig,
i staden for å vera fornøgd med 4 pst.
realavkastning, å flytte pengane og investere i veg i Noreg,
slik at vi får lågare transportkostnader, og slik
at vi tryggjer norske arbeidsplassar, dersom dette også gir
ei høgare realavkastning enn ved å plassere
alternativt i utlandet?

 Det blir vist til at det er faglege vurderingar
som ligg til grunn. Eg har lest gjennom dette forslaget frå transportetatane
til Nasjonal transportplan, og grunnen til at
ein har ei så høg kalkulasjonsrente som 8 pst.,
er veldig godt skjult i desse faglege, økonomiske vurderingane.
Så vidt eg kjenner til, har vårt naboland Sverige
3 pst. kalkulasjonsrente. Grunnen til at dei har hamna
på det, er at dei ikkje har berekna noko
risikotillegg, som ein gjer i Noreg. Etter dette er det
altså faglege vurderingar som tilseier at det i Noreg
er svært høg risiko, 4,5 pst., på å byggje
veg, mens det altså ikkje er risiko å byggje
veg i Sverige. Eg har lyst til å spørje statsråden: Kva
er det med svensk økonomi som gjer at det er naturleg å operere
med ei kalkulasjonsrente på 3 pst., mens ein har ei
kalkulasjonsrente på 8 pst. i Noreg?

