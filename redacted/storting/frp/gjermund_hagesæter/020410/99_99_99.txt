 Eg vil stille følgjande spørsmål
til olje- og energiministeren:

«BKK Nett og enkelte andre
tilbyr nå akontofaktura. Dette hjelper mange kunder til å unngå betalingsproblemer
i vinterhalvåret når strømforbruket er
høyest. Dette er et problem flere sosialkontor
har påpekt. NVE har i brev til BKK påpekt at tilbudet
strider mot forskriftene om måling, avregning mv.

Mener statsråden at det
er riktig av myndighetene å forhindre nettselskapene i å tilby
kundene en betalingsform som kan bidra til å gjøre
det enklere for kundene å betale strømregningen?»

 Eg takkar statsråden for svaret.

Det er sjølvsagt viktig å leggje
til rette for ein meir effektiv energibruk og auka energisparing,
men eg trur ikkje dette har noko med betalingsform å gjere.
Eg trur at kundane forstår at dersom ein aukar straumforbruket,
vil også kostnaden til kraftselskapet auke, då vil
rekninga – når den kjem – bli større.

I og med at NVEs forskrift opnar
opp for at ein kan ha ein akontobetaling etter ei individuell
vurdering, synest eg dette burde vere gjort på ein
enklare måte.

Det verkar veldig byråkratisk om ein
skal vurdere kva betalingsevne kundane har. Då er min konklusjon
at anten må det vere noko gale
med praktiseringa av regelverket, eller så må det vere noko
feil med regelverket. Då er mitt spørsmål:
Dersom NVE si fortolking er riktig, kan det då bli aktuelt
at statsråden tek initiativ til å endre
forskriftene slik at BKK kan halde fram med sin praksis?

 Eg finn det svært underleg om Stortinget
har meint at ein skal hindre nettselskapa i å tilby
kundane ei betalingsform som kan bidra til å gjere det
enklare for kundane å betale straumrekninga.

Mitt poeng er også at dersom
ein skal vurdere den enkelte kunden individuelt for å sjå om
han har betalingsproblem, kan det bety at enkelte kundar
kanskje vil kvie seg for å be om akontoordning, sjølv
om det hadde vore økonomisk tenleg for dei. Det
vil også bli byråkratisk, tungvint og
arbeidskrevjande å gå inn i ei økonomisk vurdering
av den enkelte kunden.

Mitt spørsmål er framleis
det same. Eg har for så vidt forståing for at
statsråden ikkje vil svare på det, men
eg håper at dersom det er slik forskriftene er, synest
eg ein bør ta initiativ til å vurdere
dei på nytt.

