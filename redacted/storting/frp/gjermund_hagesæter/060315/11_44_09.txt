 Eg konstaterer at finansministeren ikkje ønskjer å svare
på spørsmålet.

Det er riktig at det er gode vilkår
i næringslivet no. Enkelte meiner at det kan vere
press i økonomien, men det er i alle fall ikkje
mangel på maskinar som vil utgjere eit press i økonomien.
Maskinar blir også produserte i utlandet, slik
at dersom vi stimulerer til at det blir meir lønnsamt å investere
i maskinar, vil det ikkje vere det som er bøygen.

Men mitt spørsmål er framleis:
Korleis meiner finansministeren det kan vere slik at utsett
skatt ikkje er lønnsamt når det gjeld
holdingselskap, og altså ikkje er nokon kostnad
for staten, medan utsett skatt på maskinar ved å auke avskrivingssatsane
er kostbart for staten? Det er veldig lønnsamt for bedriftene,
men finansministeren meiner at det vil skape negative konsekvensar
ved at det då kan bli ytterlegare press i økonomien.
Det må jo vere fordi det då blir kjøpt
ytterlegare maskinar som er produserte i utlandet.

