 Eg vil berre slutte meg til saksordføraren og har ikkje tenkt å bruke lang tid på dette.


Alle desse fire sakene gjeld endringar i statsbudsjettet for 2011. Det er ein samrøystes komité, men det betyr sjølvsagt ikkje at ein er einig. Framstegspartiet hadde alternative forslag både til det statsbudsjettet som vi har behandla no, for 2012, og til det som vi behandla for eitt år sidan.


Eg vil berre understreke at det som no ligg til grunn for statsfinansane, er heilt annleis enn for eitt år sidan. Då ein behandla statsbudsjettet for 2011, hadde ein eit overskot på 266,1 mrd. kr, mens det no har auka til 372,5 mrd. kr, altså ein auke på 106,4 mrd. kr. Ein får altså ei utvikling der kommunane slit, mens staten blir rikare og rikare.


Eg ser av oppslag i E24 i dag at LO-sjefen går ut og seier: «Kjøp en ekstra julegave.»


Det står vidare:


«Litt ekstra gavedryss vil kunne bidra til å holde hjulene i gang i en del produksjonsbedrifter.»


Med eit slikt utgangspunkt hadde det kanskje ikkje vore så farleg om Framstegspartiet hadde fått fleirtal for sitt forslag om meir pengar til kommunane.


