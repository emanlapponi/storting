 Det å behandle nyinvesteringar som
vedlikehald dersom desse er vedlikehald, kunne ein framleis gjere,
sjølv om ein hadde hatt ein betre avskrivingssats på tekniske
installasjonar. Problemstilinga er, slik eg ser det, at når
ein set opp nybygg, blir dette vridd på ein slik måte
at ein kan risikere at ein må spare inn på tekniske
installasjonar, på grunn av at avskrivingssatsane ikkje
dekkjer den reelle levetida for denne typen investeringar.

Vi har også ein kraftubalanse
i forhold til utlandet. Eg trur at dersom ein hadde betra avskrivingssatsane,
så ville ein også fått eit
incitament til å satse meir på enøk.

Mitt spørsmål er då:
Er ikkje statsråden einig i at ved å leggje
avskrivingssatsane betre til rette vil ein få ei sterkare
investering og satsing på det området?

