 Eg hører at finansministeren seier
at dette er ei vanskeleg avgrensing.

Dersom ein hadde differensiert dette, altså fått éin
avskrivingssats for bygningskroppen og ein annan avskrivingssats
for tekniske installasjonar, kan eg ikkje sjå at det
skulle by på uoverkommelege problemstillingar.

No har vi også fått
eit revidert nasjonalbudsjett lagt på bordet. Der viser
det seg at trygdeutgiftene og sjukepengeutgiftene aukar. Vi veit også at
ein del av desse utgiftene kjem av astma og allergi, som
igjen m.a. har si årsak i at det er veldig mange arbeidsplassar
som har dårleg inneklima. Ser ikkje statsråden
at ei betring av avskrivingssatsane for m.a. inneklimaanlegg ville
lagt grunnlaget for betre inneklima og også ført
til at talet på sjukmeldingar som har si årsak
i dette, kunne gått ned?

