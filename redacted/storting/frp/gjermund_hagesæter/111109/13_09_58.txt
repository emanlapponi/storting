 Eg kan framleis ikkje sjå at justisministeren tek denne alvorlege situasjonen inn over seg. I staden prøver han å glatte over og pynte på situasjonen.


No er det jo slik at i tillegg til den valdtektsbølgja som vi har sett, spesielt i Oslo-området, har ein ei bølgje av vinningsbrotsverk ute i distrikta, der vandrarar dreg rundt og stel systematisk. Det inntrykket ein sit igjen med enkelte plassar i utlandet, er jo at i Noreg er det stor moglegheit for vinning og forteneste ved å drive med den typen kriminalitet og liten risiko for å bli teken. Dersom ein blir teken, er konsekvensane små; ein får eit bra fengselstilbod med dagpengar.


Då er spørsmålet mitt til justisministeren: Er justisministeren bekymra for at det breier seg ei slik oppfatning, i utlandet spesielt, omkring det å drive med vinningsbrotsverk i Noreg?


