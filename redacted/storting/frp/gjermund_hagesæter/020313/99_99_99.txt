 Eg vil stille følgjande spørsmål
til arbeids- og administrasjonsministeren:

«Ifølge oppslag i Dagbladet
1. mars i år vil det fra 1. april bli dramatiske
kutt i diettsatser for reise samt kutt i kjøregodtgjørelsen
på 20 øre. Endringen i diettsatser vil trolig også gi
en skattemessig konsekvens, og kommer i tillegg til skatteskjerpelsen
som Stortinget nylig har vedtatt for firmabil og kjøregodtgjørelse.

Er ikke statsråden bekymret
for de negative virkninger slike endringer kan få når
det gjelder lønnsoppgjørets størrelse
og tilpasningsviljen fra arbeidstakersiden?»

 Eg vil takke statsråden for svaret.

Heldigvis viste det seg då at dei
diettsatsane som var gjengitt i Dagbladet, ikkje blei
så ille som det først såg ut til,
og det er sjølvsagt positivt, ikkje minst for
dei arbeidstakarane som er avhengige av og får diettgodtgjersle.

Men eg må også tilføye
at det jo berre er tidsperioden fem og seks timar som faktisk får
ei betre diettgodtgjersle, alle dei andre tidsperiodane
vil få ei dårlegare diettgodtgjersle. Og eg kan
ikkje forstå at dette ikkje vil ha
ein negativ effekt i forhold til storleiken på lønnsoppgjeret.

Når det gjeld dette med at kostnadene
for bilhald har gått ned, er eg litt tvilande til kvar
statsråden har dei tala frå. Eg har her tal frå Opplysningsrådet
for Veitrafikken som viser at det ikkje har blitt billigare å ha
bil, dersom ein då ser bort frå ei teknisk justering
når det gjeld utrekning av forsikring.

 Når det gjeld bilprisane, har jo dei,
ifølgje desse tala, stige med 4 pst. Rentekostnadene og
bensinprisane har gått ned, men totalt sett er det altså ut
frå desse tala ikkje blitt billigare å ha
bil.

I den kalkylen som ligg til grunn her, legg
ein til grunn ein bonus på 65 pst. mot 40 pst. i tidlegare
kalkylar, og det vil faktisk utgjere ein del tusen. Så etter
dei opplysningane eg har henta inn, er det – om ein ser
vekk frå den tekniske endringa i måten å rekne
ut bonusen og forsikringa på – ikkje
blitt noko billigare å ha bil.

