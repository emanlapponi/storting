 Eg har følgjande
spørsmål til finansministeren:

«Erstatningsbeløp utbetalt
til barn skal vanligvis bli stående på bankkonto,
styrt av overformynderiet, til vedkommende er myndig. Dersom barnet
har foreldre, blir formuesskatt og skatt på avkastning
belastet disse. Et erstatningsbeløp på 1 mill.
kr vil medføre at foreldrene blir pålagt en ekstraskatt
på flere titalls tusen kroner pr. år.

Synes statsråden at det er fornuftig å belaste
foreldrene med en ekstraskatt fordi deres
barn har fått utbetalt et erstatningsbeløp?»

 Eg takkar for svaret.

Eg oppfattar det slik at det er reglar som
tek omsyn til dette, og som då medfører at det
i teorien ikkje skal bli urimelege situasjonar for foreldre
i form av ekstraskatt.

Elles må eg likevel
seie at tilbakemeldingane som er komne både til
meg og fleire andre, tyder på at desse reglane
og denne praksisen ikkje alltid er kjende og blir følgde.
Det er ulik praksis for dette rundt om i landet. Enkelte foreldre
som blir pålagde ein slik ekstraskatt, kvir seg for å søkje
om nedsetjing eller ettergiving av skatten, og dei kvir
seg kanskje endå meir for å søkje
overformynderiet om å ta ut pengar til å dekkje
denne skatten.

Vil finansministeren ta initiativ
til at desse reglane blir kjende, slik at ein kan få lik
praksis i heile landet?

 Eg har berre eit kort oppfølgingsspørsmål.
Eg vil òg takke for det siste svaret.

Dersom skatten skal dekkjast av beløpet
og trekkjast ut frå overformynderiet – altså at
ein søkjer overformynderiet om å trekkje beløpet
ut derfrå – vil jo det bety at denne
erstatninga er veldig lita, og ho vil ikkje auke noko til
vedkomande er myndig. Det går jo klart i retning av at ved
desse utmålingane og desse berekningane er erstatningsutbetalingar
til barn veldig små.

Eg vil då stille spørsmålet
til statsråden: Er statsråden einig
i at utbetalingane er små, og at det dermed burde vere
eit grunnlag for å gjennomgå desse utmålingane/berekningane
med sikte på ein auke?

