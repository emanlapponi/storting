 Eg har følgjande spørsmål
til finansministeren:

«I brev om sak 2003-0616, datert 29/9-03,
stiller Sivilombudsmannen bl.a. spørsmål ved km-satsene
for firmabilbeskatning, og ber om at satsene blir vurdert satt ned
med virkning for 2003. Disse satsene fastsettes av Skattedirektoratet
normalt først i månedsskiftet nov/des 2003.
I brev fra Skattedirektoratet til Sivilombudsmannen, datert 4/11-03,
gir skattedirektøren uttrykk for at det ikke
vil bli tatt hensyn til Sivilombudsmannen sin uttalelse når
satsene skal fastsettes for 2003.

Støtter statsråden denne
vurderingen?»

 Eg vil takke for svaret. Når det gjeld
det skriftlege spørsmålet som finansministeren
svarte på, blei svaret gitt før dette brevet frå Skattedirektoratet,
og slik eg oppfatta det, ville finansministeren ta initiativ
til ein større gjennomgang av både sjablonregelen
på 13 000 km og kor mykje den enkelte
skulle skattleggjast, men slik at også Skattedirektoratet
skulle sjå på satsane. Det er openbert både
i forhold til dette brevet som er sendt, og i forhold til det finansministeren svarer
no, at ein ikkje ønskjer å ta omsyn
til Sivilombodsmannen sine utsegner når satsane
for 2003 skal fastsetjast, slik Sivilombodsmannen bad om. Mitt spørsmål
er: Trur ikkje finansministeren at denne holdninga kan
svekkje Sivilombodsmannen sin autoritet?

 Eg synest at ein har eit godt grunnlag for å ta
tak i dette, og dette treng ikkje utgreiast så veldig
mye. Det er openbert her at skattytarane blir skattlagde meir enn
for den fordelen som ein reelt har når ein har
ein firmabil. Eg vil berre ta eit enkelt eksempel: Dersom ein har
ein bil til 300 000 kr, og arbeidsgivar
stiller denne bilen til disposisjon for arbeidstakar, er verdien,
fordelen, pr. kilometer vurdert til 7 kr. Dersom arbeidstakaren
stiller ein liknande bil til disposisjon for
arbeidsgivaren, er fordelen, verdien, utrekna til 3 kr. Kunne finansministeren
gi eit kort svar på kvifor denne fordelen blir verdsett
til 7 kr i éin samanheng og 3 kr i ein
annan samanheng?

