 Eg har følgjande spørsmål
til olje- og energiministeren:

«Ifølge oppslag i VG 19.
mars d.å. utarbeides det planer om mulig strømrasjonering.
Forbruk utover gitte kvoter skal straffes med pris rundt 10 kr pr.
kWh. Kvoten skal angivelig tilsvare 70 pst. av forbruket i fjor.
Mange personer vil ha store problemer med å kutte
strømforbruket så betydelig, og vil få en
betydelig ekstraregning.

Mener statsråden dette er
en fornuftig måte å sikre kraftbalansen
på?»

 Eg vil takke for svaret, sjølv om
eg ikkje fekk heilt klart med meg svaret på spørsmålet
mitt, om statsråden synest dette er ein fornuftig måte å sikre
kraftbalansen på.

Det er sjølvsagt heilt riktig, som
statsråden seier, at kraftsituasjonen har vore
urovekkjande. Derfor har det òg vore fremma forslag
om å setje i verk mellombelse gasskraftverk for å sikre
denne balansen. Då har eg lyst til å spørje
statsråden: Synest ikkje statsråden
at det ville ha vore ein betre idé å auke
produksjonen, bl.a. ved å få i gang mellombelse
gasskraftverk, og også permanente gasskraftverk
på sikt, for å sikre ein betre balanse
i kraftmarknaden?

 Eg fekk utmerkt godt med meg det statsråden
sa om at det ikkje var teke noka stilling
til dette frå NVE si side, men det var ikkje
det som var spørsmålet mitt. Eg stilte spørsmål
om statsråden syntest eit slikt tiltak var fornuftig.

I samband med det eg sa om mellombelse gasskraftverk,
vil eg også vise til at det er fremma
eit Dokument nr. 8-forslag om at ein skulle subsidiere
den kostnaden dette medførte, for å sikre ein
betre kraftbalanse og for å sikre at ein slepp å setje
i verk slike uheldige tiltak som vil få skadelege konsekvensar.

Så til tilleggsspørsmålet
mitt. Dersom ein må setje i verk slike tiltak, vil dette
medføre at endå fleire får
problem med å betale straumrekninga, og då er
spørsmålet mitt: Har statsråden nokon gode
råd til desse i tilfelle dette blir aktuelt?

