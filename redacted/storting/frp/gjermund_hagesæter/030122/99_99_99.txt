 Eg har følgjande
spørsmål til olje- og energiministeren:

«En rekke strømkunder får
problemer med å betale vinterens rekordhøye
strømregning. BKK Nett innførte i fjor en a konto-ordning
hvor strømutgiftene fordeles jevnt over hele året,
for å redusere betalingsproblemer om vinteren. NVE stoppet
dette på bakgrunn av forskrifter. Da jeg tok opp saken
i fjor, var statsråden avholdende til å gjøre
noe. I dag er situasjonen enda mer prekær for
mange strømkunder.

Vil statsråden nå sikre at
BKK Nett og andre kan fakturere a konto?»

 Eg vil takke for svaret, sjølv om
eg ikkje var heilt fornøgd med det
som blei sagt.

Når det gjeld BKK og klagen, har eg
fått opplyst at den er trekt, slik at det å skjule
seg bak at ein ikkje kan ta stilling fordi det ligg føre
ein klage, er ikkje heilt riktig.

Det som er poenget her, er at vi har ei betalingsordning
som kunne medført at mange av dei problema som oppstår
for mange kundar fordi ein ikkje greier å betale rekninga,
hadde blitt reduserte kraftig. Her har vi ei betalingsordning som
enkelte straumleverandørar ønskjer å tilby,
og som mange kundar ønskjer seg. Eg forstår ikkje då kvifor
ein skal ha denne vrangviljen, og kvifor ein ikkje straks
tillèt dette. Eg vil då stille følgjande
oppfølgingsspørsmål: Burde det ikkje vore
fornuftig straks å tillate dette som eit generelt tilbod,
i staden for å starte med ei prøveordning?

 Eg hører svaret frå statsråden.
Poenget er at dersom ein hadde fått ei akontofakturering,
som for så vidt også statsråden
er inne på, ville ein kunne fordelt straumrekninga
over heile året. Mange trygdemottakarar har den same
inntekta over heile året, og dermed er det også naturleg
at ein får anledning til å fordele utgiftene jamt
over heile året. Det gjeld også straumutgifter.

Eg hører også at
ein skal setje i gang ei evaluering av dette,
og at ho skal vere ferdig til 2004. Det som eg ønskjer å stille
spørsmål om vidare til statsråden, er
då: Ser ikkje statsråden at det er akkurat
no det er problem for mange kundar å betale sine
straumrekningar? Ei løysing som først
vil tre i kraft i 2004, vil ikkje hjelpe dei kundane som
har betalingsproblem no.

