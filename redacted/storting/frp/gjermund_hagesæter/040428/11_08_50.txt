 Jeg vil igjen takke for svaret.

Jeg har enda et tilleggsspørsmål.
Det går på den begrunnelsen som skatteetaten gav
for at man ikke fikk mer enn to uker. Informasjonsdirektør
i etaten, Lise Halvorsen, uttalte at de ikke ønsket
at selvangivelsen skulle ligge i postkassene til folk i påskedagene,
da folk ikke var hjemme.

Da er mitt spørsmål: Er statsråden
enig i at det ville ha vært uheldig dersom selvangivelsen
hadde blitt liggende i postkassen i påsken? Mitt andre
spørsmål er om statsråden mener
at selvangivelsen inneholder såpass sensitive opplysninger
at dette kan være en rettssikkerhetsrisiko. Dersom
det eventuelt er tilfellet, ønsker
statsråden å foreta seg noe i forhold til det?

