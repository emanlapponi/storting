 Eg har følgjande spørsmål
til finansministeren:

«Sjølv om talet på likningskontor
og likningssjefar i 2001 blei redusert til 99 kontor/sjefar,
må likningsforvaltninga framleis halde seg til 434 likningsnemnder
og 434 overlikningsnemnder. Det at dei fleste likningskontora må halde
seg til fleire nemnder, er kostbart, medfører lengre
saksbehandlingstid og kan også resultere i ulik likningspraksis
innanfor same kontor.

Vil statsråden ta initiativ
til at også talet på likningsnemnder
og overlikningsnemnder blir redusert frå 434 til 99?»

 Eg takkar for svaret. Eg oppfattar dette som
eit positivt signal.

Det er mange fordelar med å få redusert
talet på likningsnemnder. Det vil medføre at ein
kan få hyppigare møte i likningsnemnda.
I staden for mange likningsnemnder som kanskje berre har to møte
i året, innanfor same kontor,
kan ein ha éi som har hyppigare møte. Ein kan
sikre at ein får betre kompetanse blant nemndsmedlemene,
og ein vil også få lågare kostnader,
samtidig som ein får betre sikkerheit. Det er veldig viktig
at ein får gjort noko fort, dersom ein skal rekke å få dette
i orden før valet til neste haust og dermed ny samansetning
av nemndene. Kan eg då tolke finansministeren slik at det
i tilfelle eit initiativ blir teke, vil kome
eit forslag om lovendring i god tid før
valet til hausten?

 Eg håpar då at vi får
til ei endring her. Det kjem mange tilbakemeldingar på at noko
bør gjerast på dette området. Eg håpar
framleis at ein kan få teke opp denne saka
før valet til hausten – ut på våren
vil då vere naturleg – slik at Stortinget
kan ta stilling til dette spørsmålet.

