 Eg har følgjande
spørsmål til finansministeren:

«Grensen for å importere
varer tollfritt fra utlandet er 200 kr. Denne grensen har stått
stille siden 1975. Slik reglene er i dag, må mange
kunder betale opptil 400-500 kr i frakt, moms og gebyrer for en
CD til ca. 210 kr. Ifølge Dagens Næringsliv 3.
april 2003 mener både Forbrukerrådet,
Forbrukerombudet, Konkurransetilsynet, Posten og Samferdselsdepartementet
at tiden nå er inne for å justere opp
denne grensen.

Er statsråden enig i at denne grensen
nå bør oppjusteres?»

 Eg vil takke for svaret, sjølv om
eg ikkje heilt er nøgd med det. Det er jo tydeleg at
statsråden ikkje er så veldig oppteken
av interessene til forbrukarane i denne saka, men heller ønskjer å verne næringsdrivande
som m.a. omset CD-ar og andre småvarer.

Denne satsen har vore på 200 kr
sidan 1975. Om ein skulle prisjustert denne
satsen, skulle ein altså sett han opp til 800 kr.
Det betyr at verdien av denne grensa var fire
gonger høgare i 1975 enn ho er i dag. Då er mitt spørsmål:
Meiner statsråden at denne grensa var for høg
i 1975, eller er ho for låg i dag?

 Ja, eg fekk ikkje svar på mitt
spørsmål. Mitt spørsmål var
om grensa var for høg i 1975 sidan ho ikkje bør
justerast opp i dag.

Elles må eg seie at praksis
i desse sakene er at det ikkje berre er innkjøpsprisen
på vara som avgjer om ein held seg under 200 kr eller
ikkje. Det blir i praksis også lagt til frakt
før ein reknar ut verdien. Det gjer at forbrukarane i tillegg
til å ha kunnskap om valutakurs og pris på vara,
må ha kunnskap om fraktprisen til Noreg for å vere
sikre på å halde seg under 200 kr. Då er
mitt neste spørsmål, i tillegg til det spørsmålet
som eg ikkje fekk svar på i stad, om statsråden
er einig i at dette er unødvendig komplisert,
og at dette kan kjennast urimeleg for forbrukarane.

