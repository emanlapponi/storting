 Eg skal ikkje setje i gang nokon lang debatt om denne nysalderinga, men eg konstaterer at det går bra for Kongeriket Noreg. Vi har fått eit auka overskot med nesten 40 mrd. kr, til eit totalt overskot i inneverande år på nesten 390 mrd. kr. Det betyr at vi har godt over 1 mrd. kr i overskot i døgnet og nesten 1 mill. kr i overskot per minutt, som då blir overført til oljefondet.


Derfor har vi tillate oss å fremje eit par forslag i denne saka. Det eine er det som det allereie har blitt sagt nokre ord om, Samhandlingsreforma, der kommunane ikkje har blitt kompenserte fullt ut. Dei manglar tvert imot ca. 2 mrd. kr for at ho skal vere fullfinansiert av staten. Så har vi også eit forslag som går på ekstraordinære skadar i forbindelse med flaumskadar i 2012. 


Eg ønskjer med det å fremje dei forslaga Framstegspartiet har i innstillinga.


