 Eg har følgjande
spørsmål til samferdselsministeren:

«Nye tall for 2002 viser at det er
registrert en klar nedgang i trafikkulykker
på strekninger der fartsgrensen er økt fra 90
km/t til 100 km/t. Leder for trafikksikkerhetsseksjonen
i Vegdirektoratet forklarer dette med at den nye fartsgrensen er
bedre tilpasset det nivået som trafikantene
selv mener er naturlig, og at det dermed blir en jevnere
flyt med mindre akselerasjon og bremsing i trafikken.

Vil statsråden, på bakgrunn
av disse tallene, vurdere å øke fartsgrensene
på flere vegstrekninger?»

 Eg vil takke statsråden for svaret.
Eg tolkar dette slik at ho er open for å vurdere å auke
fartsgrensene på andre vegstrekningar.

Som statsråden poengterer, er det
sjølvsagt viktig at ein utbetrar vegstrekningane, og at
ein då får vegen sikrare på mange måtar.
Ei satsing på veginvesteringar vil medføre lågare
kostnader for næringslivet, det vil medføre færre
trafikkulykker, og det vil også i dagens situasjon medføre
færre arbeidsledige. Spørsmålet mitt
er då om statsråden vil presse på for
at det skal bli løyvt meir midlar og nok midlar til veginvesteringar
i tida framover, både når
det gjeld revidert nasjonalbudsjett og når det gjeld statsbudsjettet
for 2004, slik at vi på den måten kan heve
standarden på vegstrekningar og dermed auke fartsgrensene.

 Eg stilte ikkje spørsmål
om det ville vere i budsjettet, eg stilte spørsmål
om statsråden ville presse på for at det blir løyvt
pengar til vegsektoren.

Elles vil eg referere til at vi i
fjor hadde eit veldig dystert år når det gjeld
trafikkskadde – vi passerte 12 000 trafikkskadde,
ei auking på 15 pst. Dette er ein kraftig negativ
trend som eg synest er urovekkjande, og eg vil då spørje
statsråden: Viser ikkje dette at verkemidla frå Regjeringa
er mislukka på fleire område, og at ein er nøydd til å tenkje
nytt og ta i bruk radikale verkemiddel ved å satse meir
på vegbygging og kanskje auke fartsgrensene enkelte
stader? Vil ikkje dette gi ein langt betre effekt slik
at vi ikkje får den negative utviklinga som vi
såg for fjoråret?

