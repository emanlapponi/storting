 Eg har følgjande
spørsmål til olje- og energiministeren:

«I Avisa Nordhordland 29. januar 2003
og i avisa Strilen 1. februar 2003 tok representantar
for fem lokale KrF-lag i Nordhordland til orde for bygging av energiverk
drive av gass i tilknyting til Mongstad-anlegget. Ifølgje
avisene kan Mongstad nytta varmen frå eit slikt energiverk
slik at ein oppnår 70–80 pst. energiutnytting, mot
55–60 pst. for eit tradisjonelt gasskraftverk.

Er statsråden einig med sine
partifeller i Nordhordland om at det vil være
fornuftig å byggje eit slikt energiverk?»

 Eg takkar for svaret, sjølv om eg
ikkje er heilt sikker på kva som eigentleg var bodskapen
i det.

Dette er eit energiverk som skal gi både
straum og varme til Mongstad-anlegget, og i tillegg til det kan
det produsere 2 TWh til private hushaldningar, noko som
tilsvarar straum til 100 000 husstandar.

Eg har eit spørsmål som gjeld
framdrifta av dette, om desse planane kan gå som føresett,
slik at eventuelt vedtak kan takast i 2004 og eventuell
oppstart kan skje i 2006. Mitt spørsmål er då:
Vil statsråden leggje til rette for at ei slik framdrift
kan finne stad, eller vil statsråden leggje hindringar
i vegen for det?

 Eg oppfattar det slik at statsråden
er negativ til eit fjerde energiverk som kan drivast på gass.
Men mitt spørsmål vil vere: Dersom det kjem eit
forslag om at ein flyttar ein av dei gitte konsesjonane til Statoil
Mongstad, vil statsråden vere positiv til det?
Og vil det, slik statsråden vurderer det, falle inn under
det som er skrive i Sem-erklæringa?

