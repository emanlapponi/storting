  Eg har full forståing for at innrapporteringa
skal gjerast av organisasjonane, og at det må leggjast
opp til eit system slik at dette skjer utan problem
i dei aller fleste tilfella.

Men her er det altså slik at dersom
f.eks. givaren unnlèt å føre
opp fødselsnummeret på bankgiroen ved innbetalinga,
kan det få den konsekvensen at den veldedige organisasjonen
ikkje kan innrapportere gåva til skattemyndigheitene.
Det kan også skje andre feil frå den
veldedige organisasjonen si side som gjer at korrekt innrapportering ikkje
finn stad.

Då synest eg at det er underleg at
ikkje skattytaren skal ha anledning til å rette
opp dette på sjølvmeldinga, dersom skattytaren
kan dokumentere 100 pst. at ei gåve er gitt til
ein veldedig organisasjon, som altså fører til
at givaren har krav på frådrag for gåva.

