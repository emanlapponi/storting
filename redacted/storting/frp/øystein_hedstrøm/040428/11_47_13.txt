 Jeg takker statsråden for svaret.

Den virkelighetsbeskrivelsen statsråden
kommer med, er forskjellig fra den mange i politiet
og innbyggerne i Østfold har av situasjonen. Hovedtillitsvalgt i
Politiets Fellesforbund, bl.a., finner situasjonen helt uakseptabel, både
for politiet og for allmennheten. Man foretar,
som statsråden var inne på, prioriteringer
hver eneste dag, men forskjellen på tilbudet som kan gis,
og det som er det reelle behovet, er enormt. Vi har hatt en rekke «incidenter» i
det siste som har gått på liv og helse løs,
der politiet ikke har kunnet rykke
ut på grunn av manglende ressurser. Mange finner dette
uakseptabelt.

Hva vil statsråden konkret
gjøre for at situasjonen skal bedre seg, utover
det han har beskrevet i sitt hovedsvar?

