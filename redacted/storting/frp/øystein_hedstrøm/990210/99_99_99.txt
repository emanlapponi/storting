   Jeg har et spørsmål til
vår helseminister:

«Leger antas ikke å ha anledning
til å ta betalt av pasienten for telefonresept når
vedkommende henter den selv uten forutgående konsultasjon
på legekontoret, men de kan kreve refusjon fra trygdekontoret
for tjenesten. I Sarpsborg tar alle kommuneleger og allmenleger
med driftsavtale fra 20 kr til 35 kr betalt for denne tjenesten.

Mener statsråden legene har adgang
til å ta betalt av pasienten for resept uten konsultasjon?»

  Jeg vet ikke om jeg oppfattet statsråden
rett, men mitt spørsmål gikk på telefonresepter
der pasienten selv eller pårørende hentet resepten
på legens kontor, og at det da ikke var adgang til å ta betalt
av pasienten.  

Jeg vil sitere en underdirektør i
departementets helseavdeling, Atle Grøhn, som sier til
Sarpsborg Arbeiderblad:

«En
telefonsamtale med legen som resulterer i en resept, og der resepten
på en eller annen måte blir overlevert pasient
eller apotek, koster i utgangspunktet ikke pasienten noen ting.
 Men legen har eventuelt mulighet til å ta betalt for de
portoutgifter eller tellerskritt som legen bruker for å sende
eller fakse resepten til deg eller apoteket».

Ut fra vedkommendes uttalelse virker dette
klinkende klart.  Er statsråden enig med Grøhn
i dette?

