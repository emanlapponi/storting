 Jeg har følgende spørsmål til
samferdselsministeren:

«De trafikale og miljømessige
problemer ved fergesambandet Moss–Horten
er betydelige. Inntil det er etablert ny havnevei gjennom
Moss, er det behov for straksløsninger, bl.a. tilleggsareal
for biloppstilling fordi dette i stor utstrekning skjer i byens
gater. Informasjonstavler ved E6-avkjøringen som varsler
om køproblemer og forsinkelser, mangler også.

Hva vil statsråden bidra med for å bedre
forholdene?»

 Jeg takker statsråden for svaret.

Nå har vi nettopp fått
nye tall når det gjelder trafikken over Oslofjorden, med
ferjeforbindelsen Moss–Horten. Det viser seg at trafikken øker
sterkt, så jeg har en mistanke om og tror at de tiltakene
som statsråden nå skisserer, vil være
langt fra tilstrekkelige for å bøte
på de negative forholdene vi i dag opplever, på en
tilfredsstillende måte. Dette er en av landets sterkest
trafikkerte ferjeforbindelser, og det er svært mye tungtrafikk.
Det vi opplever – jeg har selv vært mosseborger
en del år nå – er at Moss by holder på å bli
kvalt på denne måten. Ferjekøene er betydelige,
og det mangler biloppstillingsplasser. Resultatet blir jo da stans,
og også stans i byens gater med de trafikale
og trafikksikkerhetsmessige problemer dette kan
medføre. (Presidenten klubber.) Ferjeforbindelsen er viktig,
og det er viktig at man ikke velger andre løsninger av
miljømessige hensyn fordi det sparer veger, og fordi man
reduserer utslipp.

Mener statsråden at de tiltakene
hun nå har skissert, vil være tilstrekkelige
for å gi Moss en tilfredsstillende løsning (presidenten
klubber) i påvente av ny vegforbindelse?

