 

(ordfører for saken): 

Komiteen har behandlet denne saken som dreier seg om behovet for økt bevilgning til naturskadeerstatning i statsbudsjettet for inneværende år.




Bevilgninger til naturskadeerstatninger er tilpasset år med gjennomsnittlig skadeomfang, og erstatningene blir utbetalt etter at skaden er utbedret. Fristen for utbedring er tre år, og dette virker inn på den årlige utbetalingen.




Komiteen har merket seg at flommen på Sør- og Østlandet og i Nordland i fjor høst har medført et ekstraordinært stort skadeomfang. Det har derfor meldt seg et behov for tilleggsbevilgninger, og jeg viser til merknader om det i innstillingen.




Jeg vil anbefale komiteens innstilling.




