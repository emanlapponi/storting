 Jeg har følgende spørsmål til vår ærede helseminister:

 Sykehuset Østfold har lenge hatt et høyt og
økende antall korridorpasienter. I løpet av fjorårets ti første
måneder havnet nesten 5 000 pasienter på gangen. Statistikken for
november viser at 712 syke, hvorav 513 ved sykehuset i Fredrikstad,
måtte bo på gangen. Det bryter med sykehusets strategi om ikke å
ha korridorpasienter.

Hva vil statsråden bidra med for å få ned antallet
korridorpasienter? 

