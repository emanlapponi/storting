 Jeg har følgende spørsmål til
nærings- og handelsministeren:

«Regjeringen følger ikke
opp viktige stortingsvedtak angående nettolønnsordninger
i offshoreflåten og 10 mrd. kr i egenkapitaltilførsel
til Statkraft. Dermed skapes ny usikkerhet, med utflagging og arbeidsledige sjøfolk
i offshoreflåten som resultat. Statkraft mister utviklingsmuligheter,
og arbeidsplassene blir utrygge.

Hvorfor vil ikke Regjeringen respektere
næringspolitiske vedtak av stor betydning for skipsfarten,
energisektoren og mange arbeidsplasser?»

 Jeg takker statsråden for svaret.

Når det gjelder sjøfolk,
ble det 27. februar inneværende år vedtatt
en nettolønnsordning
for offshore- og supplyflåten. Den ble innført,
men er nå redusert til en sekunda ordning av Regjeringen,
en refusjonsordning på 19 pst. Sjømannsorganisasjonene
har nå hatt helsides annonser der de signaliserer konsekvensene.
Det er forresten 25. gang det har skjedd en svekkelse for skipsfarten siden
Stortinget fikk presentert den forrige meldingen om skipsfartspolitikken.
Det er altså veldig usikre forhold, og de signaliserer
da også usikkerhet, utflagging og i ytterste
konsekvens tap av 15 000 arbeidsplasser.

Når det gjelder Statkraft, er det
store problemer fordi selskapet har blitt svinebundet.
Det tappes ut 95 pst. i utbytte. Hvis man regner med korreksjonsskatten,
er vi faktisk oppe i nesten 98 pst., og det kan ikke
være handlekraftig. Hvorfor vil Regjeringen ha andre
rammebetingelser enn for skipsfarten og viktige energiselskaper
som er statlig eid utenfor Norges grenser?

 Det var jo en gledelig nyhet at man i hvert
fall nå signaliserer dette, og jeg regner med at man informerer
Statkraft så snart som mulig. Statkrafts forretningsstrategi
er å utvikle virksomheten, slik at
det kan bli et ledende selskap i Norden og ha stor betydning i Nord-Europa.
Da kan man få frigitt ressurser uten at Regjeringen ønsker å ta
utbytte på den biten. Det kan dreie seg om mange
milliarder.

Så til EØS-avtalen, som har vært
påberopt av Regjeringen når det gjelder denne
egenkapitaltilførselen. Jeg har luftet dette i mange miljøer,
og de er hoderystende til at man påberoper seg EØS-avtalen
for å gå imot en egenkapitaltilførsel
på 10 milliarder kr, som Stortinget har vedtatt. Hvordan
kan statsråden forsvare dette når stort sett alle
miljøer er hoderystende til det, og vi har statlige selskaper
i Europa der man har en slik politikk overfor selskapet,
f.eks. EdF og Vattenfall?

