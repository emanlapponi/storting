  Jeg har et spørsmål til
nærings- og handelsministeren:

«Bondevik-regjeringen åpnet
i 1998 for salg av aksjer i bedrifter hvor staten har eierinteresser.
Voksenåserklæringen sier det er en fordel
at de fleste selskaper der staten er inne på eiersiden,
også har et innslag av private eiere. North Cape Minerals
har lagt inn et bud på statsaksjeselskapet Olivins
mineralvirksomhet i Åheim.

Vil Regjeringen vurdere salg av eierandeler
i Olivin?»

  Jeg takker statsråden for svaret.

Jeg tror ikke det er så stor forskjell
på Venstres og Fremskrittspartiets syn når det
gjelder betydningen av å få private, kompetente
eiere inn i tradisjonell, norsk industrivirksomhet, fordi det vil
være en berikelse for disse miljøene. Man kan
da få inn profesjonelle krefter som ser mulighetene for
innsparinger, forbedringer osv. og kan bedre bedriftenes konkurranseevne,
selv om vi vet at Olivin er et solid selskap. 

Det interessante her er jo hvor langt Regjeringen ønsker å gå.
Én ting er jo hva Venstre ønsker å gjøre,
men hva kunne Regjeringen tenke seg å gjøre? Vil
man ved en eventuell delprivatisering – det er jo ikke
sikkert det bare er North Cape Minerals, det kan også være
andre interesser inne i bildet – stoppe ved en statlig
eierandel på 51 pst., altså Hydro-modellen,
eller ønsker man å gå lenger, slik Fremskrittspartiet ønsker?

