 Jeg har følgende spørsmål til
justisministeren:

«En kvinne kjørte i 144 km/t
i 90 km-sone på E6 gjennom Østfold. Borgarting lagmannsrett
stadfester byrettens dom om betinget fengselsstraff selv om lovbruddet vanligvis
kvalifiserer til ubetinget fengselsstraff. Begrunnelsen er at soning
kan medføre at kvinnen blir utstøtt fra sin muslimske
familie.

Mener statsråden at religiøs
tilhørighet kan virke formildende ved domsavsigelser?»

 Jeg takker statsråden for svaret.

Jeg har ikke selv lest kjennelsen.
Mitt spørsmål bygger på en artikkel i
Moss Avis fra lørdag 15. desember 2001.
Det står der:

«Dommerne
henviste til rettsboken at råkjøreren er en ung
muslimsk kvinne som bor hjemme hos sine foreldre, der
faren er svært konservativ og lever etter de regler
og normer han kjenner fra Pakistan. Kvinnen hadde ikke
fortalt familien om hendelsen i Råde.»

Det står videre at dette er bakgrunnen
for at det ble gitt en betinget dom, selv om dette egentlig kvalifiserer til
ubetinget fengselsstraff.

Så antageligvis er dette noe som ligger
helt utenfor saken. Jeg vet ikke hvor disse journalistene
som har gått gjennom dette, har vært, men siden
dette utledet mitt spørsmål, vil jeg likevel
følge opp: Hvis det viser seg at det er noe hold i dette,
er da statsråden enig i at seder, skikker, tradisjoner
og familiejustis i et opprinnelsesland kan være
et grunnlag for formildende omstendigheter?

 Jeg takker statsråden for tilleggssvaret.
Dette er meget gledelig. Da kan det ikke skapes en oppfatning
i opinionen blant Kari og Ola nordmann om at det er en
forskjellsbehandling avhengig av etnisk opprinnelse eller
tradisjoner i andre land. Dommere i lignende saker senere
må se bort fra denne spesielle saken, fordi det var andre
omstendigheter som gjorde at det ble gitt betinget fengselsstraff.

