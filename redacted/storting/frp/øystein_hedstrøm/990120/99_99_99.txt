 Jeg har følgende spørsmål til
helseministeren:

«Ved Sykehuset Østfold Moss har det
de siste par årene vært et jevnlig tilsig av stjernespillere
i fotball som har fått behandling straks de har ønsket
det, mens østfoldingene venter i månedslange behandlingskøer.
Dette har skapt reaksjoner blant sykepleiere og ventelistepasienter. 

Mener statsråden sykehusets prioriteringer
er i tråd med retningslinjene for behandling i offentlige
sykehus?»

 Jeg takker statsråden for svaret,
som jeg er fornøyd med, for jeg forstår at det
er satt i gang et arbeid for å undersøke de faktiske
forhold. Det burde være relativt lett å gå inn
i de respektive pasienters journaler og se på diagnosen
og om man tilfredsstiller kriteriene for behandling i offentlige
sykehus etter rettferdighetsprinsippet.

Det som også har vært et
spørsmål i denne saken, er at en rekke av disse
kjente proffspillerne har bosted i utlandet, og det hevdes at de
kan velge det sykehus i Norge de selv ønsker, for å få behandling.
Men er det ikke slik at hvis de velger behandling i Norge, må de
stå på de samme ventelistene som nordmenn bosatt
i Norge, til de respektive sykehus?

  Jeg takker statsråden for tilleggssvaret.
Forstod jeg det rett, mente han at i de tilfeller man hadde adgang
til behandling ved norske sykehus når man var bosatt i
utlandet, måtte man stå i den ordinære
helsekøen som alle andre.

Ifølge regler i det offentlige helsevesen
kan man ikke velge lege på et offentlig sykehus. Det er
fullt mulig å få rask behandling på private
klinikker av helsepersonell av høy kvalitet, ofte av kirurger
som toppidrettsfolkene selv ønsker, hvis de betaler selv.
Mener statsråden at dette kunne være en riktigere
fremgangsmåte enn den som er fulgt ved Sykehuset Østfold
Moss?

