 Jeg har et spørsmål til vår ærede
justisminister:

«Problemet med gjengkriminalitet og
kamp om narkotikamarkeder med mer bruk av vold sprer seg til stadig flere
lokalsamfunn, også i Østfold. I Askim oppleves at gjengene
vokser, narkotikahandel og slåsskamper foregår
i full åpenhet uten at det får konsekvenser. Innbyggerne
er skremt over utviklingen, og føler maktesløshet.

Hvilke virkemidler vil Regjeringen ta i bruk
for å snu denne negative trenden?»

  Jeg takker statsråden for svaret,
der hun listet opp en rekke tiltak.

Natteravnene i Askim har gjort en betydelig
innsats for å gjøre disse problemene kjent i befolkningen
og blant politikerne og beslutningstakerne. De har vist sterk bekymring
over det økte antall gjenger og organisert narkotikasalg.
Kommunen har virkelig grepet fatt i dette i Askim. Man ønsker
ikke at denne ukulturen som man nå ser konturene av, skal
få lov til å feste seg, man har søkt spesialisthjelp
for å gripe fatt i problemet, osv. Men det er klart at
den enkelte kommune har begrensede ressurser. Hva mener statsråden
at kommunen skal og bør prioritere for å få best
mulig total effekt ut av de ulike tiltakene, for å oppnå resultater,
når vi ser at utviklingen er så bekymringsfull
som den er?

  Jeg takker statsråden for tilleggssvaret.

Hun kom inn på noe av kjernen i dette.
I og med at utviklingen er som den er, er man nødt til å se
på nye ting. Hun listet opp en del saker Justisdepartementet
nå jobber med og har ansvaret for. Men som en oppsummering
vil jeg si at det er klart at et nærmere samarbeid mellom
de enkelte kommuner og politietaten og departementet, fagfolk, er
veldig viktig, i og med at enkelte kommuner har mangelfulle ressurser
og mangelfull erfaring og kunnskap på dette området.

