  Jeg har et spørsmål til landbruksministeren:

«Selv om Stortinget har stilt seg
positiv til konkurranse innenfor meierisektoren, har TINE Norske
Meierier fortsatt et tilnærmet melkemonopol. Det er få private
aktører i meieribransjen, og de frittstående Q-meieriene
har betydelige økonomiske problemer.

Hvilke tiltak vil statsråden vurdere
for å få fortgang i arbeidet med å skape
konkurranse i melkemarkedet?»

  Jeg takker statsråden for svaret,
som var tilfredsstillende så langt. Departementet jobber
med dette, med den intensjonen å finne frem til løsninger.
Det gjelder jo ikke bare disse ørsmå Q-meieriene,
men det handler om at vi skal få til konkurranse på dette
området i Norge, fordi Stortinget har sagt det, og fordi
både forbrukere og produsenter sannsynligvis vil være
tjent med det.

Dette ble også luftet i spontanspørretimen,
så jeg har for øvrig ingen oppfølgingsspørsmål.





                

