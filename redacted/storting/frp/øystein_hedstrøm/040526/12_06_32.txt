  Jeg takker statsråden for tilleggssvaret.

Det KOFA har avdekket, er at det har skjedd
et brudd på regelverket innenfor
de statlige etatene som jeg nevnte. Mitt andre oppfølgingsspørsmål
må da være: Hva er begrunnelsen for dette? Det
kan være alt fra kameraderi, korrupsjon
og makelighet til mangel på kompetanse. Statsråden
understreket at det var kompetanse i hans departement – men
dette skjer jo på tre forvaltningsnivåer. Hva
skal man da gjøre så man unngår en lemfeldig
saksbehandling? Bør man ikke la dette etter
hvert få konsekvenser, når det er betydelige beløp
det dreier seg om?

