 Jeg har et spørsmål
til vår ærede helseminister:

«Etter at staten
overtok sykehusdriften,
er ventelistene ved Sykehuset
Østfold blitt betydelig
redusert. Regjeringen
foreslår i statsbudsjettet
en reduksjon i den innsatsstyrte
finansieringen fra 60 til
40 pst. Dette vil virke aktivitetsdempende.
Mange i fylket frykter at den positive trenden
med merkbare kutt i helsekøene
vil stoppe opp.

Hva vil statsråden
bidra med slik at den positive utviklingen
med reduserte helsekøer
i fylket kan videreføres?»

 Jeg takker statsråden
for svaret.

Det er gledelig at man
satser på å videreutvikle
og videreføre den
innsatsstyrte finansieringen.
Likevel, spesialister
og personer i Østfold som har kjennskap
til dette, frykter nå at de helsekøene
som er i ferd med å nedarbeides,
ikke lenger vil bli det, eller kanskje
vil øke. Fremskrittspartiet
deler den frykten. Vi er det partiet
på Stortinget som først introduserte
stykkprisfinansiering. Det
er det aktørene i Østfold
i hvert fall sier er detsom har hatt
størst betydning for nedarbeiding av
helsekøer, selv om det også er
andre virkemidler. Ikke
noe system er 100 pst. perfekt. Men
nedarbeidingen av helsekøene ønsker
vi skal videreføres.
Mitt tilleggsspørsmål
til statsråden blir: Før man
nå så drastisk reduserer
den innsatsstyrte finansieringen
fra 60 pst. til 40 pst., har man vurdert
konsekvensene og virkningene
som kan være negative av
dette, ved at helsekøene
igjen kan øke?

 Jeg takker statsråden
for tilleggssvaret.

At man ønsker å videreutvikle
systemet og inkludere nye
grupper, bl.a. forsøke seg
på psykiatrien og eventuelt innlemme
dialysebehandling, cellegiftbehandling
for kreft, osv., har vært møtt positivt
i mitt eget fylke. Nå er det alltid
avhengig av hvem man snakker med,
hvilket svar man får, men de jeg har snakket
med, er stort sett positive til dette.

Så blir mitt andre tilleggsspørsmål:
Når man nå beviselig
har et system med en innsatsstyrt
finansiering på et nivå som
nedarbeider helsekøene,
hva er da det logiske i når man ønsker å utvide
dette – i hvert fall forsøke
på det – til nye områder, å redusere
virkningen av det systemet, altså innsatsstyrt
finansiering, som i dag fungerer?

