 Jeg har et spørsmål til vår ærede
helseminister:

«Til tross for at snorkeklinikken
i Fredrikstad kan behandle 20 pasienter med
snorkesyke daglig, og at det er lange ventelister for behandling,
sender Rikstrygdeverket pasienter til Danmark. Selv om det kan vises
til mange artikler og flere doktorgrader om at anvendte behandlingsmetode
har god og langvarig effekt, er det mange leger som ikke
vil henvise til klinikken.

Hva kan statsråden bidra med for å rette
på forholdene?»

 Jeg takker statsråden for svaret,
som jeg er meget godt fornøyd med.

Jeg kan godt forstå, når
det er usikkerhet innenfor legekretser i Norge
om effektiviteten og hensiktsmessigheten ved bruk av bittskinne,
at man ønsker dette utredet. Det er et godt utgangspunkt
for å se nærmere på dette.

Ut fra den informasjonen jeg har fått
av tidligere utredninger og doktorgrader som er avholdt om dette
emnet, er det kun for 40 pst. at dette problemet
kan avhjelpes med kirurgi. Det finnes også en
oksygenmaskin som er veldig effektiv, men som veldig mange pasienter
har problemer med å bruke
over lengre tid. Denne bittskinnen vil kunne hjelpe dem
som ikke kan hjelpes ved operasjon, og som ikke
klarer å bruke oksygenmaskin. Jeg er derfor veldig
godt fornøyd med det. I Sverige har
man ved flere sykehus valgt bittskinne som førsteprioritet
ved denne behandlingen.

Jeg vil stille statsråden et oppfølgingsspørsmål:
Når det nå foreligger en del
informasjon, dokumentasjon og doktorgrader på dette, kan
man regne med at det vil ta veldig langt tid før man kan
få konklusjonen på bordet, slik at leger rundt
omkring i det ganske land kan få dette vurdert
ut fra den objektiviteten som da vil foreligge?

 Jeg takker statsråden for tilleggssvaret.

Jeg har enda et oppfølgingsspørsmål:
Hvis nå konklusjonen skulle bli at dette er en fordelaktig
behandlingsmåte, en rimelig behandlingsmåte, og
som vil gi bredde i tilbudet til norske pasienter, vil
da statsråden informere legene over det ganske
land om dette via et rundskriv eller på annen
måte, slik at man er sikker på at denne eventuelt gode
behandlingsmetoden blir godt kjent i legekretser?

