 Jeg har følgende spørsmål til
vår ærede landbruksminister:

«Landbruksdepartementet motsetter
seg bruk av nesering på frittgående
griser med hjemmel i dyrevernloven § 2. Griser
uten ring graver inne i fødehyttene og ute i terrenget
og dette medfører betydelig smågrisdødelighet.
Dyrebeskyttelsen og distriktsveterinæren stiller seg positive
til bruk av nesering fordi frilandsgris har et friere og bedre liv
med mindre sykdom og minimal medisinbruk.

Vil statsråden endre regelverket slik
at driftsformen kan muliggjøres?»

  Jeg takker statsråden for svaret. 

Svaret innebærer at det er umulig å drive
frilandsproduksjon hos Trond Refve, som har tatt opp denne saken. Underlaget
i hyttene er ikke noen løsning, det vil gi større
luftfuktighet og feil klima, med derav stor smågrisdødelighet.
Refve – som har undersøkt saken nøye,
fordi han er seriøs – ønsker å stå på egne
ben, med egen produksjon, og han vil selvfølgelig ikke
be om ting fra myndighetenes side hvis det ikke er en realitet bak.
I store deler av Europa er dette med bruk av lett nesering akseptert.
Dyrevernnemnder, distriktsveterinærer, Dyrebeskyttelsen
osv. ikke bare i Norge, men i hele Europa stiller seg positiv til
dette. Grisenes dyrevelferd ved å ha et fritt uteliv er
større enn den ulempen det er å ha en lett ring
i nesen sett i relasjon til vanlige oppstallingsformer i svineproduksjonen.
Det dreier seg altså om sunn fornuft.

Så jeg vil spørre statsråden
en gang til: Vil han ikke vurdere å gi dispensasjon fra
dyrevernloven?

