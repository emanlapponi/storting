 Jeg har et spørsmål til samferdselsministeren:

«Østfolds pendlere har i mange år
slitt med gamle togsett og kritikkverdig reisekomfort. NSBs løfter
om kortere reisetid og nye togsett er skutt inn i fremtiden.

Hva kan statsråden bidra med for å fremskynde
forbedringer?»

 Jeg takker statsråden for svaret.

Fabrikanten Bombardier har akseptert at man
skal utbedre togsettene for å få høyere
kvalitet og standard. Men det er, slik statsråden beskriver
det, en tidsprosess her. Og etter hva jeg har forstått,
er det Signatur-togene og Flytogene som skal utbedres i første
rekke. Det betyr at pendlerne på Østfoldbanen kommer i
bakleksa, og at det vil gå flere år før
de kan gis en akseptabel standard.

Finnes det ingen muligheter for å fremskynde
dette overfor togfabrikanten – det er jo et stort konsern
med masse ressurser som har begått feil – slik
at ikke de reisende på Østfoldbanen i Norge
skal bli lidende i så lang tid?

 Jeg takker statsråden for tilleggssvaret,
og registrerer at noen raskere fremdrift ikke
er aktuelt.

Det har vært gitt løfter
til østfoldpendlerne i mange år. Mange er i ferd
med å miste tilliten til NSB, hvis de ikke allerede
har mistet den. Alternativer kommer nå fram etter
hvert. Vi har ekspressbussene som kommer med gunstige tilbud og
mange avganger, og mange velger dem som et alternativ ved siden
av kompiskjøring.

Kan man ikke da risikere, når
disse togsettene en gang i framtiden blir ferdige og skal
yte service til pendlerne, at de investeringene som skattebetalerne
har gjort i dette, ikke kommer til sin rett, fordi store
deler av befolkningen som har mistet tilliten til NSB, har valgt
andre alternativer?

