 Jeg har følgende spørsmål til
kultur- og kirkeministeren:

«Østfoldingene er på 4. plass
i spill pr. person. Av til sammen 574 mill. kr fra fylket på Norsk
Tippings spill (uten Extra), kommer kun 18,6 mill. kr tilbake i
form av midler til idrettsanlegg. Det er jumboplass i prosent av innsatsen.
Mens 100 tippekroner gir 3,20 kr til lokale idrettsanlegg, får
idretten i Nord-Trøndelag det tredobbelte tilbake.

Vil departementet vurdere om spilleinntektene
kan bli ett av kriteriene for tildeling?»

 Jeg takker statsråden for svaret.

Jeg har nå fått en beskrivelse
av det regelverk som gjelder, og et støtteinnlegg for det,
og allikevel er det liten eller ingen sammenheng mellom
det beløpet det spilles for i det enkelte fylke, og det
som tilbakeføres til det enkelte fylke. Statistisk er det
det sentrale Østlandet, Oppland og Sør-Trøndelag
som får lite tilbake. Dette er områder
med stor befolkningstetthet og stor anleggstetthet. Det er da logisk
at der man har en større befolkningstetthet, er det også behov
for flere anlegg. Hvis f.eks. Østfold hadde fått igjen
det samme som Nord-Trøndelag, ville man der ha fått
40 mill. kr mer.

Mener ikke statsråden
at det ut fra et rettferdighetsprinsipp burde være
større samsvar mellom det det enkelte fylke betaler
inn, og det som går tilbake til det enkelte fylke, og at
man vurderer nye kriterier for dette? Man har gode prosjekter
i alle fylker, og selv om man har et komplisert og detaljert
regelverk, gir dette utslag innenfor idretten
som ikke alle synes er like hyggelig.

 Jeg takker statsråden for svaret.

Jeg registrerer at man i hvert fall i Østfold
jobber innenfor idretten for å få tilbakeført
en større andel. Man har mange gode prosjekter,
og man vil gjerne ha en mer rettferdig fordeling gjennom en omfordeling.
Det vil være en sterk stimulans til miljøet hvis
man fikk til det. Mener ikke statsråden
at det er et synspunkt som også kan stimulere
idretten i det enkelte fylke?

