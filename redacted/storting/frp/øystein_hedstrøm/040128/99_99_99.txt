 Jeg har følgende spørsmål til
justisministeren:

«Narkotika er et stort problem
i fengselet i Trøgstad. Ved hjelp av mobiltelefoner planlegges
innsmugling av nye forsyninger. Innsatte ringer narkolangere utenfor fengselsområdet
og bestemmer nøyaktig hvor og når
narkotikaen skal kastes over gjerdet. Selv om telefonene inndras,
blir nye telefoner smuglet inn av besøkende. Fengselsbetjentene
vil ha gjeninnført en ordning der mobiltelefoner kan inndras
for godt.

Hva vil statsråden foreta seg i saken?»

 Jeg takker statsråden for svaret.

Jeg er overbevist om at ministeren tar narkotikaproblemet
på alvor og gjør mye for å klare opp
i dette på best mulig måte. Men slik det fungerer
i dag, er det ikke godt nok. Betjentene i Trøgstad
fengsel er imot denne midlertidige beslagleggingen, for telefonene
kan gis til de besøkende. Det er ikke det at
de bare kan levere dem tilbake til de innsatte, men de
kan f.eks. ta dem med seg ut og kaste dem over gjerdet på et
bestemt tidspunkt. Det er dette som gjør at narkotikakriminaliteten,
med transport av narkotika over gjerdet, videreføres i
Trøgstad fengsel, og det skaper problemer.

Vi har også andre
fengsler, f.eks. Ringerike fengsel, der det beviselig planlegges
alvorlige kriminelle handlinger ved hjelp av mobiltelefon. Der har
man elektronisk utstyr som gjør at man kan forstyrre mobilsignalene. Men
regelverket er slik at mobilselskapene
som har frekvenstillatelsene, ikke kan stoppes (presidenten
klubber) på grunn av lovverket. Vil man gjøre
som i Sverige og vurdere en lovendring, slik at man kan
forstyrre disse mobilsignalene og dermed oppnå at kriminelle
handlinger ikke kan utføres slik som i dag?

