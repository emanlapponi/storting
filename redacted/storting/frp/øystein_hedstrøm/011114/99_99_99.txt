 Jeg har følgende spørsmål til
vår ærede fiskeriminister:

«Kystselbestanden i Østfold øker
faretruende, mens fiskeressursene er sterkt redusert. Fjorårets
telling viste at det var 500 dyr i Heia-området i tillegg
til 2 200 dyr i Koster-området. Ifølge Fiskeridirektoratets
kystoppsynsmann har selbestanden ytterligere økt med 350
dyr. Fangstkvoten i fylket for 2001 med 18 dyr er oppfylt.

Vil statsråden gå inn for
en betydelig økning av fangstkvoten i Østfold?»

  Jeg takker statsråden for svaret.

Statsråden har ved en rekke anledninger
poengtert at det er viktig at man fanger en større prosentuell
andel av kystselen, og på landsbasis er det bare
halve kvoten som fanges. I Østfold blir samtlige dyr, altså 18
dyr for inneværende år, fanget. Til tross for
at kvoten er fastsatt på vitenskapelig basis, øker
selbestanden hele tiden. Oppsynsmannen i Østfold har vurdert
det slik at det er en økning på 350 sel, og til
tider er det svart hav i Oslofjorden, i hvert fall på Østfold-siden
av Oslofjorden. Ville det ikke nå være
forsvarlig å øke kvoten og ikke bygge
på prosenter? Når man har et veldig lavt antall,
altså 18 dyr, kan jo 20, 30 og 5 pst., som nevnes
fra statsrådens side, tyde på en betydelig økning,
men i realiteten er det snakk om noen ganske
få dyr. Det har man forsøkt nå noen år, likevel øker
selbestanden betydelig. Både Fiskeridirektoratets kystoppsynsmann
og regiondirektøren mener at et langt høyere
antall dyr, f.eks. 50, ville være forsvarlig. Skal
vi ikke nå ta i litt, så kan man vurdere
det til neste år igjen og se om dette har gått
ut over bestanden?

  Jeg takker statsråden for tilleggssvaret.

I Østfold fungerer denne fangsten helt utmerket.
Man har fangstlag, og alt tidlig på året hadde
man tatt den mikroskopiske mengden sel, altså 18 dyr. Tidligere,
for noen år tilbake, var kvotene langt større,
og da var det en viss biinntekt også i dette
ved at man leverte kjøtt til en del Oslo-restauranter.
Mener ikke statsråden at også det økonomiske
argument må tillegges en viss betydning? Da må man øke
kvotene med noe mer enn et par–tre dyr, som det her forsiktig
antydes.

