 Jeg takker statsråden for tilleggssvaret.

Vi er selvfølgelig alle
enige om at vi skal ha sikkerhetsregler. Men nå har han
dyrket disse potetene i fem år, og dyrkingsområdet
ligger isolert. Det er tatt en rekke prøver, og det er
en robust type poteter. Det går da an å utvise
et visst skjønn.

Resultatet av dette blir nå at verdiskapingen
skjer i Tanumshede. Og dette er en driftig bonde, som sikkert vil
utvide sin produksjon i Sverige, fordi han har
mange som gjerne vil kjøpe disse potetene i Norge. Dem
vil han selvfølgelig eksportere fra Sverige til Norge
med sunnhetssertifikat, slik som disse potetene har vært
importert til Norge i mange år.

