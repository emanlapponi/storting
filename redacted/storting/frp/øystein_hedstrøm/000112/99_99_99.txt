  Jeg har et spørsmål til
helseministeren:

«Hundrevis av kvinner i Mossedistriktet
er blitt legemiddelavhengige av den såkalte «Østfold-coctailen», som
er en døgndose bestående av tre valium, fire paralgin
forte og en rohypnol. En del leger antas ikke å være tilstrekkelig
tilbakeholdne med å forskrive vanedannende medikamenter.

Vil statsråden ta et initiativ slik
at kontrollen kan bedres?»

  Jeg takker statsråden for svaret.

Som han også var inne på,
er Østfold et «pillefylke», kanskje det mest ubestridte
pillefylket i landet. Tallene for 1998 viser at forbruket av angstdempende
medikamenter var høyest av samtlige fylker, med 28,7 døgndoser
pr. 1 000 innbyggere. Videre ligger Østfold høyest når
det gjelder smertestillende medikamenter og på tredjeplass
hva angår sovemedisiner. Man kan selvfølgelig ikke
bare legge ansvaret på legene for det tilsynelatende klare
overforbruket som realiseres via reseptblokkene, men statsråden
gav klart uttrykk for at det er et arbeid på gang. Han
var også enig med meg i at selv om det ikke var et stort
problem sammenlignet med andre land, så har vi et problem,
og det er kanskje en mer utstrakt kultur enkelte steder enn andre å bruke
reseptblokka.

Jeg har i grunnen ikke noe tilleggsspørsmål,
jeg fikk svar i hovedinnlegget nå. Men hvis statsråden
vil konkretisere noe mer det arbeidet som er på gang for
at vanedannende medikamenter ikke skal overforbrukes, er jeg takknemlig
for det.

