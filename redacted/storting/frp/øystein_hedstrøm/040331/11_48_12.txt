  Jeg takker statsråden for dette svaret.

Det er gledelig å høre
at statsråden vil følge opp det han har sagt,
at prisene på norske matvarer må ned.
Statsråden har jo også gjort en del,
og det skal han ha honnør for. Det gjelder konsesjonsgrenser
i kraftfôrbaserte produksjoner – som bidrar til
rasjonalisering – økte muligheter for
samdrift, omsettelige melkekvoter og en del andre ting.

Men dette er altså ikke
nok, når man ser på statistikken. Selv om matprisene også øker
i en del andre vestlige land, blir prisforskjellene like
store eller større. 1. mai får vi
en del matvareprodusenter – tidligere østblokkland – inn
i EU. Det vil bidra til et nytt prispress mot norske matvarer,
selv om vi ikke er EU-medlemmer. Har Regjeringen en strategi eller
en tanke for hvordan man skal demme opp for det nye prispresset
som nå kommer?

