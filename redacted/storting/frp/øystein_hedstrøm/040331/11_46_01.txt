  Jeg takker statsråden for svaret.
Vi får da avvente de marginundersøkelsene som
statsråden har varslet skal komme i løpet av året.

Jeg tror det er tre viktige grunner til de økte
matvareprisene. Det er for det første at enkelte
ledd i matvarekjeden har tatt ut økte marginer. For det
andre har vi fått en ny kjøttkontrollavgift,
som er en meravgift i hundremillionersklassen, og for
det tredje har vi i de siste jordbruksoppgjørene
hatt økte målpriser. Dette har i sum
bidratt til høyere matvarepriser. Det får vi nå bekreftet.

Når det gjelder landbrukets situasjon,
vet vi at det har vært et betydelig rentefall det siste året.
Vi har mistet mellom 3 000 og 4 000 årsverk.
Egentlig har det skjedd en betydelig effektivisering av landbruket.
Foreløpige beregninger 

før 

jordbruksforhandlingene
har startet, viser at bønder kommer mellom 15 000 kr
og 20 000 kr bedre ut pr. årsverk.

Vil statsråden under jordbruksforhandlingene
nå legge trykk på at man for å holde
matvareprisene nede ikke øker målprisene?

