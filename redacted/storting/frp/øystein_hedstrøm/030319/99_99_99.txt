 Jeg har følgende spørsmål til
samferdselsministeren:

«Sarpsbrua i Sarpsborg er i en elendig
forfatning. Deler av brua har forskjøvet seg med sprekker
på 16-17 cm. En rapport fra 1997 viser at den er trafikkfarlig
pga. sprekker og utglidninger. Hvis en lastebil kommer opp på fortauet eller
bruhenget, kan den ramle igjennom. Vegvesenet er bekymret, og mener
planlegging av ny bru må prioriteres.

Vil statsråden bidra med ekstra
bevilgninger, slik at ny bru bygges?»

 Jeg takker statsråden for svaret.

Denne brua er ca. 70 år gammel og
er dimensjonert for mye mindre trafikk. For 70 år
siden kunne bilene veie 5 tonn. I dag kan de veie ti ganger
så mye. Trafikken kan i enkelte tilfeller komme opp mot
25 000 kjøretøyer
i døgnet. Vi fikk en tilstandsrapport i 1997 som klart
og tydelig beskriver tilstanden. Det er betydelige sprekker og utglidninger
i brua, og hvis en lastebil kommer opp på fortauet, kan
den ramle igjennom. Det står det i denne rapporten.

Selv om det nå fra statsrådens side
varsles at det kan bli satt opp et rekkverk mot veibanen
og forsterkninger, vil ikke det kunne hindre
at en tung bil går igjennom i en nødssituasjon,
og flere og flere uttaler seg også om at de mener
at brua er trafikkfarlig. Mener statsråden, som øverste
ansvarlige myndighet for riksveiene i Norge og denne brua,
at brua virkelig har en akseptabel standard, eller bør
brua stenges?

 Jeg takker statsråden for tilleggssvaret,
og stikkordet var «umiddelbart». I løpet
av noen ganske få år vil disse
midlertidige reparasjonene ha liten effekt på mellomlang
og lang sikt. Jeg vet jo at statsråden har vært inne
på at hvis man skal bygge ny bru, bør den bompengefinansieres,
eventuelt i form av et spleiselag. Nå er det
en massiv motstand lokalt mot dette. Det finnes lokalt ingen forslag
til løsningsmodeller hvis ikke staten bidrar.
Så hvordan mener statsråden at man skal løse
dette problemet? Skal man leve med denne usikkerheten
og utviklingen av en mer og mer trafikkfarlig bru, eller
skal man stenge brua?

