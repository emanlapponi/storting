 Jeg har følgende spørsmål
til samferdselsministeren:

«Omtrent 75 pst. av veitrafikken fra
andre land kommer inn over E6 og E18 gjennom Østfold.
Mange trafikkfarlige utenlandske vogntog og
lastebiler får fortsette sin ferd på tross av
uegnede dekk og mangelfull kjettingutrustning. Dette bidrar til å skape
kaos i trafikken. Statens vegvesen kontrollerer kun 10
pst. av vogntogene.

Hvilke informasjons- og kontrolltiltak vil
statsråden iverksette, slik at forholdene kan bedres?»

