 Jeg har følgende spørsmål til
miljøvernministeren:

«I november 2001 sendte Østfold sau-
og geitavlslag og Østfold Bondelag, støttet av 16 ordførere
i fylket, en søknad om fellingstillatelse for hele
familiegruppen av ulv, subsidiært to voksne og fire
hvalper, lokalisert i Våler og Skiptvedt, men
har ikke mottatt svar fra Direktoratet for naturforvaltning.
Det haster med en avklaring fordi våren nærmer
seg med friluftsliv og beiteslipp og en del ulv forlater foreldrene.

Vil statsråden gi svar på om
søknaden blir innvilget?»

 Jeg takker statsråden for svaret.

Det er riktig at det ble foretatt en muntlig
henvendelse fra disse interessentene som er nevnt i hovedspørsmålet,
i desember i fjor, og man fikk en muntlig tilbakemelding fra direktoratet
om at man ville foreta en grundigere bestandstelling. Den er nå foretatt.
Det ville man gjøre når det var sporsnø.
Det burde derfor være muligheter for på et
tidligere tidspunkt å gi i hvert fall en skriftlig midlertidig
tilbakemelding til dem som er opptatt av spørsmålet
i Østfold. Men det vi da opplever når tellingen foretas,
er at den ikke foretas samtidig i Norge og Sverige.
Vi vet jo hvor mobile disse ulvene er, og det er veldig liten avstand
over til Sverige fra Østfold.

Mener ikke statsråden
man bør legge forutsetninger til grunn som gir mer objektive
muligheter for å få reelle tellinger enn å foreta
denne tellingen på ulike tidspunkt i Norge og
i Sverige?

 Jeg takker statsråden for tilleggssvaret.
Det som hovedspørsmålet inneholder, en generell
fellingstillatelse, er jo vidtgående, det bør
vi jo alle kunne gi uttrykk for, uavhengig av ståsted.
Men fylkesmannen og miljøvernavdelingen i fylkeskommunen
i Østfold har jo også kommet med anbefalinger
når det gjelder felling, som ikke går
så hardt til verks, men at man kan ta ut enkelte dyr. Jeg
håper også at det kan vurderes når
denne søknaden skal behandles, og før
det gis tilbakemelding til fylkeskommunen.

