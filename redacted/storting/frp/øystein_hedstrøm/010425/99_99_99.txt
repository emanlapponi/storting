  Jeg har et spørsmål til
miljøvernministeren:

«Vansjø, som er drikkevannskilde
for 50 000 mennesker i Mosseregionen, har dårlig vannkvalitet
grunnet utslipp fra blant annet landbruket og husstander uten kloakkanlegg.
Nordsjødeklarasjonene tilsier at Norge skal       redusere
menneskeskapte utslipp av nitrogen og fosfor med 50 pst. i perioden
1985-1995. Likevel er bøndene fortsatt store forurensere,
og kloakkrensing mangler.

Hva vil statsråden foreta seg slik
at Vansjø fortsatt kan fungere som drikkevannskilde?» 

  Jeg takker statsråden for svaret.

Det er veldig positivt at hun ønsker å besøke
MORSA-prosjektet, men det må ikke stikkes under stol at
det-      te i mange år har vært et tema hos fylkesmannen
i Østfold, og dette med fangdammer og det å få tilskudd
for ikke å pløye osv., som har ligget i bøndenes
hender, har ikke gitt resultater. Og Vansjø holder på å ødelegges
som drikkevannskilde. Det legger ikke ekspertene skjul på,
så det bør jo foretas noe relativt raskt. 

Når statsråden besøker
regionen og går gjennom dette, regner jeg med at hun er
realistisk. Hvis hun ser at det bare blir mye preik og kosmetikk,
og at det ikke betyr noe særlig i praksis, bør
hun vurdere andre virkemidler enn dette. Og hvis hun får
materialisert at det som gjøres, på langt nær
er tilstrekkelig, hva kan hun ut fra den erfaringen hun har, bl.a.
med andre drikkevannskilder, tenke seg å igangsette for
at Mosseregionen skal få skikkelig vann?

  Det høres greit ut, men det haster
nå med å få gjort noe med Vansjø,
fordi det er i ferd med å etableres en irreversibel situasjon
hvor en intern gjødslingsmekanisme sørger for
at det blir økte mengder nitrogen og fosfor i innsjøen.
Derfor kan vi ikke la det gå 10–15 år
til før man får konkrete og betydelige bedringer
i forhold til nitrogen og fosfor.

Bøndene har jo hatt tilskuddsordninger,
som statsråden nevnte, for å bygge fangdammer,
tilskudd for ikke å pløye og andre ting. Og hvis
dette som nå ligger i landbrukets og kommunenes egne hender,
ikke virker, vil hun ikke ha et ris bak speilet for å se
til at noe nå kan bli gjennomført i praksis, noe
som virkelig betyr noe for over 50 000 mennesker i denne
regionen?

