  Jeg har følgende spørsmål:

«De fleste elever i grunnskole og
videregående skole i Norge
er elever på offentlig eid skole. Kvaliteten på offentlig
skole er svært varierende. Læringsresultat er
i hovedsak middels. Uro og mobbing preger mange steder både
skolemiljø og læringsmiljø.

Hvordan vil Regjeringen aktivt bruke
tilsynsordning og tilsynsmyndighet for å oppnå bedre
skolemiljø og bedre læringsmiljø i
skolen i sitt arbeid for å sikre bedre kvalitet
i undervisningen og bedre læringsresultater for elevene
i offentlig skole?»

 Jeg takker for svaret.

For vel en uke siden var det gjennom NRK Dagsnytt fokus
på lovbrudd hos 40 pst. av de private skolene som var blitt
kontrollert av tilsynsmyndigheten. Statsråden uttalte da
at hun ville skjerpe kontrollen med frittstående skoler
og gi flere sanksjonsmidler. Men poenget er at bare 2–3 pst.
av elevene går i private skoler, slik at tilsynsinnsatsen
først og fremst må rettes mot de skolene hvor
hovedmassen av elevene går, nemlig i de offentlig eide
skolene. Når en omfattende mobbing og omfattende uro i
læringsmiljøer har kunnet utvikle seg gjennom mange år
og har ført til at skolen har gått i feil retning,
er det åpenbart at tilsynsordninger og tilsynsmyndigheter må ta
en betydelig del av ansvaret for det.

Vil tilsynsapparatet under det nye utdanningsdirektoratet
få flere sanksjonsmidler overfor offentlige skoler, og
eventuelt hvilke?

 

