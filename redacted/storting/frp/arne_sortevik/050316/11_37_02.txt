  Spørsmålet til utdannings-
og forskningsministeren er som følger:

«Retten foreldrene har til å velge
hva slags skolegang barna deres skal få, er et
prinsipp som kom til uttrykk i FNs verdenserklæring om
menneskerettigheter artikkel 26.3. I vedtatte konvensjoner er dette
hovedprinsippet inndelt i to avledede prinsipper: Foreldre
har for det første rett til å sikre
utdanning for barna sine i samsvar med sin egen overbevisning,
og for det andre rett til å velge andre skoler
for barna sine enn dem som er opprettet av offentlige
myndigheter.

Hvordan vil statsråden sikre
denne retten?»

