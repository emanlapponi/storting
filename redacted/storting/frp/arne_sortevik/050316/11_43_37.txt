  Like fullt er det slik at med den
friskoleloven vi har fått, er skolelovgivningen fortsatt
knyttet til ulike lover, og det er også en klar
ulikebehandling av elevene når det gjelder finansiering.
Om vi skuer til vårt nære naboland,
så er situasjonen en helt annen. Etter mitt skjønn
er FNs rettigheter knyttet til foreldres frie valg vesentlig bedre
ivaretatt med én lov og felles og likt finansieringssystem.
Spørsmålet er – på bakgrunn av
det vi har opplevd med KRL-faget, hvor foreldre
og foresatte til fire elever faktisk har fått
endret lovgivning i Norge, den prosessen er på vei – om
det er slik at øvrige foreldre i Norge
faktisk må gå veien om FNs organer for å sikre
sin rett etter FNs konvensjoner til å velge skole
for sine barn i Norge, eller om Regjeringen
på egen hånd vil gjøre noe for å styrke
denne retten.

