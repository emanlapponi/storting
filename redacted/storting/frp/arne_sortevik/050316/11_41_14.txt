  Jeg takker for svaret. Jeg har et oppfølgingsspørsmål.

Jeg er enig med statsråden i at poenget
her ikke er at man skal tvinges til å velge noe
annet, men man skal ha rett til å velge det man ønsker
for sine barn. Regjeringen har sammen med Fremskrittspartiet
fått på plass friskoleloven, som faktisk i sin
formålsparagraf
knytter formålet i norsk lov til både
intensjon og tekst i FNs erklæringer når
det gjelder foreldres rett til å velge skole for sine
barn.

Men denne ordningen er jo under angrep. Blant
annet blir vi – både vi som er politikerne
bak loven, og vi som er foreldre – tydelig
fortalt av det rød-grønne alternativet at de vil
gjøre sitt ytterste for å fjerne
denne loven, gjerne også midt i skoleåret.
Hva er statsrådens vurdering av eventuelt å gå tilbake
til den tidligere privatskoleloven? Vil dette være å bryte
med de FN-prinsippene som nå er kommet inn i norsk lovgivning
for å sikre foreldrenes rett til å velge
utdanning for sine barn?

