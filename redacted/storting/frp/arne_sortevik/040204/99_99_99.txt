 Spørsmålet lyder slik:

«Også i Norge pågår
en debatt om muslimers bruk av skaut, hijab, i arbeidsliv og i skole.
Innenfor skolens område må bruk
av skaut sees i sammenheng med behovet for bedre
integrering. Både gjennom bestemmelser i opplæringsloven,
som bl.a. omhandler arbeidsmiljøet for elever, og gjennom
forskrifter om ordensreglement, som alle kommuner er pålagt å gi
den enkelte skole, kan elevers bruk av prangende og tydelige symboler
reguleres.

Hvilke tiltak vil statsråden, ansvarlig
for skole, iverksette på dette området?»

 Det var hyggelig å få et
utfyllende svar. Det takker jeg for.

Det er grunn til å understreke at
de som kommer til Norge og bosetter seg her, også må utvise
respekt for det norske i Norge, det landet man søker å bli
beboer av. Det er også grunn til å understreke
at sett fra Fremskrittspartiets side – det er
et syn som også mange andre deler – snakker
vi om en politisk uniformering snarere enn uttrykk for en bestemt
religiøs overbevisning.

Gjennom bruk av skaut fremheves, understrekes
og opprettholdes etter vår mening stor ulikhet mellom
elevgrupper. Regjeringen og statsråden har nylig fremlagt
en strategiplan, som jeg står og vifter med i min hånd
her, for bedre opplæring og større deltakelse
av språklige minoriteter i skole og utdanning. Mener
statsråden virkelig at muslimers bruk av skaut i skolen
fremmer integreringen i norsk skole?

 Det kan godt være at Frankrike har
et annet og mer tydeliggjort og påtrengende problem enn
det vi finner i Norge. Men problemstillingen er her, og den er aktuell
nå. I den samme strategiplanen for bedre integrering
og deltakelse av språklige minoriteter pekes det blant
mange tiltak på det å bedre læringsmiljø og verdigrunnlag,
det å skape sosial tilhørighet,
og man understreker samtidig samarbeidet med
familien og foreldrene.

Mener statsråden at muslimske
foreldre som krever at egne barn bruker
skaut i norsk skole – det jeg og mitt parti vil kalle politisk
uniformering – gir troverdige signaler om at de ønsker
størst mulig integrering for sine barn i det
norske samfunn og i den norske skolen?

