 Vi skifter tema ganske
kraftig, men like fullt til en konflikt som er mer lokal.
Spørsmålet til utdannings- og forskningsministeren
er:

«Utdannings- og forskningsdepartementet
har nylig latt Oslo kommune overta undervisningsansvaret
for elevene ved Minerva videregående
skole i Oslo. Det betyr i praksis at UFD også har
overført arbeidsgiveransvaret for lærere som tidligere
underviste ved Minerva. UFD har bekreftet at elever som har gått
på Minerva høsten 2002, anses som støtteberettiget.

Vil statsråden på denne bakgrunn
sørge for at utestående lønn til lærere,
som høsten 2002 har undervist godkjente elever, blir betalt?»

 Jeg takker for svaret, som jeg ikke
er tilfreds med.

Bakgrunnen for at problemstillingen dukket
opp, er jo ikke at skolen av egen kraft og av eget initiativ
permitterer, men at det foreligger en uenighet
knyttet til antall elever og dokumentasjon omkring antall elever
som følger et undervisningsopplegg ved skolen.

Konsekvensene av at man har en diskusjon gående med
departementet om telling av elever og dokumentasjon av elever, er
at både elever og lærere rammes som uskyldig
tredjepart. Elevene er iallfall delvis ivaretatt i og med at de
har fått sluttført undervisningen sin på annen
måte. Lærernes tarv blir ikke ivaretatt
når skolen står uten den forventede støtten
til igangsatt undervisning, støtte som skal finansiere
lønn til lærere for gjennomført undervisning.
De står altså tilbake uten lønn på grunn
av en diskusjon om telling av elever og dokumentasjon av elever
som har fulgt undervisningen. Det er et dramatisk tiltak, og dersom
svaret er at skolen gjennom påtvunget konkursbegjæring
utløser garanti fra lønnsgarantifondet, er spørsmålet
om statsråden anser dette som en akseptabel fremgangsmåte.

 Jeg gjentar at det heldigvis hører
til sjeldenhetene at departementet bruker så kraftfulle og
dramatiske virkemidler mot en privat skole at man trekker tilbake
godkjenningen, stopper overføringen av midler som ligger
til grunn for planlagt undervisning som man har invitert elever
til å gjennomføre, og faktisk også krever
tilbakebetalt tidligere overførte midler.

Jeg går ut fra at statsråden
har vært grundig inne i saken. Jeg skal nøye
meg med å be henne forsikre om at hun mener at
tiltakene fra departementet er i tråd med privatskolelovens
bestemmelser, at de er i overensstemmelse med prinsippene i norsk
forvaltningsrett, at de er i henhold til regler for god saksbehandling,
og at de er i tråd med god forstand i tjenesten.

