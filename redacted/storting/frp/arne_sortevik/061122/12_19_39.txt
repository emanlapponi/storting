 Det er slik at oppdraget var ganske
klart allerede våren 2005, da saken om økt tunnelhøyde
ble behandlet på grunnlag av et Dokument nr. 8-forslag.
Det var til og med en tidligere representant for Senterpartiet
som var ordfører for saken. Den daværende samferdselskomiteen
var samlet i sitt syn på at høydeutvidelse, og ikke
noe annet, var nødvendig. Men det er slik at det faktisk
er tvil om behovet, for man har målt på ulike
måter og med ulike resultater. Det er også tvil
om metoden for høydeutvidelse, heving av tunneltaket, fordi
det er svært kostnadskrevende.

Statsråden har 26. september svart
undertegnede med at også senking av veibanen,
som vil koste ca. en tiendedel av en prislapp på 200 mill.
kr, vil bli vurdert. Kan statsråden bekrefte at dette vil
bli gjort?

