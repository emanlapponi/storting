  Takk for svaret, som altså bekrefter
at det har tatt svært lang tid å gjennomføre
høydeutbedring. Dette omtales da fra Vegvesenets utbyggingssjef
slik i samme avis som jeg refererte til:

«Vi
får ikkje lenger plass til dei tryggingsmessige tiltaka
som vi hadde med i det opprinnelege anbodsgrunnlaget. Men vi må halde
oss til det som er vedteke, og reknar med å lyse
ut oppdraget på nytt før jul i år.»

Er det ikke slik at også Vegvesenet
må holde seg til det som er vedtatt? Det blir faktisk en
smule verre når man også ser at dette
er omtalt i Vegvesenets egen avis, «Veien og vi»,
under overskriften «Uendra tunnelbredde på E134 over
Haukeli». Det har aldri vært spørsmål
om breddeutvidelse, men det har vært snakk om å øke
høyden til 4,20 meter. Jeg håper at vi nå kan
få gjort dette uten ytterligere forsinkelser.

