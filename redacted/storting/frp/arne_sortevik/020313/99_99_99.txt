 Jeg har også et spørsmål
til samme minister:

«Alt tidlig i valgkampen 2001 ble
det på nytt fokusert på det store behovet for
opprustning av skolebygg. Svært mange av landets skoler
er i dårlig forfatning og elevene tilbys arbeidsmiljø som
i tilsvarende arbeidssituasjon for voksne ville føre
til bruk av dagbøter og varsel om stengning fra stedlig
arbeidstilsyn. Det ble fra den forrige regjering lagt
inn 15 mrd. kr i lån til landets kommuner for å kunne
gjennomføre nødvendig opprustning, og dette ble
videreført av denne regjeringen.

Hva er status?»

 Jeg takker statsråden for svaret.
Dette går sent. Selv om det åpnes for anledning
til å søke på prosjekter som
er igangsatt fra 1. januar 2002, er det jo slik at mange kommuner
selvsagt vil vegre seg og vente med igangsettelse til de faktisk
vet om de får låne penger til spesialbetingelser eller
ikke. Altfor mange skoler i Norge preges av et omfattende
bygningsmessig forfall. Jeg har selv barn i grunnskolen, og derfor
vet jeg en god del om problemet. Foreldrene stiller seg spørrende
til hvordan dette omfattende forfallet av bygninger og inneklima
har kunnet bygge seg opp gjennom mange år, når vi
vet at Statens utdanningskontor er tilsynsansvarlig for norsk skole?

 Spørreren er helt enig i at det nok
kan gjøres forenklinger. Vi har altså et godt
erfaringsgrunnlag med tilsvarende støtteordning gjennom Handlingsplan
for eldreomsorgen, der man har laget et slikt system, og det måtte være
mulig å bruke det analogt i langt større
grad enn det man nå legger opp til.

Men jeg har et tilleggsspørsmål:
Ordningen som Regjeringen har satset på, er en låneordning.
I budsjettarbeidet ble det pekt på to forhold som trenger
avklaring: at det etableres en låneordning som også fattige
kommuner kan gjøre seg nytte av, for det er ikke alle
kommuner som har en økonomi som uten videre gjør
det klart at de kan pådra seg et stort låneansvar,
og at regnskapsforskriftene for kommunene må eller
bør justeres slik at man faktisk får glede av
tilbudet om avdragsfrihet som er brakt inn i denne store lånepakken.
Er disse forhold avklart?

