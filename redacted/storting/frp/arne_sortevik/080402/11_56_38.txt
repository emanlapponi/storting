 Igjen takk for
svaret. 

Etter spørrerens syn er det også en god vitalisering
av lokaldemokratiet at innbyggerne faktisk får lov å avgjøre
ting selv, også oftere enn en gang hvert annet eller hvert fjerde
år. 

Nå er jo utgangspunktet at dette gjelder forskrifter
til et lovvedtak som Fremskrittspartiet riktignok er imot, men altså
forskrifter til et lovvedtak som skal utformes, så departementet og
statsråden har full mulighet å inkludere enten regler om å
bruke lokal folkeavstemning eller i det minste en anbefaling om å
forhøre seg hos innbyggerne gjennom lokal folkeavstemning. Hvorfor
vil ikke samferdselsministeren gi innbyggerne i de kommuner og byer som
blir berørt av et eventuelt veiprisingstiltak, anledning til å
uttale seg om et slikt vidtgripende tiltak før det eventuelt blir
innført? 

