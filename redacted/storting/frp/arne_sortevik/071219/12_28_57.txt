 Igjen takk for svaret. Det er faktisk
slik at den kritikken som er fremført i det nevnte prosjektet,
er videreført i et av de siste prosjektene som Stortinget
har behandlet, nemlig bompengeproposisjonen om E6 fra Gardermoen
til Kolomoen. Der blir det gjentatt kritikk fra kvalitetssikrerne
for måten prosjektdriver og byggherre beregner og dokumenterer sine
kalkyler på.

Som jeg har gjort før i Stortinget,
har jeg til slutt lyst til å vise til høringen
i forbindelse med samferdselsbudsjettet for 2008, hvor direktøren
i Byggenæringens Landsforening gav et veldig klart svar – er
klart ja på spørsmål om det var mye feil
og mangler ved prosjektgrunnlag for nye samferdselsprosjekt.
Det bekreftet han ganske tydelig. Jeg stiller meg noe
undrende til at statsråden er opptatt av å bagatellisere
dette, når det faktisk ble tungt og tydelig påpekt
i kvalitetssikringen av de store prosjektene.

