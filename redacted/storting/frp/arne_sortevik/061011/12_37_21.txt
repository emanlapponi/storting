 Jeg takker for svaret. Det er riktig referert
fra statsbudsjettet for 2006 at det lille håpet
og det lille forbeholdet som lå der, var at man skulle
vurdere utviklingen i tråd med hva som skjer på trafikksiden
og størrelsen på skip.

I sitt svar 15. februar i år
sa statsråden at Regjeringen ville følge utviklingen.
Men den er gått fra vondt til verre, for det er ingen omtale
av prosjektet i budsjettforslaget for 2007.

Trafikkutviklingen er god og sterkt økende.
Men det er samtidig en større utfordring, fordi det stadig
bygges nye og større cruiseskip som
krever passeringshøyde på over 62 meter, som er
høydebegrensningen på Askøybroen. Og det
er jo på denne bakgrunnen – at trafikkutviklingen
er sterk, og at antall skip krever seilingshøyde over 62
meter – at Bergen bystyre samlet, med
basis i regjeringspartiene i Bergen bystyre, har rettet en ny henvendelse
til Regjeringen om å få hjelp for å få prosjektet
på plass.

