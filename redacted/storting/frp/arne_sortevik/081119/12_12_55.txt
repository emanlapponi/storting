 Jeg vrir fokuset videre innenfor samferdselssektoren, til sjøtransport. Hvilke grep tar samferdselsministeren for å løfte sjøtransporten opp i samferdselspolitikken? Alle snakker pent om å overføre mer gods fra vei til bane, men Regjeringen lar området farleder og havner ligge under Fiskeri‑ og kystdepartementet.


Jeg minner om at også i inneværende Nasjonal transportplan‑periode har de nåværende regjeringspartier sagt at gebyrstrukturen burde gjennomgås. Rapporten foreligger. Føler ikke samferdselsministeren ansvar for å bedre sjøtransportens vilkår i innenlands transportarbeid?


