  Jeg har følgende spørsmål
til samferdselsministeren:

«Det ligger flere klager til behandling
hos ESA vedrørende norske bompengefinansierte
samferdselsprosjekt. Klagene gjelder brudd på EUs bestemmelser
om bompenger, spesielt forhåndsinnkreving, krav
om at betaler skal ha direkte nytte, samt mulige omkjøringsmuligheter.
Flere klager er varslet, også for prosjekter
som er på vei frem til behandling i Samferdselsdepartementet
og i Stortinget.

Hvilken strategi har statsråden dersom
slike klager får medhold i ESA og EFTA-domstolen?»

