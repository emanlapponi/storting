 Takk for svaret. Det er riktig at få,
om noen, har klaget til ESA før når det gjelder
bompenger. Men grunnen til at det nå foreligger seks
klager, og er varslet flere, er at omfanget av bompengebruken har økt
dramatisk i Norge, og faktisk spesielt under denne regjeringen.
Det er også slik at ingen av disse bompengefinansierte
prosjektene har vært lagt frem til folkeavstemning, slik
at det er en direkte kanal fra innbyggerinitiativ som klagerne bruker.
Jeg går ut fra at statsråden også er åpen
for at innbyggerne kan bruke den type kanaler.
Men oppfølgingsspørsmålet er: Dersom
klagerne og innbyggerne får rett, vil da staten bidra mer
til de prosjektene som ikke får lov til å bruke
forhåndsinnkreving, og som ikke får
lov til å kreve betaling fra trafikanter som ikke
bruker prosjektet man blir pålagt å betale for?

