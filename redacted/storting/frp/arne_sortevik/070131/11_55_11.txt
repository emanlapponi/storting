 Igjen takk for svaret. Det er viktig
og nyttig å lytte, og kanskje spesielt til det
man har sagt selv før. Det er slik at partiene
som tillater og oppmuntrer til bruk av bompengefinansiering, også har
satt noen rimelighetskrav i forhold til bruk av en slik ordning,
og de rimelighetskravene er jo noen av de samme rimelighetskravene
som ESA nå etterprøver, og som EU har nedfelt,
nemlig at man innskjerper retningslinjene for nytteprinsippet. Det
sa flertallet i Stortinget da NTP 2006-2015 ble behandlet, og flertallet
sa også at «etterskuddsinnkreving skal være
hovedregelen». Men i praksis er det ikke blitt
slik, slik at oppfølgingsspørsmålet blir
da: Vil denne regjeringen i større grad etterleve de retningslinjer
som også sittende regjeringspartier var med på å understreke
bør være retningslinjer, da NTP 2006-2015 ble behandlet?

