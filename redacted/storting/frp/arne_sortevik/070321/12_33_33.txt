  Veinettet i Norge er dårlig
og umoderne. Stamveinettet trenger 230 milliarder kr, og etterslepet
i vedlikehold på statens egne veier er     25
milliarder kr. Rammene i nasjonale transportplaner kan ikke løse
disse oppgavene med mindre vi venter i 40 år.
Jeg har oppfattet det slik at også Senterpartiet
innser at rammene i nasjonale transportplaner er for små,
og at nivået må løftes.

Er det slik at det er bilistene som skal løfte
nivået i veisatsingen? Er det slik at staten
mangler penger, eller at finanspolitiske begrensninger
gjør det umulig for staten å bruke noe
av sin pengerikdom til å finansiere
mer av veiutbyggingen i Norge, også utenfor rammene
som vi kjenner fra gjeldende nasjonale transportplaner?

