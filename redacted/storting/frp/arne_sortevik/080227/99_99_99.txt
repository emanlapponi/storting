 Intermodal transport er et vanskelig uttrykk,
vanskelig tilgjengelig for folk flest. Men det handler om å ha et
transportnett der de ulike transportmåtene henger godt sammen, og
ikke minst at vi har transportknutepunkter der flere transportmåter
og transportvirkemidler møtes i felles punkter, slik at overgangen
fra den ene transportformen til den andre transportformen blir så
god som mulig. Burde ikke et så viktig rammeverk som det å tilrettelegge
for bedre transportknutepunkter kanskje vært avklart og avgjort før
man kjører en høring om Nasjonal transportplan? 

Her
snakker vi bl.a. om å omklassifisere stamveier. Det dreier seg riktignok
bare om 250 km, men det er viktig for å få vei, bane og havn
til å henge sammen på en god måte. 

