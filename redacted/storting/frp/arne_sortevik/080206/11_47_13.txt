 Jeg takker for svaret. 

Det er tydeligere i denne planrulleringen
enn det har vært tidligere, at det er et stort gap mellom det som
er en faglig anbefalt ramme og det som er gitt som en politisk planramme
fra departementet. Gapet er på hele 100 milliarder kr i ny planperiode
2010-2019 bare for vei alene. 

For at denne høringsrunden i
det hele tatt skal ha noen mening, må vi ikke da ha nye finansielle
virkemidler slik at vi kan få tatt et investeringsløft på
veisektoren, for i det hele tatt å kunne klare å dekke inn noe
av det formidable gapet på veisektoren som fagetatene selv peker på?
I utkastet til ny Nasjonal transportplan sier fagetatene selv: 

«Innenfor planrammene er det derfor ikke mulig å bygge ut
infrastrukturen til et ønsket nivå i overskuelig framtid.»

