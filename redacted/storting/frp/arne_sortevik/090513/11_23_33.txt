 Takk for svaret.


Oversikt over nybilsalget i 2009, altså i år, viser nedgang pr. april på over 35 pst. Jeg går ut fra at selv om statsråden ikke mener det er et mål å stimulere bilsalget og stimulere til at folk kjøper nye biler, har hun som målsetting at vi skal ha en rimelig moderne og ny bilpark. Når nybilsalget går kraftig ned, er det samtidig et kraftig signal om at alderen på den norske personbilparken er på vei opp, altså i feil retning. Regjeringen sier, og statsråden sier i svaret, at man ser på endringer i skatte- og avgiftssystemet. Mens Regjeringen «ser», og arbeider «med sikte på», svikter nybilsalget i år, og alderen på personbiler øker i år. Hvorfor setter ikke Regjeringen vrakpanten kraftig opp, for straks å sikre et kraftig oppsving i nybilsalget?


