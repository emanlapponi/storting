  Siste spørsmål, men ikke
minst et viktig spørsmål, går til fiskeri-
og kystministeren og er ikke om fisk, som er viktig nok,
men om seilingsled til Bergen, som er minst like viktig:

«Da Askøybrua i Hordaland
ble bygd, var det en forutsetning at også alternativ
seilingsled uten høydebegrensning på 62 meter
skulle bygges til Bergen havn. Broens seilingshøyde begrenser både
næringsvirksomhet ved Bergen Yards og i sterkt økende
grad cruiseanløp til Bergen havn, som er en av Europas
største cruisehavner. Broen er ferdig nedbetalt
med bompenger ved utløpet av 2006. Ny seilingsled er ikke
påbegynt.

Hva vil statsråden gjøre
for å gjennomføre bygging av ny seilingsled til
Bergen, slik Stortinget har forutsatt?»

