  Jeg takker igjen statsråden for svaret.

Statsråden har selv pekt på formuleringene
i Fiskeridepartementets budsjettproposisjon på side
119, og jeg siterer:

«Prosjektet
må imidlertid vurderes i tråd med trafikkutviklingen
og størrelsen på de skip som kan være aktuelle
for anløp Bergen havn.»

Det er slik at trafikkutviklingen er sterk,
skipene blir større, og de blir også høyere.
Det er altså en ny og forsterket utvikling siden dette
ble skrevet.

Vil statsråden ta nytt initiativ
for å få dette prosjektet opp og frem? Vil statsråden
alliere seg med tidligere byrådsleder Anne-Grete Strøm-Erichsen,
som i sin byrådsledertid var en ivrig forkjemper for at
Bergen måtte få denne seilingsleden på plass?
Jeg håper det kan være en støtte
for statsråden i arbeidet med å få realisert
dette prosjektet, som åpenbart må finansieres
av staten, fordi det er for sent å komme med regningen
til dem som nå har nedbetalt broen.

