 Takk for svaret.

Jeg konstaterer med tilfredshet at Statens
vegvesen i etterkant tar noen grep som kan bedre
en vanskelig situasjon for dem som
bruker Haukeliforbindelsen.

Det som er beklagelig, er jo at opprydding
og forbedrende grep kommer etter lang tids frustrasjon
og mange klager fra veibrukerne. Derfor er et naturlig oppfølgingsspørsmål
til statsråden om å hun er tilfreds med Statens vegvesens
håndtering av dette prosjektet – et prosjekt som går
tilbake til stortingsbehandling i forrige periode, bl.a. med
høring i Stortinget, et prosjekt der vi har hatt ett års utsettelse
fordi Statens vegvesen puttet mer arbeid inn i oppdraget enn det
var beslutningsgrunnlag for, og der mangelfull og dårlig
informasjon har ført til mange klager. Er statsråden
tilfreds med håndteringen?

