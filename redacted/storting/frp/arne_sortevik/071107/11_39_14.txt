 Mitt spørsmål til samferdselsministeren
lyder:

«Før Stortinget har behandlet
og vedtatt endring av vegtrafikkloven, er det utarbeidet
forskrifter til nye bestemmelser om kjøre- og hviletid.
Forskriftene skal gjelde fra 1. august 2007 for alle som
kjører godstransport med lastebil med
totalvekt over 3,5 tonn. I tillegg til stor iver etter å drive
EU-tilpasning har norske myndigheter også skjerpet
forskriftene med særnorske tiltak.

Hvordan vil statsråden sikre
at nye kjøre- og hviletidsbestemmelser på en god måte
tar hensyn til særnorske forhold i
transportnæringen?»

