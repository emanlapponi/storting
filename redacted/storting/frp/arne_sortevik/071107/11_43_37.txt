 Jeg takker statsråden for svaret.

Det er fortsatt bemerkelsesverdig at man har
det så travelt med det jeg vil kalle EU-tilpasning, at
man parallelt med behandling av den såkalte samtykkeproposisjonen
i Stortinget faktisk har laget utkast til et forskriftsverk og sendt
det ut på høring. Fremskrittspartiet
synes fortsatt det er en uklok, unødvendig og beklagelig
praksis.

Så har statsråden i sitt
svar vist frem at det er en del problemstillinger knyttet til eksisterende
regelverk. Da er mitt første oppfølgingsspørsmål:
Hvis det er slik at det er nødvendig å se nærmere
på en del sider ved de forskriftene som faktisk er innført,
er det da også grunnlag for å vente
litt med å gjøre nye forskrifter gjeldende, fortsette å videreføre
gamle regler, slik at man tar en grundig gjennomgang på nytt
av det regelverket som er tenkt innført?

