 Takk for presiseringen. Dessverre
er det slik at problemstillingen nok har holdt seg i den ventetiden
vi har måttet ha.

«Gjenstående arbeid med høydeutbedring
i Haukelitunnelen og Røldalstunnelen medfører
store problemer for transportnæringen
og for næringslivet. Periodevis stengning, dårlige
omkjøringsløsninger og mangelfull informasjon
gir store forsinkelser, redusert sikkerhet samt konsekvenser mht.
kjøre- og hviletidsbestemmelser. Dette prosjektet fremstår
fortsatt som et skandaleprosjekt.

Vil statsråden straks sørge
for at midlertidige løsninger blir forbedret og fremdriften
forsert i samarbeid med berørte parter?»

