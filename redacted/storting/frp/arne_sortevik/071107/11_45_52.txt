 Takk igjen! Jeg beklager at jeg må bry
statsråden med et tilleggsspørsmål til tross
for litt trøblete stemme og hals. Jeg har forståelse
for det, men ønsker å stille et lite
oppfølgingsspørsmål.

Jeg merker meg fortsatt at man har utsatt deler
av et forskriftsverk som nettopp er innført,
ett år. Det tyder på at man har hatt litt for
stor fart, vært litt for ivrig og ikke helt tatt
inn over seg de innspill som har kommet. Et av de innspill som har
kommet, gjelder bl.a. endring i unntakene, som jeg oppfatter
som en særnorsk skjerpelse. Det rammer bl.a. vedlikehold
og tilsyn med veier, et svært viktig område, som
vil påvirke transport og trafikk over det ganske
land. Så jeg gjentar oppfordringen om at hele regelverket
utsettes ett år, slik at man får en grundig gjennomgang
av det forslaget man tidligere har vedtatt.

