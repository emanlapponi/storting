 Igjen takk for svaret.

Jeg deler også følelsen
av tilfredshet over at vi nå nærmer oss slutten
på dette. Jeg konstaterer at statsråden imøtekommer
meg på den måten at det faktisk ikke
har vært en enkel vei når det gjelder Vegvesenets
håndtering av dette vegprosjektet. Det bør kanskje være
slik at når man går til et såpass dramatisk
tiltak som å stenge eller å redusere
kapasiteten på en høyfjellsovergang, bør
man i god tid på forhånd ha en tett og god dialog
med brukerne om hvordan dette skal praktiseres og gjennomføres
på en måte som gir minst mulig problemer
for dem som bruker veien. Dette eksempelet og dette prosjektet tyder
dessverre på at man ikke
i stor nok grad er innstilt på å ha en slik dialog
på forhånd, men kommer i etterkant, etter
at man har påført trafikantene store problemer.

