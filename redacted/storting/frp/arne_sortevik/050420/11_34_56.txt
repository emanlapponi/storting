  Jeg takker for et utfyllende svar på ett
av de områdene det er pekt på, nemlig besteforeldre.
I mitt spørsmål spør jeg om ordninger
som omfatter både foreldre og foresatte,
i tillegg til besteforeldre
og andre.

Det er slik at mange foreldre
og foresatte har både tid, vilje og interesse
av å komme inn i skolen i skolens tid og være
aktivt til stede på ulike måter. Jeg tror at vi
kan utvide og forsterke medvirkningen fra foreldre
og foresatte utover dagens organisering, som vi kjenner gjennom FAU-ene
og skolemiljøutvalgene som etter hvert nå kommer
på plass. Mange foreldre og foresatte ønsker
en annen form for medvirkning uten å være
organisert eller valgt inn. Like fullt ønsker
de å være til stede. Dette er et potensial
for skolen som skolen må åpne for. Jeg
håper at det kan tas initiativ også for
prosjektarbeid sammen med FUG på dette.

