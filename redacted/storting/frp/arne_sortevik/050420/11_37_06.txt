  Igjen – takk for svaret.
Det høres veldig bra ut. Jeg understreker nok en gang hvor
viktig det er å videreføre Foreldreutvalget for grunnskolen
slik vi har hatt det og kjent det, og slik vi fortsatt har det og
kjenner det.

Til slutt: Deltakelse fra foreldre
på skolen i skoletiden har to andre dimensjoner
som jeg gjerne vil sende med på veien. Statsråden
nevnte i det foregående spørsmålet at hun
var «vidåpen» for forslag, så da
benytter jeg anledningen. Det ene gjelder tilsynsdimensjonen. Det
at voksne, foreldre og foresatte, er til stede,
kan innpasses i en tilsynsordning ved skolens virksomhet. Det kjenner
vi også fra andre land. Det andre
går på sikkerhets- og vaktholddimensjonen, som
kan omfatte enkle forhold som trafikksikkerhet, trafikksikring.
Det kan vi dra videre til tiltak for å bekjempe mobbing
og til og med til regulært vakthold, om det skulle være
nødvendig. Så jeg håper at statsråden også vil
se på denne typen oppgaver og i samarbeid
med FUG drøfte om det også kan utredes
nærmere.

