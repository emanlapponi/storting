 Takk for svaret. Det er jo
et standardsvar. Det meste skal man komme tilbake til i denne litt monumentale
planrulleringen. 

Riksveiferjer er en viktig del av et robust nasjonalt
transportnett. Stamveinettet har ti ferjesamband, riktignok viktige ferjesamband,
men det innebærer at de fleste riksveiferjesamband er på dagens
øvrige riksveier. Det innebærer at med den foreslåtte
regionreformen vil om lag 93 pst. av midlene til kjøp av ferjetjenester
bli overført til regionenes rammetilskudd. Om det heter det i planforslaget:

«Det vil være opp til de
nye regionene å vurdere tilbudet for de regionale ferjene.»

Er statsråden fornøyd med regionvis ferjestandard
i ferjelandet Norge som en del av et robust nasjonalt transportnett? 

