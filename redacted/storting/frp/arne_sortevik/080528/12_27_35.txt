 Igjen takk for et nytt svar. 

Det er likevel slik at det er staten
som har hovedansvaret for et nasjonalt transportnett, og som ikke minst
sitter på hovedpengesekken. Vi ser et ferskt eksempel i revidert nasjonalbudsjett.
For å dekke kostnadsvekst og tilbudsforbedring i bare to fylker bevilger
denne regjeringen 105 mill. kr. Det er viktig å få en statlig
finansiering som er tydelig, gjerne øremerket, for å sikre
nasjonal standard på ferjetilbud over hele landet, uansett i hvilken
region man ferdes. 

I tillegg er det jo en viktig avklaring som totalt
mangler. Det er omtale og behandling av gratisferjer som denne statsråd
og statsrådens parti er like opptatt av som det Fremskrittspartiet
er. Ferjetakst er jo en forkledd bompengebetaling. Vi trenger også
en avklaring av gratisferjer i kommende rullering av planen. Får vi
det? 

