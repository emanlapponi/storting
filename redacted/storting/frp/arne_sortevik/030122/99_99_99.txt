 Jeg har følgende spørsmål
til utdannings- og forskningsministeren:

«Bergen har nesten 30 000 studenter
innen høyere utdanning. Til disse har Studentsamskipnaden
i Bergen knapt 2 900 studenthybler. Dette gir en dekningsgrad på 11
pst., mot 15 pst. i Trondheim og 18 pst. i Oslo. Derfor bør
bygging i Bergen prioriteres når det gjelder tildeling av
bevilgning på kap. 270 post 75 Studentboliger. I innstillingen
ber også et flertall departementet vurdere å åpne
for ulike finansieringsmodeller for utbygging.

Hvordan vil statsråden følge
opp for å sikre flere og bedre studentboliger
i Bergen?»

 Jeg takker for svaret.

Tildelingen av statlige midler til bygging
av studentboliger i Bergen har over lang tid vært for lav
i forhold til behovet. Nå har jeg nevnt dekningsprosenten,
og statsråden har i sitt svar nevnt det Bergen har fått
i tidligere perioder. Hvis vi ser på perioden fra og med
1999, har man søkt om tilskudd til over 1 200
hybelleiligheter og fått, som statsråden nevnte,
253, altså en relativt beskjeden tildeling. I samme periode,
altså fra og med 1999, har Oslo fått
tilsagn om langt over 800 hybelleiligheter, mot altså ca.
250 i Bergen. Det er litt av forklaringen på at dekningsgraden
er så lav som den er i Bergen. Det har kommet en henvendelse
til Utdanningsdepartementet fra en organisasjon som kaller seg Utdanning
i Bergen, hvor institusjonene står bak, og også Bergen
kommune. Den ber om hjelp. Vil Bergen nå få hjelp,
hjelp i form av penger til bygging av flere studentboliger?

 Da takker jeg for svaret.





                

