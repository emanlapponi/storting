 «I budsjettforliket mellom
regjeringspartiene og Arbeiderpartiet
for 2004 ble det kuttet kraftig i budsjettet for kap. 243 Kompetansesenter
for spesialundervisning. Konsekvensene er at skole- og botilbud
for hørselshemmede elever rammes, bl.a. gjelder dette Bjørkåsen
videregående skole i Bergen. Flere års budsjettkutt
har rammet denne og andre institusjoner, og rammer altså på nytt
i 2004.

Hva gjør statsråden for å sikre
at viktig opplæringskompetanse for denne typen elever ikke
svekkes ytterligere?»

 Jeg takker for svaret.

Det er slik at elevtallet både
ved Bjørkåsen og ved andre skoler for
hørselshemmede varierer. Men det er en farlig strategi å la
antall pedagogiske årsverk variere kortsiktig etter
antall elever. Elevgruppen varierer også, uavhengig av
det totale elevtallet. I øyeblikket har Bjørkåsen
mange elever som ikke kan følge ordinær
læreplan, men som må ha en individuell læreplan
på grunn av atferdsproblemer, ulike syndromer eller
generelle og spesifikke lærevansker, i tillegg til at de
har hørselshemming.

Mener statsråden budsjettrammene
de siste årene til kompetansesentre for spesialundervisning
og ressurstildelingen til de enkelte skolene i dette systemet fanger opp
slike variasjoner?

 Noe av det spesielle med Bjørkåsen
videregående er at det er den eneste
skolen der undervisningen blir gitt av pedagoger som underviser
i og på tegnspråk, til hørselshemmede
elever fra hele landet.

Jeg har med vilje ikke brakt St.meld.
nr. 14 for 2003-2004 inn i spørsmålet.
Det gjorde statsråden selv. Det er en sak som ligger til
behandling i komiteen. Men bakgrunnen for å stille dette
spørsmålet er jo ressurssituasjonen i dag. Det
er altså en bekymringsmelding knyttet til dagens ressurssituasjon,
i engstelse og frykt for at dagens kompetanse bygges ned over flere år.
Det er slik at budsjettkuttene i 2004 har kommet på toppen
av en tidligere nedbygging på 16 pedagogårsverk.
Meldingene fra Statped til omtalte skole er nå at de blir
pålagt å kutte ytterligere, slik at man kommer
opp i over 30 pst. kutt på to år, som ikke
helt står i stil til utfordringene i elevmassen.

