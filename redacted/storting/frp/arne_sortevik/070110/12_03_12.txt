  Jeg kan kanskje fjerne litt av undringen.

Jeg skal gi honnør for rask reaksjon etter
ulykken, men det kan ikke være overraskende
for denne statsråden at Fremskrittspartiet
i forbindelse med Nasjonal transportplan i 2004
og senest i finansinnstillingen
høsten 2006 foreslo å opprette et trafikktilsyn
for alle sektorene. Det ser vi selvfølgelig i
sammenheng med de tilsynene som allerede finnes. Men vi ønsker
at veisektoren spesifikt også skal ha et eget
selvstendig og frittstående tilsyn. Jeg registrerer
at alle partier har gått imot det tidligere.
Underlig nok har representanter fra partiene
Venstre og Høyre gått sammen
om å fremme Fremskrittspartiets forslag, et forslag som
de avviste senest i oktober i fjor. Men vi er jo glad for å få tilslutning,
og vi håper det går fortere enn å måtte
vente i to–tre år for å få det
på plass. Derfor håper vi også at
regjeringspartiene vil stille seg mer åpne til Fremskrittspartiets
gamle forslag om å opprette et selvstendig tilsyn som også dekker
veisektoren i Norge, for å skape større sikkerhet
på veiene. Jeg håper statsråden vil være åpen
for å vurdere en slik løsning.

