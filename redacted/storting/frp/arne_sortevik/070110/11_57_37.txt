 Med presidentens tillatelse vil jeg få ønske
statsråden et godt nytt år. Så til spørsmålet:

«Etter steinraset i Hanekleivtunnelen
på E18 ved Sande i Vestfold nylig bør ulike tiltak
for bedring av sikkerheten for trafikantene på norske
veier vurderes. Like viktig som periodisk godkjenning
av kjøretøy bør det være
at veinettet gjennomgår kontroll for at trafikantene på norske
veier skal gis best mulige sikkerhetmessige forhold. I en slik sammenheng
bør det vurderes innført et system med klassifisering
og periodisk godkjenning av veinettet i Norge.

Vil statsråden ta initiativ
til at en slik ordning blir vurdert?»

