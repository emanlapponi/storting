 Jeg takker igjen for svaret.

Det er slik at det er dagens pasienter og pasientene
i 2006 som er mest bekymret, og med god grunn. De kuttene som er
varslet, vil gå ut over bl.a. behandling av kreftpasienter
og føre til at fødende sendes hjem én
dag etter de har født ved Kvinneklinikken, som
er knyttet til Haukeland sykehus.

Det er en pasientrettighetslov som gir pasientene
rettigheter. Det er også slik at det er tilsyn, både
helsetilsyn og arbeidstilsyn, som har påpekt uansvarlige
forhold ved dette store sykehuset, forhold som skyldes pengemangel. Er
det pengemangel i Norge? Er det pengemangel som gjør at
denne regjeringen, som har flertall, og som har sagt at den vil
bedre sykehusøkonomien og utvikle
kvaliteten i velferdssamfunnet og velferdstilbudene, ikke
kan gjøre noe for de pasienter som trenger sykehusbehandling
i 2006? Skal de vente til de blir friske, eller håpe
på bedre forhold i 2007 og 2008?

