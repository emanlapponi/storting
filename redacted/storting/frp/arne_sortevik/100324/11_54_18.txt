 Takk for svaret.


Det er bra at statsråden iallfall vil vurdere saken. Det er riktig, som statsråden sier, at Eikåstunnelen er viktig. Den har stått på kommunale, fylkeskommunale og for så vidt også på statlige prioriteringslister i snart 20 år. Jeg er kjent med at det nylig har kommet uttalelser fra fylkeskommunen om at Eikåstunnelen må realiseres nå. Det er også kjent gjennom dagens utgave av Bergens Tidende at byrådet i Bergen har sendt brev til statsråden og bedt om akkurat det samme.


Jeg oppfatter av svaret at dette dels går på eget nasjonalt regelverk, men også på regelverket i EU. La meg da presisere: Tunnelen er 580 meter lang, altså 80 meter lengre enn det forskrifter og EU-regelverk omtaler. Er det slik at norske myndigheter ikke har handlingsrom innenfor rammen av 80 meter?


