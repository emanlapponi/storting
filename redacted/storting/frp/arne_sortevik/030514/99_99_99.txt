 Her kommer et spørsmål til fiskeriministeren
som ligger innenfor fiskeriministerens ansvarsområde:

«Departementet har etter
det jeg kjenner til, sluttet seg til forslag om å flytte
eksisterende oljeverndepot fra Fedje i Hordaland til Florø.
Årlig er det ca. 2 500 anløp til oljeraffineriet på Mongstad,
Europas nest største oljehavn. Flyttingen er mot enstemmige
råd fra berørte kommuner og fra fylkesutvalget
i Hordaland.

På bakgrunn av den store tankbåttrafikken
og de enorme miljøkonsekvensene for Hordalands skjærgård
av en eventuell ulykke, vil statsråden foreta
en ny vurdering for å beholde oljeverndepot på Fedje?»

 Fra ulike hold er det uttrykt bekymring nettopp
over at den tilleggsanalysen for Fensfjorden og Mongstad/Sture-regionen
som er foretatt, ikke er god nok. Den gir ikke
et korrekt trafikkbilde og en korrekt beskrivelse av situasjonen
som faktisk kan oppstå på bakgrunn av omfanget
av anløp, størrelsen på skipene og typen
last. Den siste tilleggsanalysen var faktisk også unntatt
offentlighet i en periode.

Mener statsråden at han
har forsikret seg om at risikoanalysene gir et korrekt beslutningsgrunnlag?
Og mener statsråden at saken er opplyst i henhold
til forvaltningslovens bestemmelse?

 Om man konkluderer med at risikoen er betryggende
dekket, er jo helt beroende på hvordan man beskriver selve
risikosituasjonen. Blant de 2 500 anløp er det
50 anløp av skip på over 300 000 dødvekttonn.
Det er kjent at noen av disse skipene som har vært
på Mongstad, i etterkant har hatt svikt i maskineri og
motorkraft andre steder. Hendelsene kunne like
godt ha inntruffet på vei inn i eller på vei
ut fra området, og det understreker den store risikoen
som er i området.

Jeg har lyttet til svarene, men vil likevel
ha følgende som et siste tilleggsspørsmål:
Kan statsråden tenke seg en både-og-løsning,
der oljeverndepotet på Fedje opprettholdes, siden det ligger
midt i en høyrisikosone og dermed kan nå en aktuell
og vanskelig hendelse på et minimum
av tid?

