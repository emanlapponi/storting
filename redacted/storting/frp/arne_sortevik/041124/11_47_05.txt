  Da er det kanskje også viktig å se
nettopp på fritaksordningene. Omfattende grad av fritak
kan nettopp sørge for det som statsråden gjerne ønsker å unngå.
Derfor er oppfølgingsspørsmålet knyttet
til hvordan statsråden ser på ordninger med full
eller omfattende fritaksmulighet fra et felles verdifag.

I en nasjonal situasjon, som den også vårt
land opplever, der mange barn med minoritetsbakgrunn skal søkes integrert
i et norsk samfunn gjennom grunnutdanningen, som er en møteplass
for integrasjon, vil ikke fritak fra felles verdifag kunne oppfattes
som et ønske om at man faktisk ikke ønsker integrering,
men det stikk motsatte? Og vil ikke en omfattende fritaksadgang
også være en fare for stigmatisering av elevgrupper
i skolen?

