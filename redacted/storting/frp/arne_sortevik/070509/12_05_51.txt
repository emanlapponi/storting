 Til VG 12. april i år sier
utbyggingsdirektør Aksnes i Statens vegvesen:

«Etterslepet
kan gjøre at tunnelene ikke er driftssikre, men
det utgjør ikke fare for den enkelte
bilist.»

Deler statsråden dette synet? Erfaringene
til mange trafikanter er dessverre ikke
slik. De er faktisk motsatt. Jeg skal bruke et ganske
ferskt eksempel fra Bergen. I en tunnel som
statsråden sikkert kjenner til, Damsgårdtunnelen, som
går mellom Fyllingsdalen bydel og Bergen sentrum, var
det i går en kjedekollisjon med åtte
biler, tre ble skadet. Det var ikke mulig, ikke
engang for politiet, å åpne rømningsdørene
som skal gjøre det mulig for en ambulanse å komme
inn i tunnelen. Når ikke engang politiet
klarer å bruke nødutstyret og evakueringsutstyret,
viser det at vi har et problem. Når vi i tillegg har alarmtelefoner
som ikke virker, og dårlig belysning, er det
klart at den enkelte trafikant har grunn til å føle
seg utrygg.

