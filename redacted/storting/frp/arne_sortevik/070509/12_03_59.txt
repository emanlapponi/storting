 Takk for svaret.

Det har lenge vært kjent at det er
et stort vedlikeholdsetterslep på norske
veier, totalt ca. 45 milliarder kr. Det tallet som statsråden
refererer til for riksveinettet, ca. 14 milliarder kr, har også vært
kjent. Men det har vært mindre kjent hvor stor
del av vedlikeholdsetterslepet på riksveinettet som faktisk
gjelder veitunnelene, hvor de trafikkerende er i en ganske
spesiell situasjon.

Hva er statsrådens plan for å dekke
opp etterslepet? Jeg ber ikke om noen lekkasje
fra revidert budsjett eller fra budsjettet for
neste år, men om signaler på om man vil se på muligheten
for få programmer for å rydde opp i etterslepet
når det gjelder vedlikehold av veitunnelene, der de veifarende
er i en spesiell situasjon. De er i en tunnel, og det er en helt
spesiell situasjon som skaper utrygghet i utgangspunktet,
når vi har et rassikringsproblem. Nå har vi et
tilleggsproblem, nemlig mangel på vedlikehold.

