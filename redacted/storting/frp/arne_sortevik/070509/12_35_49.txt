  Takk for svaret.

Vi trodde vi hadde tunnelkompetanse, og vi
trodde vi hadde god dokumentasjon på bygging av tunneler
inntil taket datt ned i Hanekleivtunnelen.

I innspillet til Nasjonal
transportplan 2006–2015 blir det oppgitt fra Statens Vegvesen
at etterslepet når det gjelder bruer og kaier – det
er slått sammen i en stor haug – er på 3,3
milliarder kr. I tunnelsammenheng har vi fått frem tallet
på etterslep når det gjelder vedlikehold på veitunnelene,
ca. 2 milliarder kr. Mitt oppfølgingsspørsmål
er konkret: Har vi noen tall når det gjelder
etterslep på vedlikehold av bruer på riks- og
fylkesveier, med tilleggsoppfølging som følger?

Når det gjaldt tunnelene, sa veidirektøren – som
jeg nevnte i mitt spørsmål tidligere i dag – at
han trodde at tunnelene var ok. Tror statsråden at bruene også er
ok?

