  Mitt spørsmål til samferdselsministeren
er følgende:

«Bilistene betalte i 2005 over 4,1
mrd. kr i bompenger, en økning på ca. 300 mill.
kr fra året før. En betydelig del av bompengene
brukes til betaling av finansierings- og innkrevingskostnader og ikke
til betaling for bruk av anleggene. Bompengefinansiering er nå blitt
en betydelig finansieringskilde i den samlede finansiering
av offentlig veinett i Norge. Det vil derfor være naturlig
at staten legger til rette for at slike kostnader blir lavest mulig.

Hva vil statsråden gjøre
for å redusere slike kostnader?»

