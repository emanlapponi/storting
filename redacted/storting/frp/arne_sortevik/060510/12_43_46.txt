  Jeg er selvfølgelig alltid interessert
i statsrådens syn på Fremskrittspartiets politikk,
men i konkrete spørsmål er jeg mer interessert
i konkrete svar på hva denne regjering og denne statsråd
vil gjøre.

Det er ofte slik at bompengefinansiering
fremstilles som et spleiselag, der staten, den rike staten,
deltar i spleisen. Da er det altså to forhold som er knyttet
til rimelighet, foruten renten, som jeg var inne på i
forrige oppfølgingsspørsmål.
Det er forskjellen i andeler mellom staten og de andre
som betaler. Et ferskt eksempel er fra Fredrikstad, Kråkerøybroen – saken
er på vei til Stortinget – der 6 pst. er betaling
fra staten og 94 pst. er betaling fra bompengebetalerne. Det er ofte også slik
at staten bidrar med sin del sent i byggefasen, og det gjør
at bompengeselskapene får ekstra finansieringsbehov
og ekstra finansieringskostnader.

Vil statsråden se på dette
og få en bedre balanse i
de bompengefinansierte prosjektene?

