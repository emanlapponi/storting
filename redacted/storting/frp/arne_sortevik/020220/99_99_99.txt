 Jeg har et spørsmål til finansministeren:

«I forbindelse med evalueringen av
Stortingets behandling av stats- og nasjonalbudsjettet var utvalget også inne
på flere viktige spørsmål som det ikke
ble tid til å vurdere nærmere. Dette gjelder modifisering
av kontantprinsippet og spørsmålet om flerårige
budsjetter. Enkelte land har helt eller delvis forlatt
kontantprinsippet, og en del land arbeider ut fra flerårige
budsjetter. Utvalget mente disse spørsmålene måtte
utredes nærmere.

Har statsråden tatt initiativ
til slik utredning, eller vil han gjøre det?»

 Jeg takker for svaret.

Det betyr at et arbeid er på gang,
men at det fremdeles er tid til innspill. Mitt poeng er at utvalget
som evaluerte Stortingets behandling, pekte på to forhold.
Det utvalget ikke berørte, er etter
min mening et tredje område, der modernisering
og fornyelse kanskje er mer viktig for Norge enn for mange
andre OECD-land, nemlig bruk av oljepenger og spesifikt
bruk av oljepenger i utlandet. Bruk av oljepenger i utlandet, kjøp
av varer og tjenester enten i utlandet eller levert i Norge
av utenlandske leverandører og med
i hovedsak utenlandsk arbeidskraft er et sentralt tema
dersom vi skal modernisere de økonomiske begreper og prinsipper
som vi bruker i styringen av landets og statens økonomi.
Vil statsråden også inkludere bruk av
utenlandsbudsjett i en slik utredning? Selv om arbeidet er igangsatt,
er det altså tid igjen til å gi innspill underveis.
Så jeg gjentar spørsmålet: Vil statsråden også sørge
for at bruk av utenlandsbudsjett blir vurdert i en slik utredning?

