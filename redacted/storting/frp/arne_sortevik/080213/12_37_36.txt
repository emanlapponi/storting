 Jeg vil igjen
takke for svaret. 

Selvfølgelig er samarbeid viktig, og det
skal vi ha. Men det som ofte mangler i norsk samferdselspolitikk, er at
noen tar et hovedansvar og et hovedgrep for å få gode, samordnede
løsninger på plass. Det gjelder nettopp i de tre byene som
er beskrevet. Det er riktig at prosjektene ikke er kommet like langt, og
at de har ulik karakter. Det som er en fellesnevner for alle tre, er at
de kan knytte jernbane, flyplass og storby sammen på en god måte,
og da er vi inne på et av de andre viktige delmålene til den
nye nasjonale transportplanen, nemlig å få trafikknutepunkt
godt på plass. Mitt tips til statsråden, hvis hun da fortsatt
avviser prosjektfinansiering, er å forsøke å kjøre
dette frem som miljøprosjekter. Det er jo det det er. Det virker
jo som om pengene sitter atskillig løsere for denne regjeringen når
det gjelder miljøsatsing. Dette med jernbanebasert kollektivtrafikk
i de store byene vil være en god miljøsatsing som kanskje kan
løsne noen penger. 

