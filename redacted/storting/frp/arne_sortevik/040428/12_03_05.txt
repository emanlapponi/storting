 Jeg har følgende spørsmål
til fiskeriministeren:

«I forbindelse med «Rocknes»-forliset
ble det oppdaget grunner i Vatlestraumen, som er en del av den smaleste
og mest trafikkerte del av skipsleden til og fra Bergen havn. Vatlestraumen
har et svært urent farvann, med mangelfull kartdokumentasjon.
Blant trafikkerende skip er også større
tonnasje med farlig, forurensende last og store passasjerskip med
stor bunkerskapasitet.

Vil statsråden innføre seilingsbegrensninger
i Vatlestraumen?»

