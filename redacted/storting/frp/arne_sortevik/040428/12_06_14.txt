 Jeg takker for svaret.

Det er ubetinget positivt at man er i ferd
med å vurdere tiltak. Denne tragiske ulykken gir like
fullt en påminning om at vi har med innaskjærs
farled å gjøre. Det som er det spesielle, er at
det også er tett bebyggelse, til dels på begge
sider, og tett innpå selve farleden. I en slik sammenheng
får vi også en påminning om
at det er viktig ikke bare å se på trafikkmengden,
men også hvilke typer trafikk vi har. Og som
jeg nevnte i mitt innledningsspørsmål, er det
to typer trafikk som gir grunn til bekymring. Det ene er farlig
last, hvor det altså går tankskip med bl.a. høyeksplosiv vare
som bensin. Så er det – gledelig nok – en
sterk økning i cruise-trafikken til Bergen havn, men skipene
blir flere og større, og de har mer og mer bunkers lastet
om bord.

Ser statsråden at dette er en særlig
risiko, og at det er særlig risiko knyttet til dette området?
Og mener statsråden at man nå får
forsvarlig sikring, med de to hovedtiltakene som er antydet?

