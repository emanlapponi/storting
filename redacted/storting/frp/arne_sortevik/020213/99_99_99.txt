 Jeg har et spørsmål til kirkeministeren.
Vi skifter tema, og vi skifter landsender:

«To prester i Finnmark er gjennom
avskjedssak fjernet fra sine stillinger. Prestene vant
første rettsrunde i herredsretten, men tapte
i lagmannsretten. Avskjed ble begrunnet med at prestene ikke
aksepterte sin biskop og stod fast på sitt syn
om homofili. Kautokeino er en av de berørte menighetene.
Menighetsrådet ønsker soknepresten gjeninnsatt.

Vil statsråden ta et initiativ
slik at menigheten blir hørt i sitt ønske
om å få tilbake sin tidligere sokneprest?»

 Jeg takker for svaret.

Jeg vil først minne om at det er mulig å ta
politiske initiativ i nær sagt alle
saker, hvis man ønsker det. Det har vært
mange vikarer i stillingen som sokneprest etter at den
tidligere soknepresten ble fjernet. Etter det jeg har fått
opplyst har embetet vært utlyst mange ganger uten at det
har kommet søkere. I januar i fjor, altså for
et år siden, søkte avsatt sokneprest, med menighetsrådets
enstemmige anbefaling, om lån av Kautokeino kirke til gudstjeneste.
Dette ble avvist av biskopen.

Sem-erklæringen har en formulering
om å vektlegge Kirkens uavhengighet i åndelige
spørsmål og om overføring av
større ansvar til kirkelige organer. Det kan virke som
dette bare skal gjelde på toppen. Det kan virke som
om det bare er på toppen av Den norske
kirke det skal aksepteres uavhengighet og toleranse. Det bør
vel også være viktig for kirkestatsråden
at Kirken får rå seg selv lokalt. Det er tvilsomt
om håndteringen i denne saken, der et lokalt
menighetsråd fortsatt ønsker samme sokneprest,
bidrar til å skape en aktiv, uavhengig og deltakende folkekirke.

 En betydelig del av den troende menigheten
i Kautokeino har i lengre tid samlet seg om ord og sakrament
i bedehuset i Kautokeino. Et brukbart alternativ til gjeninnsettelse
er derfor en ordning som jeg forstår kalles en dansk modell,
en ordning med valgmenighet som gir menighetsmedlemmer rett til både å kalle,
ansette og lønne egen prest og til å bruke
menighetens kirkehus etter nærmere avtale. Kan
statsråden tenke seg å ta initiativ – for
det er det dette dreier seg om – til å få på plass
en prøveordning etter en slik omskrevet dansk
modell, for å imøtekomme menighetens sterke ønske
om å være menighet under sin tidligere
sokneprest?

