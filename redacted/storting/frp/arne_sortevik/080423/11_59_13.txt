 Det er verken keiser eller
nye klær her. Her er det spørsmål om å gi signaler
om at man kanskje kan begynne et år før man får det formelle
budsjettvedtaket og den formelle budsjettbevilgningen. Selvfølgelig
kan staten gjøre dette, for den har jo penger. 

La meg også
til slutt ta en annen variant når det gjelder forskottering, som vi
faktisk kjenner fra praksis innen skolesektoren. Vi har gjennom mange år
bevilget 15 milliarder kr til opprustning av skolebygg. Der har vi en egen
post på statsbudsjettet til å dekke renteutgiftene i en periode.
Dette må vi også kunne bruke knyttet til forskottering. Mange
lokale initiativ for å forsere bygging av viktige samferdselsprosjekt
kan nok klare forskotteringsutgiftene på egen kjøl, til og
med uten bompenger, men da er de kanskje avhengig av å få et
visst bidrag fra staten, helt parallelt med det vi har gjort for skolebygg,
der staten må stille opp med budsjettmidler også for å
dekke forskotteringsutgiftene ved lånefinansiering for å få
bygd de lokale prosjektene raskere. Er det noe man vil se på? 

