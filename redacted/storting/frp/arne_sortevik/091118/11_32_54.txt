 Igjen takk for svaret. 

Jeg står her med kopi av Håndbok 111, som beskriver standard for drift og vedlikehold
              på dagens riksveinett. Jeg tillater meg å sitere fra forordet: 

«Ved å gjennomføre standarden på landsbasis sikres trafikantene mot sprang i
                kvalitet eller tilbud over regionsgrensene og mellom distriktene. 

Standardkravene angir de nivåer som samfunnet er tjent med.» 

Dette er standarden vi har i dag. Spørsmålet er hvilke standarder vi får etter 1.
              januar 2010. Er det slik at nivået som samfunnet er tjent med, endres når fylkene
              overtar riksveiene? Eller vil statsråden sørge for at de samme kravene til drift og
              vedlikehold som vi har i dag, også skal gjelde når fylkekommunene skal overta
              eierskapet til dagens riksveinett? 

