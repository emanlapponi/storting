 Takk for svaret. Beskrivelsen er jo velkjent, altså den faktiske og fysiske
              flyttingen av ansvaret for veier som er dårlig vedlikeholdt. 

Nå var statsråden i svaret inne på at det kan være problematisk å ha for store
              standardavvik. Hvis det er slik at man går fra én felles standard med staten som eier
              til i verste fall 19 ulike standarder – at det i alle fall gis anledning til å fravike
              en enhetlig standard – gir jo det grunn til bekymring. Det gir også grunn til
              bekymring at vi får en oppsplitting av standard både på vei- og ferjenettet i Norge.
              Hva er grunnen til at man vil vente med å se om det skal gis statlige føringer, og
              ikke iverksette det fra starten av reformen? 

