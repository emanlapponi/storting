 Jeg takker for svaret, men deler av det dreier
seg om prioritering av veimidler, som det altså ikke er
spurt om i spørsmålet.

Det er selvfølgelig viktig og riktig
med kvalitetssikring, og spørsmålet tar først
og fremst sikte på å oppklare om etaten følger
de statlige retningslinjer for kvalitetssikring som er trukket opp.
Så langt jeg kjenner til, er regelverket slik at det er
Finansdepartementet som har ansvaret for ordningen med ekstern kvalitetssikring
på statlige prosjekter over 500 mill. kr. Prosjektet så langt,
og også antydet i videre behandling i fylkeskommunal regi, forutsetter
statlig medvirkning. Det er fagdepartementet som er oppdragsgiver,
meg bekjent, og det er Finansdepartementet som bestiller innenfor
rammeavtalen. Etter det statsrådens eget departement opplyser
så sent som 5. november i år, er det
gjort kjent for Statens vegvesen at etater ikke er oppdragsgiver
for statlig kvalitetssikring. Er det noen grunn til å fravike
dette kvalitetssikringsopplegget for dette prosjektet?

