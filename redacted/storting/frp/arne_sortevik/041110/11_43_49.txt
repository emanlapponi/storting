  Det er slik at til slutt i brevet fra departementet
sies det: Departementet tar sikte på at ny lov kan tre
i kraft fra 1. august 2005.

I proposisjonen er det foreslått at
ikrafttredelse og overgangsbestemmelser fastsettes av Kongen. Men
ut fra svaret som nå er kommet, er jeg tilfreds med at
statsråden på denne måten slår
fast at det er opp til komiteen og til slutt Stortingets behandling å fastslå både
ikrafttredelse og eventuelle overgangsbestemmelser. Det er det viktige poenget
med hele spørsmålet; at vi på denne måten
og gjennom svaret fra statsråden får slått
fast at slik er det, og at de som ønsker å avvente
det endelige resultatet, trygt kan gjøre det.

