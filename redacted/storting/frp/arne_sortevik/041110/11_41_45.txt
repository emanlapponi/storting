 Jeg takker for svaret.

Bakgrunnen for og bestillingen av lovverket
kjenner jeg selvfølgelig til, innholdet også.
Hovedpoenget i spørsmålet er hvordan dette blir
oppfattet i sektoren, og ikke minst hvordan det kan oppfattes av
fagkomiteen, som faktisk har lovforslaget til behandling.

Jeg er glad for den siste delen av statsrådens
svar. Jeg vil også minne om bakteppet i denne saken. Tilknytningsformen
ble også behandlet av utvalget som har laget rapporten
som ligger til grunn for odelstingsproposisjonen. Tilknytningsformen
for de statlige institusjonene var sterkt omtvistet. Statsråden
valgte å gå til det uvanlige skritt å bekjentgjøre
at hun ikke videreførte forslaget om å endre tilknytningsformen,
gjennom en kronikk i Aftenposten, for å skape en viss ro
i en meget opphisset sektor. På den bakgrunn er spørsmålet
om ikke statsråden har skjønt at dette omfattende
brevet er blitt oppfattet som et signal om forskottering av Stortingets
behandling og et signal om styring i stedet for et signal om samarbeid.

