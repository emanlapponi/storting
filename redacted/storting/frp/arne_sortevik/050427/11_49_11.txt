  Det er nettopp det som er poenget
her, at i et femårsperspektiv er utbyggingsomfanget betydelig.
Vi snakker om 3 milliarder kr. Etter mitt syn er det en
tydelig fremvisning av at det trengs en ekstraordinær statlig
innsats for at en slik nødvendig utbygging, for å sikre
god pasientbehandling, faktisk kan gjennomføres. Det kan
umulig være pengemangel hos staten som gjør
at man ikke også i denne regionen kan
gå inn og gi en statlig pakke.

La meg til slutt spørre: Er det mulig
for helseforetakene å etablere egne
selskaper som på egen hånd står for utbygging,
og som så eventuelt leier tilbake igjen anlegg? Er
det en problemstilling som helseforetakene kan bli tvunget til å vurdere?
Er det etter hensikten med tanke på staten som eier
av sykehusene?

