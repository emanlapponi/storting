 Jeg takker for svaret.

Jeg er enig med statsråden i at vi snakker
om tre spesifikke forhold. Jeg spør om det ene forholdet som dreier seg
om vold i skolen. Ifølge det jeg har registrert, viser voldsstatistikk
fra f.eks. Oslo-politiet for 2003 at sju lærere ble utsatt for vold,
og at 54 av de anmeldte voldshandlingene i Oslo fant sted på skoler.
Jeg har også registrert at utdanningsetaten i Oslo viser til 166
tilfeller av grov vold i første halvår av 2004, og at voldstallene
er 50 pst. høyere enn for året før. Med andre ord: Vi har et klart
og tydelig voldsproblem, til atskillelse fra det som dreier seg
om mobbing og uro, som er viktig nok. Vi har et voldsproblem, og
vi registrerer at vi i økende grad har et voldsproblem. Hva gjør
vi for å bekjempe denne utviklingen?

