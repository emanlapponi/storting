 Jeg takker for svaret. Det er jo både
interessant og løfterikt.
Men det var altså slik at da Stortinget i 2004 behandlet
den transportplanen som vi nettopp har startet på,
var man også den gang bekymret for prognosene,
og det var uttrykt et ønske fra departementet
om å lage bedre prognoser med større
vektlegging av prognosenes nytte til planleggingsformål. Dessverre
er det slik at når vi snur oss bakover en del år, ser
vi at det har vært atskillig høyere trafikkvekst
enn de 1,5 pst. som nå ligger inne som det offisielle
planleggingstallet.

Da er spørsmålet om vi må vente
på ny transportplan i 2010 før vi gjør
noe med denne faktoren som er med og dimensjonerer og prioriterer
nye veiprosjekter.

