  En grundig gjennomgang er bra. Det som er
viktig å presisere, er at det er to forhold her. Det ene
er at det er normale væravvik innenfor
normale kontrakter som operatørene og funksjonskontraktinnehaver
selvfølgelig skal overholde og levere i henhold til. Men
så inntreffer det spesielle værforhold som man
vanskelig kan legge inn i forutavtalte kontrakter. Da
må det altså være fullmakter
hos Statens vegvesen, slik at man i en vanskelig
situasjon – kanskje en litt krisepreget situasjon
som den vi hadde på E18 – kan håndtere dette,
at man kan rekvirere ekstra innsats fra dem som har kapasitet,
og at man også påtar seg regningen,
slik at ikke regningen for helt ekstraordinære
og urimelige værforhold automatisk blir lagt på dem
som har funksjonskontraktene – at de blir sittende igjen
og må betale for litt vanskelige værforhold som
man ikke har regnet inn når man har inngått
kontrakt.

