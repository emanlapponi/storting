  Det er bra med datautstyr, men det er faktisk
viktig å følge med på værmeldingene
og ta til seg varsler som er gitt på forhånd.

Det er faktisk slik at det har snødd
på Sørlandet før. Det snødde
faktisk i fjor, og da var også veien – E18 – stengt.

Nå snakker vi ikke om snøen
som falt i fjor, men vi snakker om den som falt i år, med
ganske dramatiske konsekvenser.

Jeg er litt spørrende til om Statens
vegvesen kanskje igjen skal evaluere seg selv,
og litt undrende til at det synes som om Statens vegvesen er opptatt
av å legge skylden på entreprenørene
som har funksjonskontrakter. Det er vel slik at det er Statens vegvesen
som utformer kontraktene, og som bør sørge for
at de tar høyde for at det kan inntreffe ekstraordinære
og spesielle værforhold vinterstid. Altså: Det
man legger inn i kontrakten, får man i hovedsak – og
i mitt utgangspunkt – også levert. Men
hvis man ikke tar med seg forhold knyttet til ekstraordinære
og spesielle værforhold, kan man selvfølgelig
få en overraskelse. Det er litt leit hvis man skylder på andre
og man selv sitter med en del av skylden.

