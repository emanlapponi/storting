 Jeg takker for svaret. Det er helt riktig som statsråden sier, at det i Soria Moria-erklæringen står  som følger:


«Regjeringen vil bedre rabattordningene og utrede om enkelte strekninger kan gjøres gratis.»


Men vi må tilbake til april 2007, da vi fikk rapporten om gratisferjene. Det står fortsatt en oppgave igjen å løse. Det står intet i statsbudsjettet for 2009. Jeg oppfatter at vi her kanskje har fått en presisering fra statsråden om at man ikke har gitt opp, men fortsatt vil jobbe med prosjektet. Hva er det som gjør at det tar så lang tid at det går helt fra midtveis i 2007 til – antakelig – langt ut i budsjettåret 2009 før man muligens kan lansere en forsøksordning med gratisferjer?


