  I sitt første svar berørte også statsråden
bevilgningene til Elevorganisasjonen. Så vidt jeg kjenner
til, var de i 2004 samlet opp mot 3 mill. kr, inklusiv Operasjon
Dagsverk. Jeg må minne om at bevilgningene til interesseorganisasjonen
for de 600 000 elevene i grunnutdanningen er på i
underkant av 6 mill. kr.

Mitt oppfølgingsspørsmål
er: Vil statsråden se nærmere på basis
for tildelingen, slik at den baseres på antall medlemmer
som er aktivt og enkeltvis innmeldt i organisasjonen, og ikke
blir en fellesbevilgning eller en totalbevilgning til
en enkelt organisasjon som praktiserer kollektivt medlemskap?

