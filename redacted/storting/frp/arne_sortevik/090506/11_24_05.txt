 Igjen takk for svaret. 

I den virkelige verden er det slik at finansieringsgrunnlaget for fremlagt
                     Nasjonal transportplan var laget før innhold og virkninger av finanskrise og
                     økonomisk tilbakegang var kjent. 

I den virkelige verden er det også slik at den var laget av tre
                     regjeringspartier som i etterkant har et annet og langt mer samordnet syn på
                     bruk av prosjektfinansiering enn de hadde da planen ble laget. 

I den virkelige verden er det slik at behovet for etterspørselsstimulering
                     gjennom modernisering av veinett og jernbanenett er omfattende. 

Behovet for modernisering er fortsatt like omfattende som det har vært de siste
                     årene, men nå er det altså et ekstra behov i den virkelige verden for å
                     stimulere etterspørsel gjennom nettopp modernisering av infrastrukturen. Derfor
                     gjentar jeg spørsmålet: Vil Regjeringen nå utvide og endre
                     finansieringsgrunnlaget for Nasjonal transportplan 2010–2019? 

