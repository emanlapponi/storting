 Jeg takker for svaret.

Jeg vil også understreke
at initiativ som statsråden tidligere
har tatt for å få saken ut av dødvanne,
ser jeg på som meget positivt.

Men i svar på skriftlig spørsmål
om dette i november 2003, altså i fjor, svarte statsråden
bl.a.:

«Kystverket
er nå i sluttprosessen i arbeidet med forprosjektet. Status
i arbeidet vil bli omtalt i Nasjonal transportplan
2006-2015, som fremmes for Stortinget våren 2004.» – Det
er der vi er nå. – «Saken vil bli forelagt
Stortinget på egnet måte etter
at forprosjektet er avsluttet.»

Så gjenstår å klargjøre
statsrådens svar. Er det slik at når denne saken
og dette prosjektet ikke er omtalt i NTP – for
det er det ikke – betyr det ikke
at det er satt bom for prosjektet på noen som
helst måte, men at det er snakk om en forsinkelse, og at
det vil komme til Stortinget som en tydelig sak og på en
egnet måte for å få en sluttbehandling
mot realisering?

