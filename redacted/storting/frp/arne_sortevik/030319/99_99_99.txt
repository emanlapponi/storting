 Jeg har følgende spørsmål
til statsråden:

«Krokeide yrkesskole
er landets eneste landsdekkende attføringsskole for voksne.
Staten dekker driftsutgifter etter § 26-2 i privatskoleloven.
Det gis også tilskudd til internat. På grunn
av økte personellutgifter innen pedagogikk og
helse har skolen underskudd både i 2002 og 2003
fordi det da blir for lite budsjettmidler igjen til øvrige
utgifter knyttet til driftsopplegget.

Hva vil statsråden gjøre
for å sikre reell fullfinansiering
for denne skolen som utfører en viktig samfunnsoppgave?»

 Jeg takker for svaret.

Systemet kan generelt sett være
så godt det bare vil, men hvis sluttresultatet både
for denne skolen og andre skoler er at de faktisk sitter
igjen med en underfinansiering som truer tilbudet, er det kanskje
grunn til å se på selve systemet. Her i dette
tilfellet er det altså slik at det har vært høye
lønns- og pensjonsutgifter knyttet til det personellet
som skal gi det gode tilbudet – høye
utgifter fordi kategorien personell gjør at mer enn 80
pst. av skolens totalbudsjett i 2003 går til lønninger,
slik at det blir underdekning for de øvrige driftskostnadene
som er knyttet til totaltilbudet, og derved altså underskudd
for skolen. Da er spørsmålet: Mener
statsråden at skolen enten skal redusere tilbudet, at elevene
selv skal betale differansen, eller mener statsråden
at det er Landsforeningen for Hjerte- og Lungesyke som skal dekke
statens regning?

 Det håper jeg jo på vegne
av skolen. Men når det gjelder eksisterende regelverk,
har jeg forstått det slik at vi igjen står overfor
et eksempel på at man bruker det ganske
stivbent. Jeg har forstått det slik at man teller vekk
elever som enten slutter av helsemessige årsaker eller
på grunn av overgang til arbeidslivet. Begge deler er spesialoppgaver
for denne skolen. Den har elever som den skal forsøke å føre
tilbake igjen gjennom rehabilitering, som kanskje ikke
klarer det, men som er innom skolen en kort periode
og så forlater den. De får både
opplæring og helsetilbud når de er inne, men de
telles ikke med når grunnlaget for tilskuddet
regnes ut. Og på samme måte: Elever ved skolen
som er inne en kort tid og så går over
til arbeidslivet, som nettopp er hovedhensikten med skolen,
blir talt vekk fra selve tildelingsgrunnlaget.

Vil statsråden se nærmere
på både beregnings- og tellingsgrunnlaget,
for å sikre skolen nødvendig grad av stabilitet
og forutsigbarhet?

