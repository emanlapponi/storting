 Jeg takker for svaret. 

Det kan virke som vi overplanlegger i Norge, at vi ikke bare bygger veier som
                     om vi var et fattig etterkrigsland, men at vi faktisk har et planverk som kan
                     minne om en gammeldags sovjetstat. Vi har tre tunge planfaser før det i det
                     hele tatt er snakk om å sette en maskin i arbeid. Om det er politisk uenighet
                     om valg av trasé knyttet til miljøhensyn, kan det komme på toppen. Det kan gå
                     atskillig lenger enn normal tidsbruk på de angitte ni år. Det kan i verste fall
                     gå betydelig lenger. Vi fikk i går en endelig avklaring omkring E6 langs Mjøsa.
                     Det er gledelig, men det er jo samtidig et eksempel på hvor forsinkende en slik
                     lang planleggingsprosess kan være når det inntreffer politisk uenighet. 

Vil statsråden legge til rette for å bruke statlige reguleringsplaner som ett
                     av flere tiltak for å øke tempoet i planleggingen? 

