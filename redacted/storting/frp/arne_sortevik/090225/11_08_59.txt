 Takk igjen. 

Hvis gjennomsnittlig tidsbruk nå er ni år – og det er for lenge – hva er målet
                     for statsråden? 

Når det gjelder planreserve, sa både statsministeren og samferdselsministeren i
                     oktober i fjor at vi skal bygge jernbane og ruste opp vei i et omfang som
                     nasjonen aldri har sett. Men i forbindelse med tiltakspakken Regjeringen har
                     lagt frem, har vi hørt reaksjoner som «mer penger og få prosjekter», «har
                     penger og mangler planer». Etter over tre år med rød-grønn regjering er mangel
                     på planer for å kunne gjennomføre veiprosjekt når det kommer friske penger,
                     nesten flaut. Det vitner om en regjering som kanskje ikke helt tror på egen
                     vilje, evne og kapasitet til å skaffe nødvendige ekstramidler. 

Hva vil statsråden gjøre for å øke planberedskapen, slik at økte pengerammer
                     også kan medføre at prosjekter settes fort i gang? 

