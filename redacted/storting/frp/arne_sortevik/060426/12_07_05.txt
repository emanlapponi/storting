 Takk for et kort og i høyeste
grad lite avklarende svar.

Spørreren er vel kjent med det som
står i Soria Moria-erklæringen om prosjektfinansiering.
Det er faktisk et svar som faller på siden av problemstillingen,
fordi behandling av investering som langsiktig bruk av penger versus
en prosjektfinansiering som kan gå over noen år,
er to vidt forskjellige ting. En vei varer i 50 år. Vi
behandler det i budsjett- og regnskapssammenheng som om vi bruker
opp pengene det året veien er bygd. Inntekten
for samfunnet kommer i de neste 49 årene. Vi behandler
dette som om pengene er spist og brukt opp. Legger vi på den måten
til rette for økte bevilgninger til veibygging?

