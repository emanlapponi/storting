 Igjen takk for svaret.

Statsråden er sikkert enig i det som
Fremskrittspartiet og mange andre
sier, nemlig at investering i realkapital, i veier, ikke
er forbruk, ikke er flere kroner til subsidier, ikke
er stønadsordning og ikke
er penger til drift, men altså investering for å bedre
produktiviteten for alle i samfunnet – både
for næringsliv, for oss som enkeltpersoner, for offentlig
sektor og som sådan for samfunnet totalt. Vi kan på den
måten utnytte ressursene bedre hvis vi får
bedre veier, og hvis vi øker investeringene til
veier.

Kan vi da håpe på at
ny Nasjonal transportplan vil ha et endret
rammeverk, slik at når vi utmåler satsingen på investering
i infrastruktur, er det på basis av at veibygging er investering
og ikke en årlig utgift?

