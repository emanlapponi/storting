 Jeg har et spørsmål til utdannings-
og forskningsministeren. Spørsmålet dreier
seg om læreplanen for videregående
opplæring i B- og C-språk:

«Læreplanen for videregående
opplæring gir fremmedspråklige elever anledning
til å ta eksamen i sitt morsmål på B- eller
C-språks nivå. Våren 2002 er det i over
50 språk og på 3 ulike nivåer
avlagt eksamen på grunnlag av sentralt skriftlig
utarbeidet prøve fra Læringssenteret.

Mener statsråden at Norge
som nasjon bør bruke utdanningsressurser på slike
særordninger, eller vil statsråden iverksette
tiltak for å avvikle denne særordningen?»

 Jeg takker for svaret.

I Læreplan for videregående
opplæring omtales ordningen med beskrivelsen «i
rimelig utstrekning». Mener statsråden
virkelig det er «i rimelig utstrekning» når norsk
skole gir eksamen og sensur i f.eks. bosnisk, polsk, kroatisk, albansk,
serbisk, tyrkisk, kurdisk, arabisk, persisk, panjabi, mandarin,
urdu, tamil, vietnamesisk, somali og swahili? Med over 50 språk
på tre ulike nivåer, har vi ikke da åpnet
for en utstrekning som er urimelig i sitt omfang og i krav til ressursbruk?

 Jeg registrerer med tilfredshet en viss bevegelse
fra svar 1 til svar 2.

Jeg viser til læreplanens omtale av «Hvorfor lære
flere fremmedspråk»:

«Økt
internasjonalisering gjør det nødvendig å ha kjennskap
til andre fremmedspråk enn engelsk for å kunne
mestre utfordringer som samfunnet stiller.»

Mener statsråden at dette formålet
hjemler for å gi eksamen og sensur i de 50 språkene
som saken gjelder, i de mange språkene som nå er
nevnt ved eksempler? Hvilke utfordringer er det vi som samfunn stiller
til bosatte i Norge som gjør at vi bør
tilby en ordning der man gjennom offentlig skole kan avlegge eksamen
og få sensur i språk som f.eks. bosnisk, panjabi,
urdu og vietnamesisk – for å nevne noen?

