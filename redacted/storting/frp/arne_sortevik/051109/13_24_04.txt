  Jeg takker igjen for svaret og deler forventingen
om at vi nå får saken til behandling i løpet
av senhøsten 2005.

Like fullt er det slik at systemet for og ordningen
med obligatorisk ekstern kvalitetssikring av prosjekter i størrelsesorden
over 500 mill. kr først og fremst gjelder statlige investeringsprosjekter.
Det prosjektet som er gjenstand for etterlysing, er et fylkesveiprosjekt,
et av de få gjenværende store fylkesveiprosjekter
der statens andel er meget liten, og der det er fylkeskommunen som
bærer den store risikoen sammen med kommuner, private aktører
og næringsliv i regionen som også går
inn med midler. Er det da riktig å bruke den
obligatoriske ordningen på et prosjekt som faktisk ikke
er et statlig prosjekt?

