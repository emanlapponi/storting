 Jeg konstaterer at dette er første
spørsmål til en nyutnevnt samferdselsminister,
så la meg da få lov til å begynne med å gratulere
og ønske lykke til i et viktig embete.

Så til spørsmålet: «Blant
flere viktige samferdselsprosjekter i Hordaland er Jondalstunnelen
det som får minst statlig støtte. Det er bevilget
30 mill. kr til dette gjenværende store fylkesvegprosjektet,
som har kort tid til byggestart, kort byggetid, lav risiko og investeringssum
på ca. 500 mill. kr. Andre og større
Hordalands-prosjekter er alt fremlagt for Stortinget gjennom egne
proposisjoner.

Hva vil statsråden gjøre
for å sikre rask fremdrift og rask byggestart
for prosjektet Jondalstunnelen i Hordaland?»

