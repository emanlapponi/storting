  Mobbingen går i mange retninger.
Jeg siterer igjen fra professor Olweus, som også statsråden
har referert til:

«Det
er foreløpig lite systematisk kunnskap om mobbing
der lærer er involvert, selv om mange er kjent med lærermobbing
som foreteelse.»

Som statsråden nevnte, har Olweus
utarbeidet et av de antimobbeprogrammene som brukes – det
er vel faktisk det eneste som gikk gjennom evalueringen. Men dette programmet
fokuserer ikke på lærernes mobbing av
elever. Hvordan kan lærere lede arbeidet mot
mobbing, dersom de selv mobber? Hva vil statsråden gjøre
for å belyse dette og bekjempe lærere som mobber
elever? Mitt siste tilleggsspørsmål er: Hvor er
tilsynsmyndighetene i denne sammenheng, hvis det er slik at det
er bastante og manifesterte holdninger hos lærere som faktisk
aksepterer mobbing, og hvor det faktisk også er
klare tendenser som tyder på at lærerne selv aktivt
mobber?

