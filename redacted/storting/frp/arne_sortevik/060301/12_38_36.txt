  Jeg takker statsråden for svaret.

Slik SINTEF presenterer sitt forskningsresultat,
fremstår det å sørge for en hurtigere
utskifting av bilparken som det klart mest effektive tiltaket våre
myndigheter kan gjennomføre for å redusere antall
dødsulykker og antall alvorlige ulykker med trafikkskader
på norske veier.

Hva vil statsråden gjøre
for å sikre at denne dramatiske reduksjonen i
antall dødsulykker i trafikken som hun selv har omtalt – nemlig
250 menneskeliv spart dersom man kan øke takten i utskiftingen – faktisk
kan bli en realitet?

