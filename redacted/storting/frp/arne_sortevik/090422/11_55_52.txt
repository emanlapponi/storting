 Dette er både faglig og politisk feil! 

Det faglige er at fagetaten anbefaler dette som et prosjekt som kan
                     gjennomføres i dag, også trafikalt. Næringslivet i regionen ønsker det.
                     Kommunene i regionen ønsker det. Det er utredet, og det kan igangsettes. 

Det er også, med all mulig respekt for statsråden, politisk feil at det er
                     byrådet i Bergen som streiker. Det er grunn til å snu den problemstillingen
                     rundt og peke på at det faktisk er Regjeringen som opptrer på kant med lokale
                     myndigheter og regionale myndigheter. Man kjører frem enkelte prosjekter
                     faktisk uten å rådslå seg med og uten å informere byrådet i Bergen. Eksempelet
                     er Sotrasambandet, hvor man i går la frem en løsning som er i strid med det
                     Bergen satser på, nemlig tunnel. I dette eksempelet utsetter man å utrede mer
                     et prosjekt som Bergen ønsker å få realisert så fort som mulig. Jeg håper
                     fortsatt at statsråden vil jobbe for å få en hurtigere realisering av dette
                     viktige prosjektet. 

