 Jeg takker igjen for svaret.

Jeg beveger meg inn på den andre delen av spørsmålet, nemlig,
som statsråden selv sier, at lærerne faktisk gjør det de er ment
å gjøre. Jeg tror statsråden omtalte det forhold at også ansatte
i skolen direkte og indirekte har oppfordret til boikott, som «problematisk».
Jeg vil si at det er mer enn problematisk. Jeg vil si at det viser
en åpenbar illojalitet, og at det viser ansatte som ikke klarer
eller ønsker å opptre politisk nøytralt i forhold til sin lærergjerning.
Skolens kvalitet er avhengig av tillit på mange nivåer og i mange
relasjoner, ikke minst i forhold til elever og foreldre. Mener statsråden
at lærerstøtte til boikott av nasjonale prøver, altså en obligatorisk
del av skolens virksomhet, fremmer slik tillit?

