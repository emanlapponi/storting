 La meg, med presidentens tillatelse, først og utenfor klokketid få
                lov til å gratulere statsråden med utnevnelsen som samferdselsminister. Jeg ser frem
                til mange konstruktive dialoger om viktige samferdselsspørsmål og kan love mange
                spørsmål i den forbindelse. 

Så til dagens spørsmål: 

«Ifølge Statens vegvesens egne målinger er 1 km av hver mil med
                stam- og riksvei blitt dårligere vei i perioden 2005–2009. Ifølge beregninger utført
                for KS er vedlikeholdsetterslepet på de riksveiene staten overfører til fylkene fra
                1. januar 2010, på 10 milliarder kr. Etterslepet på eksisterende fylkesveier er på
                12 milliarder kr. Riksrevisjonen kritiserer i en ny rapport styring og kontroll med
                drift og vedlikehold av veier. Havarikommisjonen har igjen pekt på dårlig vei som
                dødsulykkeårsak. 

Hva gjør statsråden for å forbedre veikvaliteten?» 

