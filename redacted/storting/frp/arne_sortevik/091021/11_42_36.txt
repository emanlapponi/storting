 Jeg takker igjen for svaret. 

Jeg er enig med statsråden i at det er viktig å bruke pengene riktig, men det er nok
              utvilsomt også vel så viktig å øke midlene for å bedre veikvaliteten. Da er jo det å
              bygge nye veier kanskje det aller beste tiltaket. Vi ser i statsbudsjettet for 2010 at
              det likevel mangler langt over 1 milliard kr i investeringsprogrammet for nye veier i
              forhold til den nasjonale transportplanen Regjeringen la frem, og som ble vedtatt i
              juni. Dårlige veier gir ekstra transportkostnader og mange ulykker i trafikken. Og da
              gjentar jeg: Kan statsråden forsvare at dårlig veistandard og dårlig vedlikeholdte
              veier skal være hovedbildet i Norge i mange år fremover? 

