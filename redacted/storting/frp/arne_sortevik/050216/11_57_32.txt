 «Alternative skoler» er den
nye betegnelsen på «spesialskoler», som
var det gamle begrepet

. Jeg er glad vi har et noenlunde likt ståsted
når det gjelder dette. Jeg vil gjerne sitere hva rektoren
på Storetveit skole uttaler om den situasjonen han er oppe
i. Han er nemlig ikke enig i at alle elever
burde være i vanlig skole:

«Mitt
inntrykk er at de aktuelle elevene klarer seg bedre på atferdsskolene
enn på vanlige skoler.»

For å få styrket tilbudet
når det gjelder atferdsskoler – eller
spesialskoler eller alternative skoler, vi kan fort finne et
navn vi kan være fornøyd med – vil
statsråden og departementet se på statlig medvirkning
for å styrke dette tilbudet? Det er helt klart at her er
vi inne på noe av den alvorlige problematikken
knyttet til norsk skole, hvor vi har uroproblemer, alt fra den relativt
uskyldige uro til sterke voldsepisoder knyttet til elever med atferdsvansker. Her
må det mer enn strategiplaner til, her trengs det også konkret
handling og hjelp til handling for de enkelte skoleeierne og de
enkelte kommunene. Vil statsråden se nærmere også på statlig
medvirkning til å etablere slike skoler?

