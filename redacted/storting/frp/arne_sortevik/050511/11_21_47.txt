  For å forfølge det vil jeg
anbefale statsråden å se til vårt nærmeste
naboland, Sverige, som iallfall har en tofaset tilsynsmodell, slik
at når man kommer tilbake til skoleeier i runde 2, foretar man
faktisk besøk på den enkelte skole og foretar
intervjuer med representanter fra de berørte gruppene – ansatte,
elever og foreldre. Det kan være en god metodikk
og også en metode som gjør at man tar alle
berørte parter godt med i det som skal være
godt tilsynsarbeid, og sikrer en kvalitetsutvikling.

Det er et forhold til som jeg vil berøre
til slutt. Det er at det fysiske besøket også er
viktig for at man ved selvsyn, som tilsynsmyndighet, skal få se
skolen, både det innholdsmessige, slik det praktiseres,
og det fysiske, slik det fremstår. Det gjør vi
på andre områder
i samfunnet. Det bør være like naturlig
innenfor skoleområdet som at Næringsmiddeltilsynet
går på besøk i enkeltbutikker og restauranter
og faktisk stenger enheter. Tilsvarende bør også kunne
skje innenfor utdanning.

