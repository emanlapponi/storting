  Mitt spørsmål lyder slik:

«Ansvar for tilsyn med grunnskoler
og videregående skoler er lagt til
utdanningsavdelingene ved de ulike fylkesmannskontorene. Tilsyn
ved offentlige skoler gjennomføres ved besøk i
kommuner og fylkeskommuner og således ikke på den
enkelte skole. Det innebærer at ansatte, elever
og foreldre ikke kontaktes eller «høres» i
forbindelse med tilsynsarbeidet, og at tilsyn ikke brukes
som kvalitetspådriver for den enkelte skole.

Hva vil statsråden gjøre
for å forbedre kvaliteten i tilsynsarbeidet ved norske
skoler?»

