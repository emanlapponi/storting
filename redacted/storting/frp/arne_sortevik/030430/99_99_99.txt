 Jeg har et spørsmål til utdannings-
og forskningsministeren:

«I merknad til statsbudsjettet
for 2003 for kirke-, utdannings- og forskningskomiteens rammeområder
uttalte et flertall om fullfinansiering
av Kvalitetsreformen: «Flertallet forutsetter at Regjeringen
følger utviklingen nøye, med sikte på at
det ikke skal være tvil om at Regjeringen
følger opp følgende flertallsmerknad
fra Innst. S. nr. 337 (2000-2001) (fra Kristelig Folkeparti,
Høyre, Fremskrittspartiet, Senterpartiet
og Venstre).» Det vises også til at det nye finansierings-
og budsjetteringssystemet ikke må gi negativ
virkning.

Hvordan følger Regjeringen opp dette?»

 Jeg takker for svaret.

Det er riktig som statsråden sier,
at det er midler til oppstart. Men alle har vel den forutsetningen
at vi skal komme lenger enn oppstart, at vi skal komme i fullt inngrep
med hele reformen, altså få en full
gjennomføring. Der er det gjennomført flere beregninger,
blant annet fra Universitets- og høgskolerådet,
som peker på hvilke midler som må til til en full
gjennomføring av reformen, og også det
forhold at det faktisk er knyttet til oppstartaktivitet i inneværende
budsjettår, altså 2003, hvor det er et budsjettetterslep
på grunn av manglende inndekning av pris-, lønns-
og pensjonsutgifter. Etter det jeg kjenner til, er departementet
og statsråden vel kjent med regnestykkene i disse beregningene.
Kan statsråden svare på om det er innsigelser
til beregningsgrunnlaget både knyttet til det
som skal til for å gjennomføre reformen fullt
ut, og knyttet til de manglende lønns- og priskompensasjonsmidler
for 2003?

 Da er det vel også slik
at hvis man drar med seg denne underdekningen knyttet til pris- og
lønnskompensasjon
for 2003, som det synes å være enighet
om når det gjelder beløpsstørrelse, videre
til 2004, som skal være et universitetsår med
fullskaladrift av Kvalitetsreformen, så vil det faktisk
mangle betydelige midler i forhold til det som trengs for full gjennomføring,
hvis man ikke får en kompensasjon i 2004 som
dekker både 2003 og 2004.

Jeg skal ikke avkreve noen
budsjettrøping her, men bare peke på at
det er fare for at det kan mangle penger, og det kan ha
to virkninger. Den ene er at en full implementering blir med dårlig
kvalitet, den andre at kvalitetsreformen begrenses til
første studieår, og at videre arbeid stopper
opp. Jeg går ut fra at departementet og statsråden ikke
er interessert i noen av
de to alternativene, så jeg tolker svaret som en bekreftelse
på en positiv vilje til å finne en løsning.

