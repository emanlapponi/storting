  Jeg takker statsråden for svaret.
Det er viktig at statsråden fokuserer på dette
utfordrende området, et område som gjør
mange ganske utrygge i sin hverdag – ikke bare
de reisende, men også folk som bor over det ganske
land.

Bekymring og brevskriving er én ting – klare
og redelige penger en helt annen. Da Nasjonal
transportplan ble behandlet, viste flertallet – som bestod
av de nåværende regjeringspartiene og Fremskrittspartiet – både
til rapporten fra Den nasjonale skredsikringsgruppen og til kartlegging fra
Statens vegvesen, som viser et behov på 15–17
milliarder kr. Blir ikke da starten, denne «satsingen» på 50
mill. kr fra Regjeringen vekslet inn mot det store påviste
behovet for 15–17 milliarder kr, for småpenger å regne?
Er samferdselsministeren fornøyd med denne satsingen?

