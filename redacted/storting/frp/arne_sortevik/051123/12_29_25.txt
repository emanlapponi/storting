  Jeg har følgende spørsmål
til samferdselsministeren:

«Mye uvær og mye nedbør
har denne høsten skapt store problemer
mange steder i landet og særlig på Vestlandet.
Som vi kjenner til fra lange perioder med dårlig vær tidligere,
er vegnettet særlig utsatt for ras. Kartlegging viser at
det er 540 rasutsatte strekninger bare på riksvegnettet,
med total lengde på ca. 3 500 km. Det vil ta 30–40 år å rassikre alle
riks- og fylkesveger med dagens bevilgningsnivå.

Hva vil statsråden gjøre
for å forsterke og forsere arbeidet med rassikring
av riks- og fylkesveger?»

