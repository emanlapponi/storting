 Jeg takker igjen for svaret.

Oppfølgingen er vel nokså nøyaktig
50 pst. av det som bl.a. Senterpartiet var med
på i forbindelse med Nasjonal transportplan
gjennom en fellesmerknad med Arbeiderpartiet
og SV – og med subsidiær støtte fra Fremskrittspartiet.

Det er dessverre slik at
bevilgingene til dette viktige området ofte har
vært klatter på samferdselsbudsjettet. Det har ofte
vært politiske reaksjoner
på ekstraordinære situasjoner som har medført
ras – mer det enn planlagt og systematisk innsats for å gjøre
veier i Norge sikre for folk flest.

Norge trenger en samlet plan for å forebygge ødelagte veisamband
og unngå skredulykker. Men skal planen ha mening, må den
følges av penger og forpliktende satsing fra staten, som
først og fremst sitter på pengesekken. Vil statsråden
ta initiativ til å utarbeide en nasjonal
rassikringsplan – med både
tidsramme og økonomisk ramme – som kan gi folk
håp om rassikre veier?

