  Jeg takker igjen for svaret.

Personvernet brytes og krenkes på mange
måter. Vi kjenner overivrige personvernbrytende og personvernkrenkende
tiltak fra luftfarten i Norge. Norske flypassasjerer er
nylig blitt utfordret av det statlige selskapet Avinor, som for å spare fire
sekunder pr. passasjer vil iverksette
et testprosjekt med bruk av kroppsskanner. Datatilsynets leder
kaller det motbydelig. Jeg mener selv det er grovt krenkende
og går langt inn i den personlige sfære. Nå er
jeg kjent med at Avinor foreløpig stopper denne testingen,
men mitt oppfølgingsspørsmål til statsråden
er: Vil hun sørge for at dette tiltaket stoppes permanent,
at ikke bare testingen stoppes, men at faktisk hele
tiltaket stoppes på permanent basis?

