 Dette er også et spørsmål
til samferdselsministeren:

«Personvernet er under sterke angrep.
Lover og forskrifter brytes og endres både
av norske myndigheter selv og som del av Norges nærmest
reservasjonsløse EU-tilpasning. Regjeringen har oppnevnt
en Personvernkommisjon, men det vil ta mange år før
eventuelt forslag er innarbeidet i lovverket. I mellomtiden
fortsetter angrepene på personvernet, også innenfor
transportsektoren.

Hvordan vil statsråden ivareta
og beskytte personvernet i sin sektor?»

