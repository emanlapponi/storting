  Takk for svaret.

Det er riktig som statsråden viser
til, at vi er bundet av internasjonale avtaler. Men like
fullt – og det har jo også statsråden
understreket – er det viktig at man tidlig i en sånn
prosess knyttet til internasjonale avtaler er med og påvirker
det endelige resultatet.

Satellittsporing av biler er en av de tingene
som er på trappene. Hvis EU-kommisjonen får det
som den vil, skal det være mulig å spore alle
nye biler ved hjelp av satellitt. Forholder det seg faktisk slik
at Norge har gitt en slags forhåndsgodkjennelse
for et slikt system, at Norge faktisk uten å spørre
Stortinget har underskrevet en intensjonsavtale
om å sette i gang et slikt opplegg, som altså betyr
at myndigheter, hvis man ønsker det, kan ha full
oversikt, full «call» – det heter nemlig
eCall – over hvor alle biler til enhver tid befinner
seg? Har vi godkjent dette på forhånd?

