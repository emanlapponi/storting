  Takk for svaret, som ikke
var et svar på spørsmålet.

Det er altså slik – i hvert
fall er det mulig å oppfatte det slik av innledningen til
et forsøk på svar – at det er økonomiske
grunner som gjør at man viderefører en ulikebehandling
av elever som velger å gå i frittstående
skoler, og elever som går i offentlig skole. Det er fortsatt
slik at selv om frittstående skoler får rett til
offentlig tilskudd ved godkjenning, får de altså bare
med seg 85 pst. av driftsutgiftene som er knyttet til tilsvarende
offentlig skole. Det er en ulikebehandling som videreføres.

Mitt spørsmål, som jeg da
gjentar, er: Hvor langt er Regjeringen kommet med sin vurdering
av å likebehandle elever i norsk skole, når man
samtidig, i likhet med Fremskrittspartiet, er opptatt av å legge
til rette for at foreldre og elever fritt skal
kunne velge den skolen de ønsker å gå på?

