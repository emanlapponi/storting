  Det er slik at i norsk lovgivning, i opplæringsloven,
slås det fast at offentlig grunnskole er gratis
og offentlig videregående skole er
gratis. Men det er altså ikke slik at all skole
er gratis for alle elever. Derimot har FNs erklæring
om menneskerettigheter også en artikkel om utdanning.
I artikkel 26 heter det:

«Enhver
har rett til undervisning. Undervisningen skal være gratis,
i det minste på de elementære og grunnleggende
trinn.»

Mener statsråden at opplæringslovens
prioritering av elever som velger offentlig skole, er i tråd
med FNs menneskerettserklæring om gratis undervisning, eller
vil statsråden ta initiativ for å sikre
at alle norske elever får gratis
undervisning, uavhengig av hvem som eier skolen de velger å være
elev på?

