 Takk for svaret. 

Det er bra at det blir møte. Det er enda bedre hvis det blir bedre
fergekapasitet. Tallene som statsråden refererte, er nok riktige.
Men det som er viktige tall å bruke i denne sammenheng er jo trafikkprognosen
som ligger i St.prp. nr. 30 for 2004-2005, som vi behandlet i 2004. Trafikktallet
i 2007 er da 13 pst. over det som stortingsproposisjonen la til grunn. Det
er ingen tvil om forutsetningene som ligger i tidligere vedtak. Det er heller
ingen tvil om at verden ser annerledes ut i dag, ikke minst at trafikken
ser annerledes ut i dag. Det er først og fremst det Austevoll kommune
og Hordaland fylkeskommune veldig tydelig har bedt departement og sentrale
styresmakter ta hensyn til. 

Statsråden åpnet Austevollsbrua.
Hun nevnte jobbingen med fergeforbindelsen og sa hun jobbet under høytrykk
og påtrykk. Kan den jobbingen gi en bedre fergeforbindelse enn det
som nå forespeiles? 

