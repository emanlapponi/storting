  Differensiering
bør og skal henge sammen med et samlet syn, og et koordinert syn.
Da kommer vi altså tilbake til at det faktisk er viktig for
verdiskaping i landet totalt, også i
distriktene, at vi har et velfungerende veinett i sentrale strøk.

Næringslivet vet at veier er viktig
for verdiskaping. Laste- og varebiltransport er den viktigste
transportformen. Næringslivet sier selv at stamveinettets
betydning for konkurranseevnen vil øke i årene
som kommer. Effektive veier er sikre veier, med færre
drepte og færre skadet. Effektive veier er også mer
miljøvennlige veier med mindre utslipp. Bør ikke
dette få konsekvenser for dimensjonering av stamveinettet også rundt
de store byene, slik at vi får et velfungerende stamveinett
i alle deler av landet?

