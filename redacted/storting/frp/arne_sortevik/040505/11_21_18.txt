 Det er riktig. Mitt utgangspunkt er også utdanningspolitisk.
Gjennom Kvalitetsreformen, som nylig ble innført i Norge,
har vi lagt vekt på internasjonal tilpasning av høyere
utdanning. Vi har også lagt vekt på å oppmuntre
til studier i utlandet ved at det bidras økonomisk,
som statsråden også var inne
på i sitt første svar.

Det er også viktig for legedekningen
i Norge at norske leger utdannet i utlandet
praktiserer i Norge. Vil statsråden se på andre
måter enn turnus for å gi ferdig utdannede leger
autorisasjon til å praktisere, slik at man kan unngå uheldige
kapasitetsproblemer og faktisk ventetid for å slippe til
i Norge for norske leger som er utdannet i utlandet?

