 Spørsmålet lyder:


«Gjennom flere skriftlige spørsmål har jeg utfordret statsråden på tiltak for å sikre E16 mellom Trengereid og Voss i Hordaland fylke. Av 14 dødsulykker på veiene i Hordaland i årets ni første måneder, er seks inntruffet på denne veistrekningen. Strakstiltak er varslet for ett år siden. Et av de sikreste tiltak mot møteulykker er varslet etter 2018. Fra nyåpning for 20 år siden er E16 på denne strekningen blitt en livsfarlig vei.


Kan statsråden avklare hvordan denne veistrekningen skal sikres på en effektiv måte på kort sikt?»


