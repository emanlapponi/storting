 Takk for svaret.


Det er godt at noe er satt i gang eller vil bli satt i gang i løpet av kort tid. Etter at det er svart på skriftlig spørsmål, er statsbudsjettet kommet. Der heter det på side 40 bl.a.:


«Av de som blir drept eller hardt skadd på riksvegnettet, skyldes 45 pst. møteulykker. Møteulykker er klart dominerende på veger med høy trafikk utenfor tettbygd strøk som verken har midtrekkverk eller forsterket midtoppmerking.»


Vegvesenets egen analyse på denne strekningen fra 1993–2010 viser 204 ulykker og 21 døde og at det er flest møteulykker blant de alvorlige ulykkene.


Regjeringens budsjett, som nå er kommet, gir 17 km med nytt midtrekkverk i løpet av 2012. E16 Trengereid–Voss er knappe 70 km lang. Vil noen av disse 17 km komme på denne strekningen i 2012?


