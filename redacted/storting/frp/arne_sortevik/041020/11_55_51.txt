 Mitt andre spørsmål
i denne spørretimen er – jeg er så heldig å ha
to spørsmål på grunn av at statsråden
var bortreist forrige uke:

«Et politisk flertall i Hordaland
fylkeskommune har sikret at Hordaland som nok et fylke gir elever
i videregående skole fritt skolevalg innenfor
fylkesgrensen. En rekke fylker har slik valgfrihet, men begrenset
av forvaltningsmessig grense. Samtidig er fylkeskommunenes økonomi
presset, og tilbudet reduseres. Regjeringen har i St.meld. nr. 30
(2003-2004) sagt at man vurderer å fremme lovforslag om
friere skolevalg.

Hva er statsrådens plan for å gi alle
elever i videregående skole fritt skolevalg
over hele landet?»

