 Jeg har et spørsmål til utdanningsministeren:

«I september 2002 var amerikanske
Lorraine Monroe på besøk i Norge med
klart budskap om at disiplin hindrer
vold i skolen. Hun har lyktes i å lage gode
skoler av bråkeskoler. Den gang uttalte utdanningsministeren
at hun ville utarbeide et veiledende skolereglement for å gi lærerne
råd om hvordan elevenes skolehverdag bør legges
opp. «Disiplin og læringsutbytte henger nøye sammen»,
sa statsråden. Norske elever er blant dem som plages
mest av uro i læringsarbeidet.

Hva har statsråden gjort for å redusere
denne plagen?»

