  Oppfølgingssvaret var betydelig bedre, etter
min vurdering.

Fremskrittspartiet er opptatt av at det skal være gode regler
for god oppførsel. Det er slik, som statsråden
innledet med å si, at det er mange målinger i
norsk skole. Det er også slik, som statsråden
sa i oppfølgingssvaret, at også elevene
selv ønsker en fastere hånd. Men det
er også slik at undersøkelser viser
at mange av lærerne sliter med et uroproblem. Det finnes
undersøkelser som viser at halvparten av norske
lærere hevder at atferdsproblemene ødelegger
undervisningen. Det er med på å forklare Norges
bedrøvelige plassering i PISAs kartlegging, som en av de
skolenasjonene som er mest plaget av uro.

Hvordan vil statsråden invitere til
et bredt samarbeid med foreldrene for å komme
dette problemet til livs?

