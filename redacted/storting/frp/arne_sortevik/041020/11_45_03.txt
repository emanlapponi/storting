 Jeg takker for svaret.

Jeg presiserer at det ikke er mobbing
jeg tar opp, men et annet fenomen som er minst like omfattende,
nemlig uroen i undervisningssituasjonen og i skolemiljøet.
Men det er altså ikke det samme som mobbing.

For to år siden sa statsråden:

«Mange
lærere og skoleledere er i tvil om hvordan de kan og bør lage
et reglement for skolen. Jeg ønsker å bidra
med å lage et eksempel på hvordan
dette kan gjøres.»

Jeg registrerer fra svaret at det har tatt
mer enn to år å få det på plass,
slik at den fremviste satsingen fra departementet og statsråden
på dette området er mindre iøynefallende
enn det man har sett når det gjelder å lage
programmer mot mobbing, programmer for lesing, programmer for matte
og programmer for integrering. Høyre har selv
i sitt program formuleringen:

«Det
er uakseptabelt at en eller noen få elever
skal kunne ødelegge undervisningen og skolemiljøet
for det store flertall.»

Mener statsråden at den målsettingen
er ivaretatt?

