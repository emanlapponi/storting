 Jeg takker for svaret og merker meg bl.a. at
brukerne synes å være totalt fraværende
i evalueringen.

Det er i media i dag et oppslag der Bilaksjonen
peker på at bedre veier er verdt 62 milliarder
kr. Det finnes en rekke utredninger og rapporter som viser hva manglende veistandard
og manglende veivedlikehold koster samfunnet. Men det trengs sektorovergripende
tiltak for å fjerne ekstrakostnader og ikke minst
realisere samfunnsøkonomiske gevinster
ved veiutbygging. Hvordan vil statsråden sikre
at sektorovergripende tiltak bedre kan sikre
at de samfunnsøkonomiske gevinstene som er å hente
på å bygge ut bedre veistandard
og få et bedre veivedlikehold, faktisk kan realiseres,
når vi nå går løs på en
ny omfattende planprosess, som forhåpentligvis skal bringe
veiutbyggingen videre mot et bedre resultat?

