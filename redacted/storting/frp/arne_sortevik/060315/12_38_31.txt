 Mitt spørsmål til samferdselsministeren
er følgende:

«2006 er første år
i Nasjonal transportplan 2006–2015. I
samme år er arbeidet med ny NTP for perioden 2010–2019
startet opp. Ved oppstart av arbeid med ny Nasjonal transportplan
er det viktig at det gjennomføres evaluering av
planprosess og -innhold for å sikre at et så viktig
nasjonalt plandokument ivaretar de helhetlige og strategiske mål
som er nødvendig og ønskelig.

På hvilken måte
har og/eller vil statsråden sikre at
ny NTP utarbeides på basis av en bred faglig og politisk
evaluering av arbeidet med NTP 2006–2015?»

