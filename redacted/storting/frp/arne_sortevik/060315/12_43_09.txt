 Jeg takker for svaret og invitasjonen, som
vi gjerne skal følge opp.

Nasjonal transportplan er ment å være
et nasjonalt satsingsprogram der mål og strategi for nasjonal
samferdselspolitikk også gis økonomiske
rammer. Vi finner nasjonalt et lignende satsingsområde
og en lignende satsingsdimensjon innenfor forskning,
som jeg kjenner litt til fra forrige periode, der mål
og strategier for samt gjennomføring av det store forskningsprogrammet
i regi av Norges forskningsråd er blitt evaluert
av internasjonale krefter, for at ikke miljøene
skal evaluere seg selv. Vil statsråden
iallfall vurdere om det kan være grunner til
og behov for å foreta også en internasjonal
evaluering av Nasjonal transportplan,
bl.a. på bakgrunn av at vi ligger et stykke etter
land det er naturlig å sammenligne oss med når
det gjelder veistandard og veiutbygging?

