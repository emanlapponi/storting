  Jeg takker statsråden for svaret,
der det pekes på at mange viktige og riktige ting er gjort,
og vil bli gjort.

Jeg har lyst til å understreke at
endringsprosessene også går lenger enn
selve innføring av nye læreplaner. Ikke
minst er det en viktig del som kommer når nye læreplaner
er på plass.

Så til oppfølging: Det er
slik at mange endringer skjer spesielt i videregående
skole. I forbindelse med St.meld. nr. 30 for 2003-2004 var det riktignok
slik at Stortingets flertall stoppet forslaget fra Regjeringen om å fjerne
foreldrerådet, men det var ingen stoppordre til Regjeringen om ikke å videreutvikle
og styrke samarbeidet mellom hjem,
skole og elever på individ- og skolenivå for videregående
opplæring. Har Regjeringen glemt eller lagt bort arbeidet
med å utbygge og styrke samarbeidet
hjem–skole for foreldre som har elever
i videregående skole? Oppfølgingsspørsmålet
stilles altså spesielt med tanke på at
det er store endringer spesifikt i videregående
opplæring i grunnutdanningen.

