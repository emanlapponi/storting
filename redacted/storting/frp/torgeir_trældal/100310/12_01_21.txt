 «Statskog kontrollerer i dag rundt 47 pst. av Ballangen kommunes arealer. De ønsker nå å verne 10 pst. av arealene, noe som vil stoppe bl.a. utbygging av miljøvennlig kraftverk, og vil også stoppe hyttebygging og uttak av trevirke osv. Ballangen kommune har gjort to enstemmige vedtak i kommunestyret om at dette ikke er ønskelig for kommunen. Kommunen har også foreslått at hvis de absolutt må verne, kunne de gjøre det på et annet areal i kommunen.


Mener statsråden at det er nødvendig totalt å overkjøre et lovlig valgt lokaldemokrati?»


