 Det norske landbruket er regulert til minste detalj. Vi har også en dramatisk økning
              i grensehandelen som kan koste oss 10 000 arbeidsplasser. Aldri har det vært flere
              nedlagte gårdsbruk her i landet enn nå. 

Ved riksgrensen mot Sverige ved Narvik i Nordland er det stor byggeaktivitet. Der har
              man bygd butikker, men man er ikke ferdig med å åpne butikken før man begynner å
              utvide den til det dobbelte – fordi det er en boom av grensehandel med kjøtt. Det
              kommer også folk fartende helt fra Lofoten. Folk kjører opp mot 20–25 mil, og enda
              mener de å ha fortjeneste på grensehandelen. Så mitt spørsmål til ministeren blir: Ser
              ikke statsråden at politikken som drives i dag, er helt feilslått? 

