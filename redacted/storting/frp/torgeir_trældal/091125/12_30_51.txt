 Statsråden sier at det ikke har vært uenighet om det. Jeg har selv besøkt
              kjøttindustrien. Der er man av en helt annen oppfatning, så statsråden burde kanskje
              prate med dem om det. 

Jeg vil følge opp med et spørsmål, som går rett på det statsråden sier. I sommer ble
              det innført en ny markedsordning for storfekjøtt, volumbasert, hvor
              samvirkeorganisasjonen Nortura gis et langt større ansvar for å fastsette den pris som
              ønskes oppnådd i markedet. I disse dager er reguleringslageret for storfekjøtt nærmest
              fylt til makstaket på 2 500 tonn, uten at prisene er nedjustert i løpet av høsten.
              Mener landbruksministeren at dette er en hendig håndtering av reguleringsansvaret? Og
              mener ministeren at det fungerer slik som han vil? 

