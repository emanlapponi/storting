 Ministeren sier at han ikke har fått noen tilbakemeldinger på ønske om endring på
              rutinene. Med all respekt, da kan han ikke ha lyttet mye til næringen selv – de er
              ikke på samme bølgelengden. Derfor vil jeg utdype mitt spørsmål med følgende nye
              spørsmål: I forskriften for markedsregulering for kjøtt og egg blir det påpekt at pris
              skal være det viktigste virkemiddelet for å regulere balansen i markedet. Kan
              landbruksministeren utdype hvor aktivt han mener det virkemiddelet bør brukes, f.eks.
              ved å antyde hvor mange prosent avvik fra målpris som er naturlig før andre
              reguleringstiltak igangsettes? 

