 Jeg registrerer at jeg ikke fikk svar på det jeg spurte om, om statsråden ville garantere.


Men jeg har et oppfølgingsspørsmål til statsråden. Da askeskyen kom innover oss fra Island, valgte man å flytte ambulanser sørfra og nordover, og man valgte også å sette inn stormbåter fra Forsvaret på grunn av lange avstander, slik at sikkerheten til innbyggerne i nord skulle være bra. Og det var jo bra. Men da blir mitt spørsmål til statsråden: Når askeskyen nå er borte, er da avstandene borte, siden man ikke vil gjøre noe med dette? Avstandene er jo der, uansett om man har askesky eller ikke. Jeg ber statsråden svare på det.


