  Jeg takker for svaret. Jeg vet ikke
om det er parlamentarisk å si «intetsigende» – men
det var iallfall et relativt innholdsløst svar, med få politiske
føringer fra statsråden. Vi i Fremskrittspartiet
er opptatt av en sunn konkurranse
på like vilkår, til beste
for alle de som ser TV i Norge. Det kan aldri
bli konkurranse på like
vilkår når en stor og populær stasjon
som TV 2 har en eksklusivavtale med én distributør
på satellitt. Det er også et faktum
at TV 2 har en særstilling i Norge, fordi de har fått
fordeler gjennom den offentlige konsesjonen, som er grunnlaget for
den virksomheten som bedrives.

Nå har jeg registrert
at i en annen ESA-sak har statsråd Giske vært
svært aktiv, hatt mange meninger og kommet med flere initiativ
i både media og Stortinget, nemlig automatsaken.
Jeg har vanskelig for å se hvordan
det kan være vesensforskjell på denne
og automatsaken.

