 Statsråden fremstiller det som om han ikke ønsker å
detaljstyre NRK. Men som han også innrømmer her, har han lagt
frem en stortingssak om den såkalte NRK-plakaten der han i prosent
sier hvor mye norsk musikk det skal være, i prosent hvilke språkformer
som skal benyttes i NRK, at det skal være et orkester, at det skal
være samisk, at det skal være noe for innvandrere. Hvis ikke
dette er detaljstyring, vet ikke jeg. Han har også gått så
langt at han har satt inn sin egen partikollega som leder av styret i NRK,
så her er det altså ikke sammenheng mellom hva man faktisk sier,
og hva man gjør. 

Her etterlyser jeg mer konsekvens. Når
man ikke vil engasjere seg i Norsktoppen, men engasjerer seg i slike detaljer,
er det ikke sammenheng i politikken. 

