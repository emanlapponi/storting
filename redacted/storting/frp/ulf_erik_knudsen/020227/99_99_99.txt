 Jeg tillater meg å stille barne- og
familieministeren følgende spørsmål:

«Etter dagens regelverk
for permisjon for far i forbindelse med barnefødsel får
far ikke de fire ukene som er forbeholdt ham,
hvis ikke mor har hatt over 50 pst. stilling. Dette gjelder
selv om far har hatt full stilling i mange år og forsørget
familien.

Mener statsråden det er
rettferdig at fedre blir avskåret fra full pappapermisjon
fordi mor ikke har vært i full stilling?»

 Det er riktig at Fremskrittspartiet
i utgangspunktet har et litt annet syn på hvordan støtten
til barnefamilier bør fordeles. Men vi aksepterer også at
vi er innenfor dagens system, og innenfor
rammen av dette systemet gleder det meg å høre
at statsråden vil se på alternative løsninger.

Likestilling handler ikke bare
om kvinners situasjon, men også om menns situasjon
og likestilling mellom menn. Det er altså på det rene
at det har vært en forskjellsbehandling av fedrene, avhengig
av mors jobbsituasjon. Men det er også slik
at disse mennene har bidratt til fellesskapet gjennom å betale
skatt, og det burde da være en selvfølge
at man fikk muligheten til å få noe tilbake i form
av pappapermisjon.

Mitt spørsmål til statsråden
er: Hvilke tidsperspektiv kan man forvente på de tingene
som det nå arbeides med i departementet? Og når
vil man kunne regne med konkrete saker til Stortinget?

 Det ser ut til at statsråden og jeg
er svært enig i at det er viktig at fedre på et
tidlig tidspunkt får god kontakt med sine barn.
Vi ser altfor mange eksempler på hva
dårlig kontakt med begge foreldre kan føre
til i dagens samfunn. I arbeidet med å engasjere fedrene
i barns oppvekst kan pappapermisjon være et av
de tiltakene som bidrar. Det er mitt håp at man prioriterer
dette arbeidet fra statsrådens side, og jeg takker som
sagt for svaret.

