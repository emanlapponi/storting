  Dette var et delvis positivt svar. Det er
et faktum at det offentlige har brukt store ressurser på å rense
Drammensvassdraget, og da fortoner det seg for meg meningsløst
at man skal fortsette å dumpe forurensede masser i området,
uansett om det faktisk er slik at man har dumpet noe der fra før.

Det angjeldende området er også mye
benyttet til fritidsaktiviteter, til bading, båtliv osv.,
og derfor er det etter mitt syn viktig at man ser på alternativet
til deponering på land. Jeg forstår statsråden
dit hen at hun konkret vil gå inn i en dialog
med Statens forurensningstilsyn for å se på dette
alternativet.

