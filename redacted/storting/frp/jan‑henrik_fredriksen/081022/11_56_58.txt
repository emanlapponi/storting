 Jeg takker for svaret.


Aller først har jeg lyst til å korrigere meg selv: Vedkommende vi her snakker om, er handikappet.


CatoSenteret har følgende uttalelse vedrørende denne personen:


«Vi stiller oss alle undrende til NAV Vadsøs avslag på søknad om yrkesrettet attføring i form av skolegang/studier. ‑ Særlig i lys av at dette handler om en yrkesskade, der skadelidte vanligvis hjelpes raskt inn i en form for virksomhet de kan mestre. Rikholdig og tungtveiende medisinsk dokumentasjon støtter opp om brukers attføringsplan/ønske, som for oss fremstår som både realistisk og innenfor normale kostnadsrammer.»


Videre anbefaler man at personen det er snakk om, følger opp saken, og at forsikringsselskapet Storebrand forskutterer kostnadene ved et innledende skoleår i Oslo inntil saken finner sin naturlige løsning.


Er det slik at det er forsikringsselskapene i Norge som skal overta Navs rolle, eller går det an å ha en annen type tolkning enn den som her er vist?


