  Jeg vil stille følgende spørsmål
til finansministeren:

«En person i Hurum har fått
konsesjon på ervervelse av landbrukseiendom på 14
dekar med bo- og driveplikt. Grunnet nødvendige investeringer
har driften de to første år gått med
betydelige underskudd. Likningskontoret aksepterer ikke driften
som næring, og vil ikke gi fradrag for underskudd i næring.

Mener statsråden det er rimelig at
et offentlig pålegg om landbruksfaglig forsvarlig drift
ikke tillegges vekt i den skattemessige vurderingen?»

  Jeg takker for svaret.

Jeg har en kommentar til den delen som går
på en periode på fire-fem år, for i dette
konkrete tilfelle er det altså avgjort etter to år.
Ellers var svaret omtrent som forventet.

Det er vanskelig for vanlige mennesker å forstå at
det ikke er sammenheng i hva offentlige myndigheter gjør. Eller
for å sitere den det gjelder: «Det er vanskelig å forstå at
den høyre hånden ikke vet hva den venstre driver med.
De har tross alt samme arbeidsgiver.» Men det bør
i hvert fall være en sammenheng i det som gjøres
innen den enkelte etat. 

Jeg vil derfor be finansministeren bekrefte
følgende: Når nå ligningskontoret nekter å akseptere
driften av dette småbruket som næring, vil også framtidige
inntekter fra den samme driften være skattefrie.

