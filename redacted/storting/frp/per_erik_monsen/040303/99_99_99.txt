 Jeg vil stille følgende spørsmål
til finansministeren:

«Hvert år behandler Finansdepartementet
inneværende års skatteprognose for kommunene som
en statshemmelighet inntil statsbudsjettet for neste år
legges frem. Dette skaper problemer for kommunenes
egen økonomistyring.

Vil statsråden sørge for å endre
gjeldende praksis slik at prognosene for inneværende års
skatteinntekter i forslaget til statsbudsjett blir gjort tilgjengelige
allerede i september?»

 Jeg takker for svaret.

Jeg er noe skuffet over at finansministeren ikke
ser kommunenes problem. Det er jo åpenbart at når
statsbudsjettet for neste år blir lagt fram, er skatteanslagene
i budsjettet kjent for departementet på forhånd.
Jeg vet at en rekke kommuner har prøvd å få tallene
noe tidligere, fordi dette er meget viktig for kommunenes egen økonomistyring.

Jeg kan eksempelvis nevne at en endring
i skatteinntektene på 800 mill. kr betyr
for en kommune som Sandefjord ca. 6 mill. kr i
reduserte skatteinntekter. Tidsfaktoren er avgjørende for
at kommunen skal kunne tilpasse aktiviteten til endringene i de økonomiske
rammebetingelsene. Derfor mener jeg at det er helt nødvendig
for Finansdepartementet å endre praksis, slik
at kommunene kan få disse anslagene så tidlig
som mulig, gjerne i september måned. Det burde etter
mitt syn være mulig.

 Jeg vil bare opplyse
finansministeren om at i et møte med KS Vestfold ble det
framsatt påstander fra KS om at samtlige kommuner i Vestfold
har problemer med at skatteanslagene kommer
så sent, og at det skaper store problemer
for kommunene. Når dette er tilfellet for Vestfold og det
gjelder samtlige kommuner, må det også være
et betydelig problem for andre kommuner i landet.

