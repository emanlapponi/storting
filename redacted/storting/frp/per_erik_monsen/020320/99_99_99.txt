 Jeg tillater meg å stille følgende
spørsmål til finansministeren:

«I dag er det forholdsvis store kostnader
ved å kjøpe momspliktige varer fra utlandet ved
at et relativt høyt tollgebyr pålegges alle
pakker. Prosessen for å få pakken gjennom tollsystemet
er langvarig og dyr, og den bør forenkles. I fjor startet
en prosess hos NHD, SD og FIN for å forenkle
systemet. I ordinær spørretime 24. januar 2001 sa
daværende samferdselsminister at det var Regjeringens mål å iverksette
disse forenklingstiltakene senest innen 2001.

Hva er status?»

 Posten tar 149 kr i fortollingsgebyr.
Fortollingsgebyret innebærer en prisøkning på 37,25 pst.
på en vare til 400 kr, i tillegg til
momsen. Dette er i og for seg en konkurransevridning til ugunst for
e-handel. Om det er så komplisert å få til
en forenkling av tollrutiner, mener ikke
finansministeren da at hensynet til e-handel, og ikke
minst hensynet til forbrukeren, tilsier at det vil være
riktig å vurdere å øke grensen for momsfritaket?
Og i tillegg: Hva er statsrådens syn på det prinsipielle
i at forbrukerne må betale et betydelig gebyr for å betale
en avgift til staten?

