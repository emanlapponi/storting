 Eg takkar statsråden for svaret.

Dei signala som vi får inn frå våre
kommunestyrerepresentantar, tilseier at det er mange lovpålagde
oppgåver som dei rett og slett ikkje er i stand
til å prioritere. Framstegspartiet
har ved fleire høve påpeika nødvendigheita
av å øyremerkje midlar til det som vi meiner er
det viktigaste. Men signala frå Regjeringa er at dei har
den tilliten til sine lokale kommunestyrerepresentantar
at dei prioriterer dei områda som Regjeringa seier
at dei skal prioritere. Den statistikken
som det vart vist til her, viser med all tydelegheit at dette skjer
ikkje, og eg vil tore fremje den påstanden at
det er ikkje Framstegspartiet sine
representantar rundt omkring som ikkje prioriterer helse.
Tvert imot går dei sterkt inn for det.

Ser ikkje statsråden at
det er nødvendig å øyremerkje midlar
til dette, dersom ein skal kome nokon veg?

