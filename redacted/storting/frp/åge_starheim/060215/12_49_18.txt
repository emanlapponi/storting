 Eg takkar statsråden for svaret.

No er det vel slik at det var Stortinget sjølv
som tok initiativ til å få i
gang opprusting av det anlegget som ein held på med. Det
er litt trist om ein skal kome i den situasjonen
at ein opplever det same på dette anlegget som
ein gjorde på rv. 620 frå Kjøde til Årsheim,
der ein transporterte vekk over 100 000 kubikk masse som ein kunne brukt
på anlegget dersom ein hadde valt å køyre
bilane den andre vegen i staden for det ein valde. Etter
det som eg har registret, legg ein også ut overskotsmasse
på veganlegget på rv. 61 Bryggja–Møre
grense. Det ville vore interessant å høyre
om statsråden kunne tenkje seg at ein greidde å få ordna
det slik at ein kunne bruke denne overskotsmassen til å fylle
langsmed denne vegen. Det står ikkje
på spørsmålet om veggrunnen, for han
vart innløyst allereie i 1984.

