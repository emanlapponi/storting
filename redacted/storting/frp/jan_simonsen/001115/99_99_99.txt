 Jeg har æren av å stille
følgende spørsmål til justisministeren:

«Gjennom en avtale mellom Justisdepartementet
og Forsvarsdepartementet er det bestemt at polititjenestemenn med
befalsutdanning ikke lenger skal mobiliseringsdisponeres i Forsvaret,
men i politietaten. Dermed mister politietaten muligheten til å få trent
sine tjenestemenn i stabsfunksjoner gjennom Forsvaret, og Forsvaret mister
godt motivert og trent befal.

Vil statsråden ta initiativ til å få revurdert
denne avtalen, slik at polititjenestemenn med befalsutdanning kan bli
mobiliseringsdisponert i Forsvaret?»

