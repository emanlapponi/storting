 Jeg vil gjerne få stille følgende spørsmål
til justisministeren: 

«Regjeringen har forpliktet seg til å sikre
jobb til samtlige studenter som fullfører sin utdanning
ved Politihøgskolen dette semesteret.	Hvor langt er Justisdepartementet
kommet med forberedelsene til å følge opp denne forpliktelsen,
og når regner statsråden med at de studentene
som ønsker det, kan være i fast arbeid ved landets politikammer
og lensmannskontorer?»

  Det var et høyst utilfredsstillende
svar. 

Jeg er selvfølgelig oppmerksom på at
pengebevilgningen må komme i det reviderte nasjonalbudsjettet
som legges frem om kort tid, men mitt spørsmål
gikk på hvor langt man hadde kommet med forberedelsene.
For det går jo an å foreta noen forberedelser. 

I dagens Aftenposten kommer det fram via lederen
for Politiets Fellesforbund at det finnes 150-200 ledige stillinger
som ennå ikke er utlyst. Disse stillingene har vært ledige
i lang tid, og spørsmålet mitt er: Hvorfor er
ikke disse stillingene utlyst ennå?

En liten ting til: Det har vist seg tidligere
at midler til ledige stillinger har vært benyttet til å dekke
variable utgifter ved enkelte politikamre. Når man så besetter
disse stillingene, som jeg antar kommer til å bli gjort,
vil man ofte komme i en situasjon hvor man mangler driftsmidler.
Jeg vil be statsråden være oppmerksom på denne
problemstillingen, og jeg håper at han vil foreta seg noe
i form av en økning av driftsmidlene. 

  Stortinget har allerede vedtatt at samtlige
av studentene skal sikres jobb. Og da burde det ikke vært
noe i veien for at de allerede ledige stillingene var blitt utlyst,
slik at studentene raskere kan komme i arbeid når de er
ferdige med sine eksamener. Mitt tilleggsspørsmål
går på de stillingene som det allerede er bevilget
penger til, eksempelvis ved Oslo politikammer. Hvorfor er de ennå ikke
utlyst? 

