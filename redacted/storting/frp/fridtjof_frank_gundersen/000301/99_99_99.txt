 Jeg har følgende spørsmål
til helseministeren:

«I mange år har det store
antall korridorpasienter vært en skamplett på vårt
helsevesen. 

Skyldes det store antall korridorpasienter
mangel på rent fysisk plass for senger, eller skyldes det
mangel på sykepleiere eller hjelpepleiere til å betjene
sengene?»

  Jeg takker statsråden for svaret. 

Dette var faktisk et problem også i
den perioden da jeg satt i sosialkomiteen, fra 1981 til 1985, og
jeg har aldri blitt helt klar over hva det vil si at det er mangel
på senger. Nå forstod jeg statsråden
slik at det ikke er mangel på en fysisk seng og en plass
til en seng et eller annet sted i sykehuset, men det må altså være
mangel på noen som kan passe på pasienten og betjene
sengen. 

Mitt spørsmål er: Vil det
ikke normalt sett være bedre å plassere en pasient
i et vanlig sykeværelse under oppsyn av en hjelpepleier
enn å la vedkommende ligge og være sjenert av
trafikk i gangene og korridorene? Mitt spørsmål er
videre: Er det mangel på hjelpepleiere i denne forstand?

