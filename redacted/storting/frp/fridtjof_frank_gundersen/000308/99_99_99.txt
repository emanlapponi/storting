 Jeg vil gjerne stille utenriksministeren følgende
spørsmål:

«Allerede før den østerrikske
regjering ble dannet, varslet den norske regjering at norsk bilateral
kontakt med Østerrike skulle «fryses» på et
lavt nivå. En rekke kontakter er nå brutt.

Hva skal til for at kontaktene skal gjenopptas,
og er det uavhengig av den østerrikske regjerings fremtidige handlinger?»

  Jeg takker utenriksministeren for svaret. 

Forholdet er at en rekke av disse uttalelsene
fra Haider har han jo korrigert eller beklaget. Det dreier seg om
uttalelser som til dels er ni år gamle. Vi har derimot
i vår nærmeste landomkrets Russland, som er ansvarlig
for drap og mishandling av egne borgere, det ser vi stadig på tv-skjermene.
For tredje gang jager nå russerne tsjetsjenerne ut av sitt
eget land. Der hører vi ingenting om isolasjon, men om
mest mulig kontakt. 

Hvorfor skal man praktisere denne dobbeltmoralen
og dobbelstandarden?

