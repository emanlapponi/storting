 Ein skal vanlegvis vere forsiktig med å rose regjeringa, men eg synest jo for så vidt statsråden er ganske tydeleg i svara sine i dag. Det som likevel er beklageleg, er at ho innser at i mange tilfelle vil dei regionale helseføretaka bidra til skeivheiter, som ikkje hadde vore der dersom dei regionale helseføretaka forsvann, eller om ein la dei ned og heldt ved lag dei opphavlege helseføretaka.


Då er spørsmålet: Korfor er statsråden så låst på dei regionale helseføretaka, når alle ser at det vert uheldige konsekvensar, som også statsråden ser? Korfor har statsråden låst seg til ein modell framfor å vere open i forhold til korleis ein best mogleg organiserer helsetilbodet, ikkje berre i denne regionen, men over heile landet?


