 Eg er glad for at helseministeren avklarer at det er faglege grunngjevingar for dette vedtaket. Likevel er det slik at den store utfordringa for helseføretaka både i Møre og Romsdal og i andre fylke jo er situasjonen knytt til dei regionale føretaka, då det på ein måte er vanskeleg for både tilsette og pasientar innanfor føretaka å samarbeide naturlege vegar, fordi dei regionale helseføretaka sperrar for det som kan vere naturlege samarbeidskonstellasjonar. I den samanhengen var det naturleg at helseministeren også tok ein gjennomgang på problematikken med omsyn til korleis ein organiserer dette utanfor det felles helseføretaket som no vert i Møre og Romsdal.


Spørsmålet mitt i så måte er: Vil statsråden då også vurdere å sjå på dei regionale helseføretaka si rolle – om dei framleis skal eksistere, men ikkje minst korleis ein skal løyse problema knytte til ulike grenser mellom dei regionale helseføretaka?


