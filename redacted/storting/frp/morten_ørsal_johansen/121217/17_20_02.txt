 Jeg vil bare vise til de merknadene som Fremskrittspartiet har i saken, og presisere viktigheten av å få til et returarbeid som fungerer på en god måte. Det er viktig for legitimiteten til asylinstituttet at de som får avslag på sine asylsøknader, blir returnert hurtigst mulig. Ikke minst er det viktig at de som har ulovlig opphold i Norge, blir sporet opp, funnet og sendt tilbake til sitt opprinnelsesland. Fremskrittspartiet mener det har en relevans, og vi mener det er viktig å sette fokus på nettopp dette. Det er derfor vi fremmer vårt forslag. Jeg vil presisere at Fremskrittspartiet ikke går imot endringene i kroner og øre som er lagt fram fra regjeringen, men at vi i tillegg fremmer det forslaget vi har i saken.


