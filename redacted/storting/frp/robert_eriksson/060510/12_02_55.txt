 Jeg tillater meg å stille følgende
spørsmål til olje- og energiministeren:

«Mange små og mellomstore
industribedrifter opplever dramatiske økninger i energiprisene.
Bedriften Södra Cell Folla AS kan oppleve en økning
på hele 50 pst. i sine energikostnader
fra i år til neste år. Konsekvensene for denne
bedriften og mange andre som er i samme situasjon, vil være
svekket konkurranseevne, som igjen fører til nedleggelser
og tap av arbeidsplasser.

Kan statsråden garantere for at man
får på plass et nytt system for industrikraft
fra 2007?»

