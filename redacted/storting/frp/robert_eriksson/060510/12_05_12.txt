 Jeg har merket meg det som statsråden
var inne på, at man har avtaler fram til 2011.
Men mange av avtalene går ut i 2007. Jeg har også merket
meg Regjeringens løfter til industrien i Soria Moria-erklæringen,
der det står at man skal utrede og sette i verk et norsk
industrikraftmarked. En formidabel økning i elkraftprisene
vil kunne avgjøre framtiden for bl.a. norske
treforedlingsbedrifter, noe som også statsråden
er inne på. Og, som nevnt: Mange av avtalene
vil gå ut allerede i 2007.

Hvordan vil statsråden sikre
at man har nok kraft til konkurransedyktige priser for denne virksomheten? Eller er
det slik at næringslivet fortsatt kan forvente ugunstige kraftpriser
fram til 2011?

