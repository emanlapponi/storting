  Jeg takker for svaret. Det er naturlig nok
positivt at man bygger opp kompetansen når det gjelder
saksbehandling. Det er også positivt at man iverksetter noen
tiltak i form av utredninger. Men for at de som bor i omsorgsboliger
som ikke har den brannsikkerheten i dag, skal bli hjulpet
i framtiden, trengs det mer enn bare utredninger, det
trengs mer enn bare kompetanse, det trengs også handling.
Og det trengs handling forholdsvis kjapt. Vi vet at det koster lite å installere
sprinkleranlegg, noe som kunne ha forhindret
en del dødsfall i omsorgsboliger.

Vil statsråden stille bedre
og mer konkrete krav og stille økonomiske ressurser til
disposisjon, slik at man kan få installert så enkle
mekanismer som sprinkleranlegg i landets
omsorgsboliger i nær framtid?

Thorbjørn Jagland hadde
her gjeninntatt presidentplassen.

