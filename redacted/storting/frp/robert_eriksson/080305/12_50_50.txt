 Jeg takker nok en gang for svaret. 

Så er det nå engang
slik at statsråden i sitt første svar også var inne på
at man skal legge til rette for individuell behandling, og at hver skal
få sin saksbehandler. Det krever også at man har den nødvendige
kunnskapen om den enkeltes helseproblem og hvilke muligheter vedkommende
har ut fra sin diagnose. 

Videre er det slik at vi i 2008 skal iverksette
140 nye fullverdige NAV-kontorer, og planen er at man i 2009 skal iverksette
nye 180. Det betyr at det fortsatt vil være mange som skal gjennom
et kompetanseløft. Vil statsråden forsikre seg om at man foretar
et kompetanseløft i forkant, før etablering av NAV-kontoret,
slik at man slipper slike uheldige situasjoner og må foreta kompetanseløft
i ettertid? 

