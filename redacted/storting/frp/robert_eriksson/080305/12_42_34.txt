 Jeg tillater
meg å stille følgende spørsmål til arbeids- og
inkluderingsministeren: 

«Søndag 24. februar d.å.
omtalte Aftenposten Sivilombudsmannens rapport om hvordan en rekke funksjonshemmede
og psykisk syke opplever sitt forhold til NAV. I rapporten ble det avdekket
at saksbehandlere manglet elementær kunnskap om brukernes behov og
muligheter, samt at saksbehandlere hadde forutinntatte holdninger om hvordan
brukernes helseproblemer innvirket på behov og muligheter. 

Hva vil statsråden foreta seg for at saksbehandlerne kan sikres elementær
kompetanse, slik at brukerne blir møtt på en verdig måte?»

