 Mitt spørsmål til arbeids- og inkluderingsministeren er som følger:


«Statsråden uttalte under en pressekonferanse mandag 23. februar i år følgende: «De som jobbet i Nav ved nyttår, får bli i Nav. Det har vært skapt et inntrykk av at Nav må nedbemanne mens køene vokser. Det er feil, og jeg slår fast at midlertidige stillinger i Nav videreføres.» Undertegnede har mottatt henvendelser bl.a. fra en kvinne som jobber i midlertidig stilling i Nav forvaltning Telemark, hun har fått beskjed nå om at hun ikke får fortsette etter 5. mars i år.


Hvordan vil statsråden følge opp sin egen uttalelse av 23. februar 2009?»


