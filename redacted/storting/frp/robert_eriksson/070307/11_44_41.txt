 Jeg har gleden av å stille følgende
spørsmål til arbeids- og inkluderingsministeren:

«Ifølge NRK-nyhetene 28.
februar d.å. kommer det frem at mange barn og unge
har større vanskeligheter nå enn før
etableringen av NAV-reformen med å få hjelp til hjelpemidler.
Ifølge brukernes organisasjoner skyldes dette at NAV feiltolker
et rundskriv fra våren 2006. Formålet med NAV-reformen
var at hverdagen til brukerne skulle bli enklere, ikke
vanskeligere.

Vil statsråden ta de nødvendige
initiativ for å presisere hvordan rundskrivet
skal tolkes, slik at brukerne får den hjelp og de hjelpemidler
de har krav på?»

