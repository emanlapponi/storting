  Jeg takker nok en gang for svaret. I forhold
til det statsråden sa i sitt første
svar, er jeg glad for at han nå setter ned en gruppe hvor også brukerne
er representert, for å se på måter man
kan tilpasse systemet på og gjøre forbedringer.

Så er det dessverre
slik at en del brukere opplever at 25 nye NAV-kontorer har ført
til at saksbehandlerne er mindre tilgjengelige enn tidligere.
Det er vanskeligere å få tak i dem. Man føler
det er blitt et mer byråkratisk system, mens
NAV-reformen skulle føre til det motsatte.

Så sier også statsråden
at han har noen planer som han ikke vil bekjentgjøre
nå. For at ikke brukerne skal føle
at dette går fra vondt til verre, vil jeg utfordre
statsråden på følgende: Hvilke strakstiltak
utover det å sette ned en slik gruppe vil statsråden
iverksette, slik at man får bedre og flere positive
opplevelser fra brukernes side når det gjelder
den nye NAV-reformen?

