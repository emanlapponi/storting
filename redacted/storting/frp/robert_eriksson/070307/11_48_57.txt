  Jeg takker for svaret. Nå er det
jo en gang slik at trygdelovgivningen er et komplisert regelverk – og
så har vi fått på plass en reform som
mange brukere naturlig nok har store forventninger til. Ifølge
henvendelser jeg har mottatt, har foreldre med
funksjonshemmede barn tatt kontakt med NAV for f.eks. å få en
pult i skolen. Det kan ikke NAV hjelpe til med, men hvis
det er snakk om på hjemmebane, altså for å gjøre
lekser hjemme, kan de bistå med hjelp. Dette føler mange
foreldre er ganske urimelig, og stiller
seg en del spørsmål.

Mener ikke også statsråden
at brukerne har behov for en klargjøring
og bedre informasjon om sine rettigheter, slik
at det blir enklere å få de nødvendige
hjelpemidlene når de trenger det?

