  Vi vet at en rekke mennesker som har blitt
alvorlig rammet av diabetes, dessverre har fått
senskader – som har ført til uføretrygd. Den
pasienten som det her vises til – og pasienter med lignende
diagnoser – kan faktisk risikere å få senskader.

Etter de medieoppslagene som jeg
viste til innledningsvis, vet vi også at en stor
del av begrunnelsene for ikke å dele
ut denne pumpen har vært ut fra økonomi. Da blir
mitt spørsmål: Er statsråden enig i at
det i slike saker er klokt å tenke samfunnsøkonomisk
langsiktig? Det kan jo ikke være noen
tvil om at dersom man skal betale uføretrygd
til et menneske fra det er 20 til det er 66 år, så utgjør
det en langt større sum enn et nødvendig behandlingshjelpemiddel.

