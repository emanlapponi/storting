  Jeg takker for svaret.

Dessverre har denne saken etter
manges syn begynt å bli av en slik karakter
at man kan begynne å benevne den som «tragikomisk».

Jeg er kjent med det møtet som skal være
i morgen, der representanter for både helseregionen
og Helsedirektoratet skal se på det som går på å få til
en likebehandling over hele landet. Vi vet jo at man bl.a.
i Drammen kan få den pumpa som denne pasienten trenger,
mens man da ikke kan få den i Helse Midt-Norge – iallfall
blir den ikke utdelt i Helse Midt-Norge.

Mitt spørsmål blir da: Vil
statsråden før det møtet i morgen
komme med en del innspill og presiseringer, før samtalene,
slik at man sikrer en likebehandling? Vil hun sørge for
at man deltar på en positiv måte, så man
kan garantere en likebehandling i alle regionene framover?

