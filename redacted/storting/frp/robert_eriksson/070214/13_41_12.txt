  Jeg har gleden av å stille følgende
spørsmål til helse- og omsorgsministeren:

«Det vises til brev fra undertegnede
21. desember 2006 samt til oppslag i NRK Midt-Nytt 20. og 21. desember 2006
og oppslag i Namdalsavisa 23. januar i år hvor det fremkommer
at en niåring fra Namsos som er hardt
rammet av diabetes, ikke får tildelt det mest
egnede behandlingshjelpemiddelet av Helse Midt-Norge, selv om søknaden
er faglig godt begrunnet av pasientens barnelege.

Vil statsråden sørge for
at pasientenes helsemessige behov blir ivaretatt foran økonomiske
hensyn i denne og lignende saker?»

