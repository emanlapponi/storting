 Jeg takker for svaret. Jeg er også godt kjent med at man har løst dette
                            når det gjelder Statens pensjonskasse, men jeg opplever fortsatt å få
                            veldig mange henvendelser fra ulike hold om at man ikke har klart å løse
                            det selv om det er en åpning for det i regelverket i kommunal sektor. 

For å ta et eksempel: Det gjelder en god del kulturarbeidere, for å bruke
                            det begrepet, som jobber litt på den ene musikkskolen og har den som
                            arbeidsgiver, så jobber man litt på en skole, og så jobber man kanskje
                            litt på musikkskolen i nabokommunen. De står da uten pensjonsopptjening.
                            Hvis man jobber i to nabokommuner, i små stillinger, som mange gjør,
                            burde man da også ha sett på muligheten for å slå sammen den samlede
                            arbeidsinnsatsen? Med tanke på at det er kommunal sektor, og at det er
                            KLP som er pensjonsleverandøren, skulle det være problemfritt, vil jeg
                            tro. Jeg vet ikke hvordan statsråden ser på det? 

