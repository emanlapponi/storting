 (komiteens leder og ordfører for saken): Prop. 166 S for 2012–2013 gjelder regulering av grunnbeløpet i folketrygden og pensjonsoppgjøret fra 1. mai 2013. Der har vi fått nye regler, som er godt kjent. Jeg skal ikke ta noen debatt om det, det har vi diskutert tidligere i forbindelse med hvordan de nye pensjonene skal reguleres.


Alle partiene støtter innstillingen, med unntak av Fremskrittspartiet. Fremskrittspartiet har et eget forslag, der vi øker grunnbeløpet ut fra det vi tidligere har stått på, og ikke minst også ut fra at vi mener det er behov for at alderspensjonister kan oppreguleres, og uten at man bryter lovgivningen, med tanke på den underreguleringen som skjedde i tidligere trygdeoppgjør i 2008–2009.


Med det tar jeg opp det forslaget som Fremskrittspartiet har i innstillingen.


