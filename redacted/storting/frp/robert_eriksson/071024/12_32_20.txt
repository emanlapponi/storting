  I rovdyrforliket er det jo, som statsråden
har vært inne på, spesifikke bestandsmål.
Men det sies lite om hvor lang tid man skal bruke
på å nå de målene som er satt.

Så lenge bestandene måles
i antall ynglinger og ikke i antall dyr, vil jeg stille
statsråden følgende spørsmål:
Vil statsråden på den bakgrunn tillate at det
tas ut flere hanndyr? Vil det bli vurdert om det skal brukes lengre
tid på å nå de vedtatte målene? Eller
vil statsråden vurdere bestandsmålene i et helt
nytt perspektiv når man får
inn flere DNA-bevis som viser at det faktisk er flere dyr enn man først
antok?

