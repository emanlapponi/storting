  «Ifølge VG og Trønder-Avisa
den 9. oktober ble en svensk elgjeger (61) angrepet og drept av
bjørn natt til mandag 8. oktober i Valsjöbyn i
Sverige, bare noen kilometer fra Lierne kommune
i Nord-Trøndelag. To menn ble angrepet og skadd av bjørn
i Härjedalen i Sverige søndag 14. oktober.
Dette var det andre bjørneangrepet i området
på under en uke. Disse hendelsene har ført til økt
utrygghet blant innbyggerne i Lierne kommune.

Vil statsråden ta initiativ
for å få til en felles forvaltning mellom Norge
og Sverige?»

