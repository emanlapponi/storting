  I rovdyrforliket, som statsråden
viser til, slås det fast at det skal være
en livskraftig beitenæring over hele landet.

I Lierne kommune i Nord-Trøndelag
har man i lang tid levd i en situasjon der det har vært
en direkte konflikt mellom mennesker og rovdyr. Konflikten
har vært stadig voksende de senere årene, spesielt
på bakgrunn av hendelser der man har funnet bjørn
i innmark, og der bjørn har kommet stadig nærmere
hus og befolkning. Ja, enkelte har faktisk sett bjørn inne
på gårdsplassen. Bjørnen har også beveget
seg nærmere tettbygde strøk og boligområder.

I de tilfeller der det er direkte konflikt mellom
mennesker  og  rovdyr,  hvem  mener  statsråden
 skal  ha  forrang – rovdyr eller befolkningen
som har slått seg ned der, og som har hatt sitt livsgrunnlag
der over lang, lang tid?

