 Jeg takker for svaret.


Jeg forstår statsråden dit hen – i hvert fall vil jeg forstå ham dit hen – at han mener det er viktig å prioritere også de små bedriftene, og at også de får refundert sine sykepenger innenfor de tidsfrister som er satt, som jeg synes er viktig, spesielt med tanke på at disse har et ansvar for å følge opp bl.a. IA-avtalen ved å få folk som har redusert arbeidsevne, tilbake og inkludert i arbeidslivet. Derfor vil det også være litt problematisk hvis dette ikke blir prioritert høyt nok, med tanke på at det er mange som kanskje kvier seg for å ta inn denne type arbeidskraft, noe som også gjør at man ikke får inkludert mange nok i arbeidslivet.


Jeg håper i hvert fall at jeg har forstått statsråden riktig i dette, at han ønsker å følge opp på en slik måte at vi unngår sånne typer tilfeller i framtiden, og at man tar de nødvendige organisatoriske grepene for å lykkes med Nav-reformen. Dette er jo ikke bare snakk om penger.


