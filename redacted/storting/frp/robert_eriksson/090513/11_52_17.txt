 Jeg har lyst til å stille følgende spørsmål til arbeids- og inkluderingsministeren:


«I Trønder-Avisa 2. mai d.å. kommer det fram at Bunadsaum, som er en liten bedrift i Nord-Trøndelag, har ventet i over åtte måneder på å få refundert sykepenger fra Nav. Nav Nord-Trøndelag uttaler i samme artikkel: «Utbetaling til arbeidsgivere har vi dermed valgt å nedprioritere, noe som dessverre gjør at det tar lengre tid enn ønskelig før bedriftene får sine refusjoner.»


Er statsråden tilfreds med at Nav bevisst nedprioriterer småbedriftene når det gjelder refusjon av sykepenger?»


