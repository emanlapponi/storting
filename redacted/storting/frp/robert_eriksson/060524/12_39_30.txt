  Jeg takker for svaret. Det er riktig, som
statsråden er inne på, at mange av sakene
går raskt, og den er også riktig den
statistikken som statsråden
henviser til i sitt svar, men fortsatt er det en god del personer
som opplever sin saksbehandling som uverdig.

Jeg fikk en henvendelse senest i dag fra en
person som hadde fått beskjed fra trygdekontoret om at
det ville ta fire måneder før vedkommendes
sak kunne bli behandlet. Nå har det gått over
ni måneder uten at trygdekontoret har gitt svar. Når
vedkommende ringer ned til trygdekontoret, får vedkommende
beskjed om at det tar den tid det tar.

Samtidig er det et prinsipp, som trygdekontorene
prøver å ivareta, om at de uten inntekt skal bli
prioritert først. I mange tilfeller skjer heller ikke
det. På hvilken måte vil statsråden
følge opp, slik at de uten inntekt får en raskere behandling,
så de slipper å møte den uverdige
situasjonen å måtte gå på økonomisk
sosialhjelp i ventetiden?

