 Jeg tillater meg å stille statsråden
følgende spørsmål:

«I KLP-avisen nr. 1 2006 pekes det
på «pensjonsgapet» som oppstår
for de arbeidstakere som arbeider mindre enn 14 timer
pr. uke i offentlig sektor. De er ikke medlem av en offentlig
pensjonskasse og får heller ikke adgang til obligatorisk
tjenestepensjon som kun
gjelder i privat sektor. Gruppen omfatter bl.a. mange som ufrivillig
går i små deltidsstillinger og som i tillegg mister
adgangen til samme pensjonsrettigheter som andre arbeidstakere.

Vil statsråden sørge for
at gruppen kan opparbeide rett til tilleggspensjon?»

