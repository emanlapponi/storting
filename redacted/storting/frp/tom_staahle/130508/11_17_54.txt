 Statsråden sier at kommunen har fått tildelt økte midler. Det kan man diskutere hva gjelder denne spesifikke kommunen og forholdet der. Men det er også slik at OSL og Avinor, spesielt, er et milliardforetak som sitter med et formidabelt overskudd, men som nyter godt av disse tjenestene.


Ser statsråden at kanskje noen av disse midlene – i og med at man nå yter en kommunal tjeneste – faktisk burde tilføres kommunen, siden staten jo har inndratt selskapsskatten, som på et tidligere tidspunkt tilførte kommunen noen av de midlene som statsråden hevder at kommunen har?


