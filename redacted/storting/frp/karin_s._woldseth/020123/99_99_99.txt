 «Debatten om barn og reklame
har den senere tid vært oppe i media. Denne gangen har
debatten i hovedsak dreid seg om barn og leker. I stedet for å rette
søkelyset på dette burde man heller rette fokus
mot hvordan reklamen fremstiller barn og unge. Reklamen er i økende
grad kroppsfiksert, og mange av modellene blir fremstilt som små kvinner
og menn som vrikker og vrir seg i de fleste av våre
TV-kanaler.

Vil statsråden gjøre noe
med slike reklameinnslag som åpenbart
fokuserer på kropp og sex hos barn?»

 Jeg takker statsråden for svaret.

Barn fremstilles og behandles som små voksne
med åpenbare seksuelle attributter. Pornografiske fremstillinger
blir brukt i tenåringsmagasiner hvor lesergruppen spenner
fra 10 til 15 år, og hvor det blir oppfordret til å ha
et eksperimentelt seksualliv. I de siste månedene før jul
så vi innenfor markedsføring
at det overalt, fra klær til mobiltelefoner, er de samme
tendensene. Det er vel helt sikkert brudd på markedsføringsloven,
og unektelig brudd på flere av FNs konvensjoner.

Mitt spørsmål til statsråden
blir: Hvorfor griper ingen inn når man helt åpenbart
bryter lover og konvensjoner?

