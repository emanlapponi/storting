  Mitt spørsmål går
til finansminister Kristin Halvorsen:

«Finansministeren har ved flere anledninger
uttalt at det skal være balanse mellom
veksten i privat og offentlig sektor. All økonomisk
teori og praksis tilsier imidlertid at et av målene
med vekst i privat sektor er at denne kan redusere behovet for vekst
i offentlig sektor. Dette fordi flere gjøres uavhengige
av offentlige velferdstjenester eller overføringer.

Ser statsråden disse sammenhengene, eller
mener hun at det ikke finnes en sammenheng mellom økt
privat velferd og redusert behov for offentlig velferd?»

