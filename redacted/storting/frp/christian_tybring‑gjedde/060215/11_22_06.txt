  Jeg takker statsråden for svaret.
Men det reiser faktisk langt flere spørsmål enn
det besvarer, for statsråden lister opp en hel rekke offentlige
tiltak som en lang skryteliste som Regjeringen ønsker å videreføre.

Jeg har ikke lyst til å gi
statsråden altfor lang tenketid, og derfor vil jeg stille
det motsatte spørsmålet med en gang: Hvis det
er redusert vekst i privat sektor, vil det da føre
til redusert vekst i offentlig sektor, på samme måte som
den logikken statsråden brukte i sitt første
svar?

