 Det er en del dobbeltkommunikasjon ute og går
her.

Det vi vet om norsk offentlig sektor, er at
den er en av verdens største. Og det er mange gode
oppgaver som blir løst i offentlig sektor; det er liten
tvil om det. Men problemet i Norge
og i mange andre velferdssamfunn er at den offentlige
sektor øker nesten ukontrollerbart og uavhengig av tilgangen
til kapital som skapes i den private sektor. Det er utfordringen.

Nå har statsråden sagt to
ganger at hun vanskelig ser for seg konkrete
ting i privat sektor som gjør at man har mindre
vekst i offentlig sektor, med det unntaket hun sa på slutten.

Mitt spørsmål avslutningsvis
blir om det finnes et eneste tidspunkt hvor offentlig sektor kan
reduseres, og om Regjeringen har ambisjoner om å redusere
offentlig sektor og øke velferden i privat sektor, slik
at færre blir avhengige av offentlige overføringer,
og slik at flere kan skape sin egen velferd.

Veldig mye av velferden skapes faktisk i privat
sektor, og ikke gjennom offentlig sektor, slik statsråden
til nå har antydet.

