  Fokuset må være
på dem som lider under dette, ikke på dem som
faktisk begår disse handlingene. I Sverige har
man opprettet ungdomsanstalter for dem som faller mellom barnevern
og mulig fengselsstraff. Er det noe også statsråden ønsker å se
nærmere på, slik at vi kan få noen
vekk fra de steder der de begår disse forbrytelsene,
som jeg vil kalle det, og putte dem i ungdomsanstalter, slik at
de kommer seg vekk fra det miljøet hvor de tydeligvis ikke
har godt av å være? Det er viktig at samfunnet
står helhjertet bak dem som plages, og ikke bak
dem som plager.

Jeg har jo selv gått på skole
i Oslo, og da jeg gikk på skolen, fantes det i det hele
tatt ikke gjenger som reiste rundt på denne måten
og plaget medelever på andre skoler – det
er tydelig at innvandring har fått
negative konsekvenser.

Er statsråden enig i at innvandringen
har hatt negative konsekvenser? Og er statsråden enig i
at dette er prisen vi må betale for den storstilte innvandringen
vi har hatt, særlig til Oslo, de siste årene?

