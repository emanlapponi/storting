 Jeg takker statsråden for svaret,
og har fått bekreftet at handlingsregelen ikke
har noe med realavkastningen å gjøre, men det
er estimatet, og estimatet har for så vidt ingenting med
realavkastningen å gjøre heller, for den varierer
jo fra minus til pluss, mange prosent. Det er altså et
ordspill.

I fjor argumenterte Regjeringen og ikke
minst finansministeren sterkt for at vi ikke kunne bruke
mer på inneværende års budsjett – altså budsjettet
for 2006 – enn nøyaktig det
beløpet som Regjeringen selv foreslo. Bakgrunnen for dette
var at ytterligere bruk av oljepenger ville føre
til økt inflasjon, høyere rente, press på kronekursen og
nedleggelse av konkurranseutsatte bedrifter. I budsjettet for 2007
foreslår Regjeringen å bruke langt flere
milliarder enn i budsjettet for 2006. Så spørsmålet
er: Hvilke pressreduserende omstendigheter har inntruffet i løpet
av 2006? Eller med andre ord: Hvorfor vil ikke økt
bruk av oljepenger i 2007 få konsekvenser for inflasjon,
rentenivå og kronekurs tilsvarende det som Regjeringen
selv mente var konsekvensene av økt oljepengeforbruk i
inneværende år? Jeg er ute etter hvilke
pressreduserende omstendigheter det er som har inntruffet i 2006.

