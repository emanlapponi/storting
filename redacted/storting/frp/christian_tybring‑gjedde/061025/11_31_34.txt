 Det var godt å få bekreftet
at Halvorsen mener at handlingsregelen, eller
bruk over statsbudsjettet, ikke er en eksakt vitenskap.
Det er første gang den innrømmelsen
kommer. Det setter jeg veldig stor pris på, for det har
jeg løpt rundt og hevdet i årevis.

Jeg har lyst til å snakke litt om
hvordan budsjettet er lagt opp for 2007. Innser finansministeren
at måten oljepenger blir brukt på, har forskjellige
virkninger på norsk innlandsøkonomi? Og dersom
hun mot formodning gjør det, hvorfor behandles forbruk,
investeringer, skattelette, anskaffelse i utlandet eller
innad i Norge på nøyaktig
samme måte i budsjettet? Og siden det gjøres
på denne måten, hvilken økonomisk teori
bygger statsråden på i opplegget for den årlige
budsjettfremleggelsen for Stortinget? Jeg antar at statsråden
forstår spørsmålet, nemlig at investeringer
i utlandet og i Norge budsjetteres på samme måte, skattelette
budsjetteres på samme måte som forbruk, investering
på samme måte som forbruk, osv. Vil
statsråden se på dette og foreslå endringer
for Stortinget når det gjelder budsjettering?

