 Jeg vil gjerne stille følgende spørsmål
til justisministeren:

«Riksadvokaten har gitt pålegg
om å gå igjennom alle dommer med henblikk på å få straffedømte
registrert i DNA-registeret ved Kripos. Dette er gjort blant annet
i Oslo politidistrikt, hvor man foreløpig har funnet fram
til 120 personer.

Har statsråden oversikt over om alle
politidistrikt har kommet tilstrekkelig i gang med registreringen,
slik at DNA-registerets potensial og nytteverdi kan bli brukt fullt
ut?»

  Jeg takker statsråden for svaret.

Det vesentligste jeg noterte i hans innlegg,
var at han ville overlate mye av oppfølgingen til påtalemyndigheten,
og mente at arbeidet var godt i gang. Jeg vil da bare opplyse om
at Stortinget allerede i 1995 vedtok å opprette DNA-registeret.
Meningen med det hele er at politiet skal føre inn DNA-profilen
til dem som er dømt for drap, voldtekt, incest, utuktig
omgang med barn, grov vold og andre alvorlige forbrytelser. Dette
innebærer at politiet i hele landet må gå aktivt
ut for å innhente blodprøver av bl.a. domfelte
i fengsler og sikringsanstalter. Registeret er databasert og krever
et spesielt dataprogram som bl.a. FBI i USA har utviklet og kommet
langt med. 

Mitt spørsmål i denne sammenheng
vil være: Vi justisministeren sørge for at politiet
samler biologiske spor i alle kriminalsaker? 

