  Jeg har følgende spørsmål
til landets nye helseminister:

«Sykehuset Østfold har to ambulanser
i Halden som er klargjort for EKG og behandling av hjerteinfarkt.
Erfaringene er gode, og rask behandling i ambulansen gir større
sjanse for å overleve et hjerteinfarkt.

Vil statsråden ta de initiativ som
skal til, sammen med fylkeskommunene, for å få EKG
i ambulanser slik at diagnose kan stilles raskest mulig?»

  Jeg vil takke statsråden for svaret.
Jeg vil si at jeg er delvis fornøyd med det som ble sagt. 

Statsråden og jeg har vel den samme
oppfatning, at ambulanse som har EKG-utstyr montert, kan gi pasienter en
langt større trygghet. Gevinsten er nemlig stor, selv om
det skulle være kort vei til et akuttmottak. Men det er de
som bor lengst unna sykehuset, som vil tjene mest på tilbudet.
Uten EKG må personer som blir rammet av hjerteinfarkt,
transporteres helt til sykehuset før det blir stilt diagnose
eller gitt nødvendig behandling. Det kan stå om
livsviktige minutter slik at pasienten så tidlig som mulig
kan bli gitt eksempelvis blodfortynnende medikamenter. 

Det er å håpe at smerter
og tap av menneskeliv ikke knyttes bare til økonomi i et
velferdssamfunn. Jeg håper iallfall at statsråden
mener at menneskeverdet er større enn som så,
og håper at han kan ta mer konkrete initiativ til å få fortgang
i ordningen, og at det vil gjelde for alle landets sykehus.

  Jeg takker statsråden for svaret. 

Det ser ut som vi har det samme syn når
det gjelder behovet for EKG. Det det dreier seg mer om nå ifølge statsrådens
svar, er den nødvendige opplæringen, som statsråden
legger veldig vekt på. Og det er jeg glad for at han trekker
fram, men – som en forlengelse av behovet for EKG – hva
vil statsråden gjøre for eventuelt å få fortgang
i den nødvendige opplæringen? Det må jo
være slik at den enkelte ambulanse har dette tilbudet så raskt
som mulig, og jeg håper det her ikke først og
fremst vil bli en diskusjon om penger, om vi har midler og muligheter
til å prioritere dette, men at det faktisk foreligger konkrete forslag
i forbindelse med budsjettet neste år som berører dette
punktet, og at initiativet da eventuelt blir tatt av statsråden
ved neste års budsjett.

