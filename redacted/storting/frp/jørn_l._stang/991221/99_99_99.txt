 I motsetning til de øvrige partier vil Fremskrittspartiet ikke gå inn for en egen klagenemnd i forbindelse med opprettelsen av et lotteritilsyn. Vi ønsker at det først høstes en del erfaringer ved et lotteritilsyn. Klage på vedtak fattet av politiet bør fortsatt kunne påklages til Lotteritilsynet, og vedtak fattet av Lotteritilsynet kan påklages til Justisdepartementet. Dette er ordninger som meget godt kan fungere uten at det opprettes en egen klagenemnd. En nemnd skal finansieres ved gebyrer betalt av aktørene i de private lotterier. Svært få av høringsinstansene har uttalt seg om behovet for en klagenemnd, isteden ønsker høringsinstansene at Lotteritilsynet bør organiseres med et eget styre. Dette er i tråd med Fremskrittspartiets syn. Et styre bør være et forum som er uavhengig av selve tilsynet, med en sammensetning bestående av et flertall av personer rekruttert utenfra. 




Med dette anbefaler jeg forslaget fra Fremskrittspartiet.




