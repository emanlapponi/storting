 Jeg har følgende spørsmål:

«Justisministeren uttalte tidligere
at grenseovervåkingen er vel ivaretatt i sammenheng med
Schengen-implementeringen. Etter dette har det blitt klart at det
ikke finnes tilstrekkelige ressurser for kystovervåking
i Sør-Norge, og at grenseovervåkingen
kun ivaretas av 3 mindre fartøyer fra Halden til Rørvik.
Antall utenlandske fartøyer anslås til over 100
000 årlig.

Hva har statsråden, som ansvarlig
ministerer for å ivareta Schengen-implementeringen, tenkt å gjøre
med dette?» 

  Jeg må takke for et utførlig
og ganske grundig svar, og for de opplysningene som kom frem. 

Justisministeren har tidligere uttalt at hun
føler seg trygg på at det man har lagt til rette
for når det gjelder grensekontroll og grenseovervåking,
er tilstrekkelig ivaretatt. I de to siste budsjettproposisjonene
vurderes kystradarkjedene som vesentlige bidrag i denne
forbindelse. Stortinget er imidlertid informert om at det ikke er
mulig å utnytte kystradarene, og at de som dekker de mest
trafikkerte områder i Sør-Norge, sågar
ikke er i drift mer enn 15 timer pr. uke. Jeg har videre klart å spore
opp at den maritime overvåkingssentralen, som skal sikre
nødvendig koordinering av de eksisterende overvåkingsressurser,
og som omtales å være på plass i inneværende år av
hensyn til Schengen-implementeringen, nå faktisk er utsatt
til neste år. Dette tilsier vel at det statsråden
selv har uttalt at man har lagt til rette for, ikke er ivaretatt
allikevel.

Kan ministeren gi en forklaring på dette?

  Statsråden har tidligere uttalt at hun
ikke kan se at utfordringen med grenseoppsyn og norsk suverenitetssettelse
ved den maritime yttergrense generelt sett blir vesentlig annerledes
nå enn tidligere. 

Nå som vi har hørt om status
for kystradarene, vet vi at overvåkingen av en kystlinje
som tilsvarer strekningen Bergen-Tromsø, ivaretas av tre
små kystvaktfartøyer, ja, det er faktisk slik
at det ikke finnes andre ressurser i Sør-Norge. Dette bekreftes
bl.a. i innstillingen fra Forsvarspolitisk utvalg. Det indikerer
at kystovervåkingen i Sør-Norge kan sammenlignes
med å gjennomføre en stor trafikkontroll eksempelvis
på strekningen Oslo-Tromsø ved hjelp av tre UP-patruljer
i løpet av 24 timer syv dager i uken.

Kan statsråden forstå at
utfordringene er større i og med at grenseovervåkingen
tidligere ikke er ivaretatt, og at den ikke synes å være
prioritert av Forsvaret i fremtiden?

