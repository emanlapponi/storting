 Jeg har følgende spørsmål
til statsråd Dørum:

«Utlendingsregisteret hos Kripos inneholder
37 000 fingeravtrykk. Det er forbud mot å kryssjekke med
       32 000 uidentifiserte fingeravtrykk fra kriminalsaker, selv
om det også gjelder utlendinger som er utvist fra Norge.

Hvilke holdninger har statsråden til
at vesentlige fingeravtrykk ikke kan kryssjekkes i Norge, når
velutviklede land i Europa har denne muligheten i sin kamp mot kriminalitet?»

  Jeg vil takke statsråden for svaret.
Selv om det gikk litt fort, var jeg veldig fornøyd med konklusjonen.

Innledningsvis sa statsråden noe som
vi kanskje alle vet, at samtlige asylsøkere som ankommer
landet, har obligatorisk plikt til å ta fingeravtrykk og
bli registrert i utlendingsregisteret. For Kripos er det viktig å få muligheten
til å sjekke uidentifiserte fingeravtrykk mot fingeravtrykkregisteret
for asylsøkere i straffesaker, og med beskjedne håndgrep
vil dette faktisk være mulig. 

Kryssjekkinger bør også omfatte
utlendinger som er utvist fra Norge. Jeg håper at statsråden
deler dette synet.

  Jeg takker statsråden for svaret, og
ser fram mot at vurderingen er foretatt. 

Disse mulighetene som kryssjekking vil gi,
vil bl.a. føre til at man vil forsterke et eventuelt nytt
norsk politiorgan, som nå skal kjempe mot grensesprengende
organisert kriminalitet, og det er også etter politiets
eget ønske. Det tar sekunder å sjekke et fingeravtrykk,
og det er viktig å få ta i bruk Kripos" hypermoderne
dataregistre fullt ut. Dette er derfor positivt, og det er veldig
viktig å etterkomme politiets ønsker på dette
området for å avsløre kriminelle utlendinger
i Norge, og for øvrig også alle andre kriminelle
elementer. 

De asylsøkere som ikke har gjort noe
galt, har jo intet å frykte, og slik sett kan fingeravtrykk
bidra til å fjerne mistanke mot personer. Jeg håper
også at statsråden er enig i en slik konklusjon
fra undertegnede.

