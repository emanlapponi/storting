 Jeg har følgende spørsmål
til utenriksministeren:

«Norske sjøfolk kan i fremtiden
bli dømt til døden dersom de blir tatt for oljesøl
i Den persiske golf. De forente arabiske emirater vurderer innføring
av dødsstraff for dette. Norske skip har 750 anløp
til landet hvert år. I tillegg går minst like
mange skip gjennom statens farvann.

Kan utenriksministeren og norske myndigheter øve påtrykk
overfor landets myndigheter til ikke å innføre
en slik lovendring?»

  Jeg vil takke statsråden for svaret.

Rederienes organisasjoner fryktet et sånt
forslag, som i ettertid viser seg å inneholde visse nyanser.
Man ville jo fryktet for norske sjøfolks ve og vel hvis
en slik lov ville blitt vedtatt. Det ville vært en svært
urimelig straffebestemmelse som faktisk ville gjøre det
risikabelt å føre skip i dette området.

Forståelig nok har disse gale opplysningene
skapt uro i norske rederier og blant norske sjøfolk som
ferdes i området. Emiratene har som kjent ikke et åpent
system slik som vi har i Norge, og man vet derfor ikke hvordan rettssystemet
for øvrig fungerer. Og bekymringene for hva som kan komme
til å skje i fremtiden dersom dødsstraff blir
innført, er berettiget.

Det har kommet internasjonale reaksjoner på det
nye forslaget, som da tydeligvis baserer seg på misforståelser.
Og hvordan norske myndigheter reagerer på disse reaksjonene
fra internasjonale miljøer er usikkert med henblikk på det
statsråden allerede har vært inne på.

  Jeg takker statsråden for svaret. 

Intensjonen jeg var ute etter, er blitt imøtekommet. Jeg
vil likevel si at Norsk Sjøoffisersforbund uttaler at de tviler
sterkt på om noen norske sjøfolk vil ta sjansen
på å føre skip i disse farvann hvis man
i det hele tatt innfører dødsstraff for forurensning.

Det er også viktig å legge
vekt på at ethvert land selvsagt er suverent til å innføre
egne lover, men landet kan heller ikke selv leve med slike lover
hvis de skulle bli innført. Det ville jo innebære
at landet isolerer seg fullstendig fra et internasjonalt handelssamkvem
hvis dette skulle bli tilfellet.

