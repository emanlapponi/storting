  Jeg vil gjerne stille følgende spørsmål

til statsråd Dørum:

«Fire dommer må oppheves

i Heggen og Frøland herredsrett fordi eks-kriminelle satt

som legdommere. Ifølge en spørreundersøkelse

foretatt av Dokument 2-redaksjonen i TV 2 er det bare 24 pst. av

kommunene som foretar kontroller av jurymedlemmer og legdommere.

76 pst. av norske kommuner sjekker ikke om eks-kriminelle sitter som

meddommere og dømmer andre.

Hva vil statsråden gjøre

for å forbedre kontrollen slik at kommunene følger

domstollovens intensjoner?»

  Det var hyggelig å høre

statsrådens svar. Jeg takker for svaret.

Statsråden imøtekommer faktisk

veldig mye av det jeg er ute etter. Jeg vil bare presisere én

ting, nemlig at ifølge straffeprosessloven § 343

skal dommer der retten er ulovlig sammensatt, oppheves. Det er jo

noe av sakens kjerne her. 

Jeg er glad for at statsråden sier

at kommunene er forpliktet til å kontrollere listen over

jurymedlemmer og legdommere opp mot strafferegisteret. Det virker

ikke som om de tar den jobben, iallfall pr. i dag, så alvorlig, og

det er en oppstramming her jeg er på jakt etter. Det jeg

vil spørre statsråden om, er: Når kommunene

har oppnevnt disse jurymedlemmene eller legdommerne, hvem har da

ansvaret for å kontrollere dem i den perioden de er valgt

for?

  Jeg takker statsråden for svaret. 

Når det gjelder den presiseringen

jeg var ute etter, er jeg nok ikke uenig i at kommunene har ansvaret

ved utnevningen. Men etter hvert som de fire årene går,

er det jo slik at man også trenger å følge

opp med en etterkontroll. Og, for å få det klargjort,

er det da dommeravsnittet selv som skal stå for denne,

eller mener statsråden at det er kommunene som også i

løpet av den fireårsperioden har plikten til å etterkontrollere?

