 Jeg har følgende spørsmål
til justisministeren:

«Justisministeren hevder at overvåkingen
av den maritime yttergrensen er ivaretatt. Ifølge statsråden
har EU fått en detaljert redegjørelse for vår
grenseovervåking, både kvalitativt og kvantitativt.
Som Stortinget er vel EU også informert om en døgnkontinuerlig
drift av kystradarene i Sør-Norge, om en integrering av
overvåkingssystemene i 2001, og etablering av en døgnkontinuerlig kystovervåking.

I og med at overvåkingen i Sør-Norge
nå er basert på tre kystvaktfartøyer,
er vel noen feilinformert?» 

  Jeg takker statsråden for svaret.

Justisministeren har hevdet tidligere, på de
to nevnte datoene hun selv henviste til, at mine tall vedrørende
antall skipsanløp i Sør-Norge var feil, så jeg
har derfor kontrollert disse.

Det er riktig at utenlandske fartøy
står for ca. 35 000 anløp pr. år,
hvorav 28 000 bare i Sør-Norge. Dersom alle disse
skal kunne oppdages av den indre kystvakten, som vitterlig er Forsvarets
eneste døgnkontinuerlige ressurs i Sør-Norge,
betyr dette overvåking av 75 fartøyer pr. dag
langs en strekning på 13 000 km. Dette
er en umulig oppgave. I tillegg til disse fartøyene omfattes også norske
fartøyer av Schengen-regelverket. Totalt kan vi da anslå over
100 000 anløp. 

Mitt spørsmål er da: Ser
ministeren de problemer Norge står overfor i denne sammenheng?

  Jeg takker for svaret.

Jeg har da kun ett kort spørsmål:
Hva vil ministeren foreta seg konkret for å møte
utfordringene innen fastsatt dato for Schengen-implementeringen
i denne måneden?

