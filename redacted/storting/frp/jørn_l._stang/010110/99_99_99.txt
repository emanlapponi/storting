 I disse promilledager vil jeg gjerne stille
følgende spørsmål til justisministeren:

«Ingen vet helt hvordan den nye promillegrensen
skal håndheves. Det som er klart, er at promille på mellom
0,2 og 0,4 vil føre til en bot og en anmeldelse, men størrelsen vil
variere. I verste fall kan også førerkortet inndras.
I tillegg viser det seg at måleutstyret heller ikke er
pålitelig.

Vil statsråden stoppe videre målinger
inntil måleutstyret er tilstrekkelig troverdig, og se til
at senere forseelser blir bøtelagt likt uavhengig hvor
i landet man er?»

  Jeg takker for svaret. 

Mye av det statsråden var inne på,
er jo allerede kjent, men det var veldig mye hvis og om og dersom
i svaret. Og det er også den oppfatningen man har fått,
at det er veldig mye usikkerhet rundt dette. Hvor streng straffen blir
for dem som blir knepet med lavpromille, svever fortsatt i det blå.
I og med at det er en ny grense, eksisterer det faktisk ingen rettspraksis.
Det er heller ikke gitt retningslinjer om bøtenes størrelse,
og straffenivået kan komme til å variere skjønnsmessig
fra sted til sted. Det understreket nærmest også justisministeren. 

Riksadvokaten har ikke gitt noen direktiver,
men ønsker å få tilbakemelding på de
reaksjonene som kommer, og om på hvilket nivå de
ligger. Vi har fått groteske eksempler på hvordan
dette kan slå ut. I Oslo politidistrikt innfører
man for 0,2–0,4 promille en sats på mellom 5 000
og 10 000 kr. Vi vet også at dette vil føre
til at man trenger nye måleapparater og justeringer, og
det vil i investeringsøyemed koste flere titalls millioner
kr. 

Jeg håper i denne sammenhengen at
det ikke er slik at dette blir en salderingspost for det enkelte
politidistrikt.

  Jeg kan gå videre. Jeg skjønner at
justisministeren ikke har den fulle oversikten når det gjelder
bøter som skal innføres, og det var det jeg var
på jakt etter i mitt hovedspørsmål, om
hun ønsker å ta et ansvar for å få en
lik behandling over hele landet, slik at det ikke bare kommer til å bero
på tilfeldigheter. Det har jeg forstått at justisministeren
ikke ønsker at det skal gjøre. 

I tillegg er alkohol i pusten sidestilt med
alkohol i blodet når det gjelder promillekjøring.
Det er politisk bestemt at 0,1 mg alkohol pr. liter luft skal tilsvare
en blodpromille på 0,2. Men siden nøyaktigheten
i målemetodene varierer svært, er sikkerhetsmarginen
mye videre for utåndingsprøver enn for blodprøver. 

Min påstand er at det blir ikke likhet
for loven, fordi alkoholkonsentrasjon i blod i forhold til i luft
varierer fra person til person. Usikkerhetsmomentet etter at det
er blitt 0,2 promille, kan faktisk gå på rettssikkerheten
løs, mer enn å være innenfor troverdige
rammer og grenser som ivaretar rettssikkerheten til dem man skal
kontrollere.

