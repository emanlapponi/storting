 Jeg finner det høyst påkrevd å stille
justisministeren følgende spørsmål: 

«Fengslene i Norge blir stadig fullere,
og trenden vil neppe snu med det første, grunnet hardere
kriminalitet. I hele landet er det kun bortimot 2 900 fengselsplasser.
Et utslag av plassmangelen er lengre tid for å komme inn
til soning av fengselsstraff.

Ønsker statsråden å iverksette
tiltak og videre sondere terrenget for utvidelse og leie av fengselsplasser?»

  Jeg takker for svaret. Jeg synes ikke det
var særlig oppløftende. 

Justisministeren henviser til at det er stengning
på grunn av oppussing i fengslene som fører til
at det er store soningskøer. Den faktiske situasjonen er
jo at det tidligere også har vært store soningskøer,
før oppussingen startet. Dette er en trend som nærmest
har vært vedvarende gjennom flere år. Det er,
som også justisministeren var inne på, ca. 1 400
dømte i soningskø i Norge, og det er vanskelig å se
det som noen god kriminalpolitisk situasjon. 

Dagens situasjon betyr at det blir lang tid
mellom den kriminelle handling og straffen for den. Domfelte som møter
til soning, slippes faktisk rett og slett ut igjen fordi det ikke
er plass til dem. Det finnes ikke fengselsplasser. 

Spesielt ille er situasjonen for dem som skal
inn til lukket soning, og de som har fått de alvorligste
dommene, som slippes fri fordi det ikke er fengselsplasser å oppdrive.
Jeg har et generelt spørsmål: Er dette forhold
som landets justisminister kan slå seg til ro med?

  Jeg takker for svaret. 

Jeg har på følelsen at justisministeren
nok en gang prøver å gjøre situasjonen
rosenrød. Jeg vil bare henvise til at sentrale personer
i fengselsvesenet sier at mangel på fengselsplasser ikke
lenger er en utfordring, men rett og slett et problem. I praksis
er fengslene stappfulle. 

For ca. ett år siden sa bl.a. avdelingsdirektør
Jan Kato Fremstad i Justisdepartementets kriminalomsorgsavdeling
at Justisdepartementet har sett en bekymringsfull økning,
og vi må se hva vi kan gjøre med situasjonen.
Presset er størst i Vestre og Østre fengselsdistrikt, nettopp
på grunn av det også justisministeren var inne
på. Den samme Fremstad mener at det økte presset
på fengslene ikke vil gi seg med det første. Dette
er uttalelser som kommer fra Justisdepartementet. Dette er viktig,
for i forhold til i fjor er soningskøen nå økt
med 500, av årsaker som også justisministeren
var inne på. Dette tyder på at Justisdepartementet
nærmest er handlingslammet. Man skulle tro at det ville
være påkrevd å søke løsninger
i andre alternativer for avvikling av soningskøene. 

Vil statsråden ta initiativ til å gå nye
veier for å rydde opp i disse forhold, bl.a. se på mulighetene
for leie?

