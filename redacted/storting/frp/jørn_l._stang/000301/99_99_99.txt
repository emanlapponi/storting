  Jeg har følgende spørsmål
til miljøvernministeren:

«Miljøverndepartementet praktiserer
den midlertidige etableringsstoppen av nye kjøpesentre
og næringsarealer i ulike kommuner med hård hånd.

Hvor lenge ønsker en statsråd,
som representant for Venstre, å opptre som en overformynder
og praktisere detaljregulering overfor den enkelte kommune?»

  Jeg er skuffet over svaret, og det tror jeg
sikkert flere kommuner også er. 

Det er fullstendig uforståelig at
statsråden kan ha et slikt syn på lokalutvikling,
og dette skal vare i fem år. Når partiet Venstre
stadig hevder at det er næringslivets gode venn, er det
for de små næringsdrivende. Det er de alminnelig
næringsdrivende som utgjør grunnpilaren i kjøpesentrene.
Her hindrer man en regional og lokal utvikling fordi man skal ri
kjepphester som en overordnet myndighet. Nå er det ikke
mye selvråderett for kommunene å finne i en slik
holdning som Regjeringen og partiet Venstre velger å utøve.
Regulerte næringsområder blir liggende brakk,
og ofte er det slik at ulike drømmer om nye boliger tiltenkt
barnefamilier, ungdom eller eldre, smuldrer bort i sammenheng med
næringsutvikling som stoppes. 

Mitt spørsmål blir: Hvor
mange arbeidsplasser, og medfølgende boligbygging, skal
statsråden hindre blir opprettet før hun endrer
den distriktsfiendtlige politikken?

