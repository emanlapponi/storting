 «Statsråden klarer ikke å rydde opp i passrotet for personer som har bodd i
                     Norge hele livet, og hvor de etter fødselen er registrert med et annet
                     statsborgerskap (1961–1979). De det gjelder, føler de er norske og reagerer
                     kraftig når passet skal fornyes, og de får beskjed om at de ikke er norske
                     statsborgere. For ett år siden lovet statsråden å ordne opp i sakene, men at
                     man ventet på en rapport fra Utlendingsdirektoratet. 

Hvor lenge skal statsråden vente på rapporten, og når vil statsråden rydde opp
                     i disse sakene?» 

