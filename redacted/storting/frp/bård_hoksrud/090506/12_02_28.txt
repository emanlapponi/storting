 Jeg takker statsråden for svaret. 

Det som jo er spesielt, er at dette gjelder et veldig lite antall mennesker,
                     det er svært få personer det gjelder. Dette kunne man ryddet opp i uten masse
                     byråkratisk sommel og uten å lage nye regelverk. Dette ville gjelde én gang,
                     hvis man fra myndighetenes side tok direkte kontakt med de personene det
                     gjelder. Så kunne man ryddet opp i dette uten at man måtte sette i gang
                     apparater for å søke og betale mange penger for å få lov til å få det
                     statsborgerskapet som man åpenbart mener at man har. Er ikke statstråden enig i
                     at i stedet for å bruke masse byråkrati – masse fram og tilbake – burde man
                     heller sørge for å få ryddet opp i disse få sakene? Vi har snart brukt mye mer
                     ressurser bare på å diskutere fram og tilbake enn på å finne en god løsning for
                     de menneskene dette gjelder. 

