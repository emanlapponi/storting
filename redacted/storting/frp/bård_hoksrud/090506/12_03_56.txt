 Jeg er glad for at statsråden nå sier at forskriften kommer rimelig kjapt. Jeg
                     synes også det er bra at man sier at man vil vurdere å se på om man vil ta bort
                     gebyret. 

Veldig mange av de menneskene dette gjelder, føler at de er norske, og har
                     alltid opplevd seg som norske. De har fått utstedt norsk pass, så de reagerer
                     ganske kraftig på at de må sende inn en ny søknad. De opplever at de er norske,
                     og at de har vært norske hele livet, og de har bodd hele livet i Norge. Men de
                     opplever plutselig, etter at de har fått pass mange ganger før, at passet ikke
                     gjelder, og at de ikke er norske statsborgere. Det er derfor jeg hadde håp om
                     at man skulle sørge for å rydde opp i dette, og derfor er det bra at
                     forskriften kommer. Jeg håper at det blir så enkelt at de som håndterer pass i
                     de forskjellige politidistriktene, kan rydde opp i dette på en enkel og grei
                     måte, slik at vi blir ferdig med dette én gang for alle. Så er man kvitt de
                     utfordringene som disse menneskene står overfor. 

