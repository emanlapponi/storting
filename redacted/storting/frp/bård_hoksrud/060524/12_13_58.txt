 Jeg takker også for dette
svaret, og ser fram til at det forhåpentligvis skjer noe på dette
området.

Mange opplever også nå at
mangellappen går ut fordi man må vente på vegstasjonen
og ikke får time. Vil statsråden se
hva hun kan gjøre for å kunne hjelpe også i
den situasjonen, og sørge for at ikke det fortsetter å være
slik?

I tillegg er sikkert også statsråden
kjent med at man nå har en ordning ved trafikkstasjonene
og ved biltilsynet som er slik at når man skal kontrollere
en bil, så må en kontrollør kontrollere
at kontrolløren har kontrollert bilen korrekt. Dette er
jo en helt uholdbar situasjon i forhold til tillit til
de ansatte som er satt til å gjøre denne jobben.
Hva vil statsråden gjøre for å rette
opp denne meningsløse ordningen, hvor man altså kontrollerer
en annen kontrollør, at denne faktisk har gjort jobben
korrekt? Det er jo tydelig at det er et problem når
det gjelder regelverket.

