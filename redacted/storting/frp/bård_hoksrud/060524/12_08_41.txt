 Først vil jeg gjerne få lov
til å gjøre oppmerksom på en feil. Det
står i spørsmålet at det er undertegnede
som har vært og vist bilen syv ganger. Det er ikke
riktig. Det er en bilforhandler som måtte vise
bilen syv ganger på trafikkstasjonen.

Jeg tillater meg da å stille følgende
spørsmål til samferdselsministeren – i
rettet versjon:

«En bilforhandler måtte vise
bilen syv ganger på trafikkstasjonen. Dette er bare
ett eksempel i tillegg til rekken av andre
oppslag som vitner om at trafikkstasjoner og Statens vegvesen arbeider
med et forskrifts- og regelverk som er umulig å forstå.
Mange som skal registrere biler opplever
store problemer med å få gjort
dette på en enkel og effektiv måte.

Skyldes dette et stivbent og uklart regelverk,
er statsråden tilfreds med situasjonen, og hva vil bli
gjort for å forenkle og effektivisere
rutinene på trafikkstasjonen?»

