 Jeg takker statsråden for svaret.

Jeg har bare lyst til å komme
med et eksempel på hvordan dette er:
Vegdirektoratet har jo gitt klar beskjed til trafikkstasjonene om
at de skal behandle like biler likt. Da er det ganske
interessant å se at når
man skal registrere en gassbil på to
forskjellige trafikkstasjoner, så holder det å levere
inn ett skjema på den ene trafikkstasjonen, mens man på en
annen trafikkstasjon bare noen få mil
bortenfor må levere inn en hel haug med skjemaer for godkjenning av
akkurat den samme biltypen. Det virker noe merkelig at man faktisk
er avhengig av hvordan det enkelte biltilsyn og den enkelte trafikkstasjon
håndterer ting.

Ser statsråden at dette er forhold
man bør rydde opp i, slik at det blir likhet over hele
landet når man skal forholde seg til det regelverket
som foreligger for denne type biler?

