 Takk for svaret – det var for så vidt litt som forventet. 

Jeg skulle gjerne sett at statsråden hadde vært enda tydeligere. Jeg opplever
                     det slik at statsråden egentlig sier at SINTEF-rapporten tilsier at man kanskje
                     ikke bør ta de store grepene. Jeg synes det er litt spesielt siden vi fra 1.
                     januar 2008 innførte krav om sikring av barn under tre år i buss, der man er
                     veldig klar både om seter og om godkjent sikkerhetsutstyr, mens det samme
                     kravet ikke er innført for vanlige grupper med barn som kjører skolebuss. 

Jeg synes at 589 skadde i trafikken med skolebuss er et høyt tall. Jeg håper at
                     statsråden er enig i det, og at hun snarest kommer tilbake med en beslutning,
                     slik at vi får vite hva Regjeringen egentlig mener. Problemet til
                     fylkespolitikerne er at de ikke har økonomisk rom for å kunne innføre dette,
                     selv om alle, i hvert fall alle jeg snakker med, sier at dette er noe
                     fylkeskommunene gjerne vil innføre. 

