 Jeg vil takke statsråden for svaret.

Jeg synes det er trist at statsråden ikke
ser at det tar svært lang tid å få ombygd
enkelte biler. Det har gjort at noen har kommet i et veldig
uføre på grunn av innføring av denne
avgiften. Så jeg synes det er trist at statsråden ikke ønsker å gi
dem det gjelder, mulighet til denne avgiftsletten.

Så en oppfølging i forhold
til det statsråden tar opp. Statssekretær Tungesvik
har på en konferanse uttalt at Regjeringen vil se på avgiften
på nytt fra 2007. Med de signalene statsråden
gav i sted, er jeg veldig usikker på om det er noe ønske
fra statsråden. Kan statsråden bekrefte om hun
vil se på dette fram til statsbudsjettet i 2007, eller er
dette definitivt fra statsrådens side?

