 Jeg forstår statsråden dit
hen at hun er helt klar og tydelig på at denne avgiften
fortsatt vil være der.

Jeg synes det er svært beklagelig
at man innfører en avgift og sørger for at man
får enda større miljøproblemer
i de store byene, ved at mange velger å kjøpe
en dyrere og større bil, som er billigere i forhold til
avgiftsproblematikken, for å få transportert varer.
Det synes jeg er svært beklagelig.

Så må jeg også stille
nok et spørsmål til statsråden: Man har
sagt at man for neste år vil komme tilbake med et nytt
avgiftssystem i forbindelse med statsbudsjettet for 2007. Her er
signalene at dette skal være provenynøytralt. Nå er
det jo slik at inntektene på denne avgiften får
man svært lite av i 2006. Man har budsjettert
med 270 millioner kr netto inn til statskassen. Vil dette være
en del av det totale inntektsnivået på bilavgiftene?
Og forutsetter statsråden at dette skal legges oppå de
avgiftene som man i utgangspunktet tar inn i 2006, som en del av
det nye avgiftssystemet?

