 Jeg har et par spørsmål.

Jeg hører at statsråden har
vært i Vestfold, og det er veldig bra, for det er for så vidt
der skoen virkelig trykker. Det er jo slik at i hvert fall én
kommune i Telemark, kanskje to, blir rammet spesielt av
dette. Jeg har registrert at både fylkesutvalget
i Telemark og KS i Telemark har gitt klare tilbakemeldinger om at
det også må skje noe på rv. 32
og rv. 40, som jeg opplever at statsråden ikke
ser behovet for å gjøre noe med, fordi hun mener
at det er så kort tid igjen til situasjonen normaliserer
seg. Jeg er faktisk ikke sikker på at man har
kvittet seg med disse utfordringene
når bare ett av løpene blir åpnet.

Jeg kan tenke meg å spørre
statsråden konkret hva hun vil gjøre
med disse strekningene. Hvor mye er nå satt av, f.eks.
til asfaltering og andre tiltak, og hva vil man gjøre framover?
Jeg registrerer jo når jeg kjører på veien,
at det skjer ting, men hvor mye er satt av totalt for å sørge
for at det blir gjort noe med den uholdbare situasjonen
som fortsatt er der, og som fortsatt vil være
der et par måneder til?

