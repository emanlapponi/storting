 Jeg takker statsråden for svaret.
Jeg er veldig glad for det siste, at statsråden vil følge
opp den problemstillingen.

Jeg har likevel lyst til å utfordre
statsråden på én ting. Med de bevilgningene
som nå foreligger, og det som ligger der til fordeling,
vil E134 mellom Kongsberg og Notodden ikke
få asfaltering, noe som var planlagt fra Statens vegvesens
side. Dette er en svært ulykkesbelastet strekning, der
det er store problemer med vegdekket. Vi vet også at
Telemark er et fylke som dessverre har hatt
en negativ ulykkesutvikling
i 2005, og det ser heller ikke så veldig lystig
ut for 2006.

Så spørsmålet mitt
er om statsråden vil se nærmere på muligheten
for å gjøre noe med den strekningen. Dette lå inne
og var forutsatt gjort noe med i 2006, men det er nå skjøvet
ut.

