 Dessverre kommer det heller ikke nå så veldig mye nytt fra statsråden. 

Jeg er klar over at spørsmålet jeg tidligere stilte til statsråden, gikk på noe
                     av det samme. Allikevel har jeg lyst til å utfordre statsråden ytterligere når
                     han sier at man må vente til juni året etter. Synes statsråden det er
                     forsvarlig at kommunen skal kunne vente ytterligere et halvt år etter at
                     skatteoppgjøret er ferdig, før man sender kravet til etterlatte? For det er jo
                     det man nå ser. I tillegg til at man må vente til skatteoppgjøret kommer i juni
                     året etter, venter man også i lang tid etter det før man sender krav til
                     pårørende og etterlatte. Mener statsråden det er akseptabelt at kommunene har
                     mulighet til å kreve inn dette vederlaget så lenge etter at alle normale
                     frister burde vært utløpt? 

