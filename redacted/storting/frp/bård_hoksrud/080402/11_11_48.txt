 Jeg takker statsråden for svaret. 

Det har jo kommet fram
beregninger som tyder på at så mye som over 23 000 millioner
liter kan forsvinne årlig. Det har en stor konsekvens for dem som
driver bensinstasjoner, for det er de som får avgiftsregningen rett
i fanget. For en bensinforhandler kan det dreie seg om inntil 150 000 kr
i snitt. Det er mye penger som bare er rene utgifter for den enkelte bensinforhandler.

Jeg synes det er bra at statsråden sier at SFT nå vil
komme tilbake til dette, men jeg håper at han kan være litt
klarere og tydeligere. Justervesenets rapport nevner en del ting som man
bør gå videre med og se nærmere på. Kanskje kan
man bruke noen av de 150-300 mill. kr som staten tar inn fra bensinforhandlerne,
som bensinforhandlerne aldri ser noe til. Jeg vil også gjerne utfordre
statsråden på om han kan være litt mer konkret. Kan han
se litt på det å bruke noen av disse midlene, for på den
måten å redusere utslippet, og også selvfølgelig
se på muligheten til å gjøre det litt bedre for bensinforhandlerne
økonomisk? 

