 «Justervesenet laget i 2007 en rapport om svinn av drivstoff.
Rapporten synliggjør at det årlig blir borte store mengder
drivstoff på vegen fra raffineriet og fram til tankingen skjer hos
den enkelte bensinforhandler. Det betyr at det årlig er store mengder
drivstoff som man ikke vet hvor er blitt av, og som kan utgjøre en
miljøfare. 

Vil statsråden ta et initiativ til å
iverksette tiltak for å finne ut hvor de store mengdene drivstoff
blir av, og hvilke tiltak som kan iverksettes for å redusere utslippet/svinnet?»

