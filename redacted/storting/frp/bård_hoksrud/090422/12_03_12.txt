 Jeg er glad for at statsråden sier det hun sier nå. Statsråden skal få
                     dokumentasjonen med etterpå, og jeg håper at hun innen veldig kort tid vil
                     sørge for å rydde opp i dette, slik at denne bilen nå blir godkjent. Dette
                     rammer en uskyldig tredjeperson som ønsker å drive næringsvirksomhet, men som
                     altså ikke får muligheten til det. Å pålegge én bil en krasjtest til 150 000
                     kr, mens man har godkjent mange biler av akkurat samme type, blir jo helt
                     meningsløst, også når vi har dokumentasjon på at biler har blitt godkjent med
                     langt mindre dokumentasjon. Noe av utfordringen er at hvis man først kommer til
                     én trafikkstasjon, får man ikke lov til å reise til en annen trafikkstasjon som
                     ville ha godkjent den bilen. Da må man være på den trafikkstasjonen hvor man
                     møter et håpløst byråkrati som gjør at man ikke får ryddet opp i dette. Jeg
                     håper at statsråden nå sørger for å rydde opp i dette til beste for den
                     næringsdrivende som ønsker å få drive næringsvirksomheten sin, sørger for at
                     denne bilen får skilter som alle andre biler – som den ville ha fått hvis den
                     bare hadde hatt syv seter eller vært registrert som varebil istedenfor som
                     begravelsesbil. 

