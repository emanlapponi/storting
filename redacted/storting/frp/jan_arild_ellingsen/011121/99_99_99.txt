  Jeg har et spørsmål til justisministeren:

«Det er dessverre
et faktum at mange norske kvinner daglig utsettes for
vold og trusler, noe som fører til redusert livskvalitet.

Vil statsråden ta initiativ
til at det iverksettes et prøveprosjekt hvor et antall
utsatte kvinner utstyres med voldsalarmer?»

  Jeg takker for et positivt svar.

Jeg synes dette er helt nødvendig,
for det er klart at det er livskvaliteten til det enkelte mennesket
som her står på spill. Det er jo slik at enkelte
kvier seg for å forlate sine hjem av redsel for
hvem de kan møte utenfor. I så måte
vil mobile voldsalarmer kunne være et utmerket hjelpemiddel.

Jeg registrerer òg at statsråden sier
at man vurderer vaktselskap. I den forbindelse vil jeg gjerne spørre
om statsråden vil ta initiativ til
at flere vaktselskap kan bistå politiet
i dette arbeidet, slik at man får flere referansepunkter å basere
en permanent ordning på.

  Jeg takker på nytt for en positiv
vinkling på problemstillingen og vil avslutte
med å stille enda et spørsmål
til statsråden: Er det i dag mange firmaer som produserer
voldsalarmer som har den kvaliteten man etterspør, eller
er det fare for at vi havner i en situasjon
hvor vi får et monopolsystem?

