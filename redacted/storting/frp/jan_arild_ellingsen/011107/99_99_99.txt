  «Den norske offisielle holdningen
om støtte til USAs aksjoner mot Taliban-regimet
og Osama bin Laden står fast. Samtidig kan det virke som
om det finnes miljøer i Norge som støtter
Taliban og Osama bin Laden og således terrorangrepet mot USA.

Har POT i dag oversikt over disse miljøene,
og vurderes disse som en trussel mot sikkerheten her i landet?»

  Jeg registrerer at statsråden bekrefter
at denne type sympatisører også finnes
i Norge.

I går vedtok Stortinget en ekstrabevilgning
som bl.a. tilførte Politiets overvåkingstjeneste
4 mill. kr mer. Statsråden sier også i
sitt svar at man så langt ikke har registrert noen
trussel fra disse miljøene. Betyr det at statsråden
vurderer det som å være en risiko siden
man ser nødvendigheten av å tilføre midler
for å kunne forebygge og sikre?

  Jeg vil avslutningsvis bare stille
et kort spørsmål, og det gjelder om statsråden vil
ta initiativ til å tilføre
POT de nødvendige ressurser også i tiden
som kommer, selv om budsjettet først skal legges fram på fredag.

