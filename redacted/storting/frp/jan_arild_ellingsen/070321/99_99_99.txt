  Jeg takker statsråden for svaret,
som jeg oppfatter var veldig positivt.

Det er nå snart fem år siden
vi gjorde vedtak i denne salen, 16. mai i 2002, samtidig som vi
hadde en annen stor helikopterdebatt. Det er klart at her har Stortinget
bevilget store midler for å få en optimal politihelikoptertjeneste, noe
vi ikke har fått. Når Gardermoen har
hatt problemer på grunn av værforhold
der oppe, og man bare har kunnet utnytte ca. 50 pst. av
kapasiteten i desember og januar, har det vært ille, og
det har heller ikke vært i tråd med
det Stortinget bad om i 2002. Så sånn sett er
svaret positivt.

Jeg er også glad for at
man her har en tett dialog med Oslo kommune
og bydelene der, og at man nærmer seg en løsning
på dette. Jeg håper også at
statsråden da kan uttrykke positivitet, for jeg går
ut fra at det er en dialog mellom departementet
og Politidirektoratet – i den grad det er nødvendig
for å få dette på plass, slik at vi får
gjort den nødvendige jobben og får helikopteret
opp å gå, i tråd med de intensjonene
og de forventningene Stortinget faktisk hadde.

