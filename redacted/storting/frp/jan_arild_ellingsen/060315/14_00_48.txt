  Jeg registrerer at statsråden skryter
av det som har skjedd i Stavanger. Det synes jeg er veldig bra,
og det er viktig.

Da blir det interessant å høre
om statsråden har tenkt å videreføre
dette når de som, i hvert fall foreløpig, er dømt i
første instans, eventuelt ender opp med en forvaringsdom,
slik at man har full sikkerhet, tilsvarende det som statsråden
nettopp nå har skrytt av når det gjelder
prosessen så langt.

En annen ting jeg kunne tenke meg å høre
statsrådens tanker om, er om man bør ta et initiativ
til å starte forskning på hva som skjer
med folk etter at man har sonet en forvaringsdom. Det
er klart at man har et behov for å skaffe seg erfaring
fra det som skjer på innsiden, men også fra når
disse menneskene vender tilbake til samfunnet, slik at man kan sette
i gang tiltak, kanskje gjennom flere departement, for å hindre
at de kommer tilbake igjen. Det er et viktig aspekt i forhold til å bruke
nettopp forvaringsregimet, slik jeg ser det.

