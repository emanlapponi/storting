 Jeg skal stille justisministeren følgende
spørsmål:

«Bruken av forvaring har økt
og sannsynligvis er det like før personer med
en annen type kriminalitet enn det som har vært
vanlig, idømmes forvaring. Utfordringen blir da om systemet
er godt nok forberedt på den nye «målgruppen» og
om nødvendige tiltak er iverksatt.

Kan statsråden forsikre meg og Stortinget
om at alle nødvendige sikringstiltak er/blir
iverksatt av hensyn til berørte ansatte og innsatte
i norske fengsler, slik at gjennomføring av forvaringsdommer
gir alle nødvendig sikkerhet?»

