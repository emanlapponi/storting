 Jeg ønsker å stille
følgende spørsmål til justisministeren:

«For en tid siden kom det fram at
krigsforbrytere fra det tidligere Jugoslavia skal sone
her i landet. At Norge tar et internasjonalt ansvar, er
greit nok, samtidig som det fører til noen problemstillinger
som kan være av interesse.

Skal utenlandske krigsforbrytere
som soner i Norge, sone etter de samme kriterier
som andre fanger i norske fengsler, eller
foreligger det særlige forordninger
som kriminalomsorgen må forholde seg til?»

