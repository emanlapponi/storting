 Jeg takker igjen for svaret.

Jeg mener å erindre
at norske myndigheter inngikk en avtale med tyske myndigheter
når det gjaldt gjennomføringen av den siste del
av soningen for Sohaila Andrawes her i landet. Jeg mener òg å huske
at media påstod at norske myndigheter der hadde
gått utover sitt regime med hensyn til den avtalen som
var inngått med tyske myndigheter, uten at jeg har konkret
kunnskap om det. Men jeg håper jo at så ikke
var tilfellet.

Avslutningsvis ønsker jeg
kun å be justisministeren forsikre om at de avtalene som
foreligger, faktisk skal overholdes, uansett, uten at man skal ta noen
særnorske forbehold når det
gjelder soning her.

