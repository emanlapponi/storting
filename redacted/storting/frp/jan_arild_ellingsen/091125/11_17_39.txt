 Jeg takker igjen for svaret, og som sagt – forkortelser og Forsvaret er en
              interessant sport i seg selv. Jeg setter pris på at statsråden er så direkte som hun
              er, og jeg har selvfølgelig all mulig respekt for at statsråden har vært
              forsvarsminister i kort tid. Jeg oppfatter at statsråden har stor grad av integritet,
              både historisk og ellers. Så det er jeg ikke noe redd for. 

Jeg synes det er bra at man ser på muligheter på steder som kanskje ikke åpenbart er
              et førstevalg, men at man likevel – hvis det gis muligheter – faktisk tar vare på de
              mulighetene man får, og som det også er mulig å utvikle videre. Så i forlengelsen har
              jeg kanskje to spørsmål til statsråden. Det ene er: Når dette er såpass vellykket som
              statsråden beskriver at det er, ser statsråden nye oppgaver som evt. kan tillegges FK
              KKIS, for å bruke den betegnelsen som jeg tror statsråden var inne på? Alternativt:
              Ser statsråden nå noen utfordringer i forhold til sårbarhet med å legge et prosjekt av
              denne dimensjon på et sted som for noen vil være litt perifert, og for andre vil være
              ekstremt sentralt? 

