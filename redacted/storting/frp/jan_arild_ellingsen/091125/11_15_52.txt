 Jeg takker statsråden for svaret. 

Det kunne vært fristende å ha en spørretime om forkortelser i Forsvaret, for de har
              mange, og det er flotte betegnelser. Så det er en utfordring å henge med av og til. 

Jeg er glad for statsrådens svar, som jeg oppfatter som positivt, og som jeg
              oppfatter er i tråd med det Stortinget har bedt om. Samtidig vil jeg driste meg til å
              spørre statsråden om dette har vært uproblematisk. Det er vel dessverre en tendens av
              og til til at ting og vedtak som gjøres relatert til Forsvaret, ofte har en politisk
              balanse opp imot distriktstiltak, og det er vel også sånn at et vedtak som blir gjort,
              ofte blir utfordret av nye vedtak. Mitt spørsmål vil derfor være: Har denne
              gjennomføringen vært uproblematisk sett fra andre fagmiljøer i Forsvaret? 

