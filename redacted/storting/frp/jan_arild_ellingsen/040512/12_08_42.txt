 Jeg takker for det som jeg så langt
oppfatter som et positivt svar. Jeg registrerer at justisministeren
iallfall ikke stenger døra i forhold
til å vurdere det i framtiden.

For min del handler dette om politiets tillit
til hverandre innad. Det handler også om
den tilliten folk flest har til politiet, som det verktøy
det faktisk skal være, og at de er i stand til å håndtere
denne type hendelser. På en måte handler
det om at politiet skal framstå som
ryddig og funksjonelt i alle sammenhenger. Derfor tror
jeg at det kan være fornuftig med en uavhengig
gransking.

Justisministeren har sammen med Stortinget
jobbet fram en nyordning i forhold til det gamle SEFO, basert på at
det ble stilt spørsmål ved denne ordningen, om
den gav tilstrekkelig uavhengighet, og om den var ryddig nok. Selv
om man kanskje ikke stilte resultatet og konklusjonene
derfra i tvil, stilte man kanskje en del av prosessene i tvil. Derfor
tror jeg det er viktig.

Jeg ser også at Politiets
Fellesforbund har tatt initiativ til en uavhengig
gransking. Betyr det at justisministeren vil følge saken
med argusøyne og eventuelt komme tilbake i etterkant
av det som legges fram i juni?

