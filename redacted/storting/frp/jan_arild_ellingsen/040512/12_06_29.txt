 Jeg tillater meg å stille følgende
spørsmål til justisministeren:

«I etterkant av den ekstremt voldelige
rans- og drapssaken i Stavanger har det fra
flere vært tatt til orde for en gransking av hele
saken. Politidirektoratet har satt ned en gruppe som skal gå gjennom
saken. Siden justisministeren har det formelle politiske ansvaret,
vil det etter min mening være fornuftig å nedsette
en uavhengig granskingskommisjon.

Vil statsråden ta initiativ
til at det nedsettes en uavhengig gransking av «Stavanger-saken»?»

