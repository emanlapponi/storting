 Jeg takker på nytt for svaret.

Jeg tror justisministeren berører
det essensielle, nemlig at man har en fullverdig gjennomgang av
det som har skjedd før i forhold til utstyr, kanskje i
forhold til metodikk, i forhold til rutiner og alt som gjør
det mulig å forhindre eventuelle tilsvarende episoder i
etterkant. Samtidig blir det en overordnet problemstilling for meg å tenke:
Hvem gjør hva? Med andre ord: Er det fornuftig
at politiet selv ser på egne
rutiner? Er det fornuftig at folk som er øverste
fagansvarlige her, skal ha dette ansvaret? Ville det ikke
ha vært naturlig, med basis i sakens omfang og konsekvenser,
at man allerede nå signaliserte at hvis det finnes usikkerhetsmomenter,
vil man i etterkant ta initiativ til å opprette
en uavhengig gransking, nettopp av hensyn til publikum
og den tilliten politiet faktisk har?

Spørsmålet mitt blir ganske
enkelt: Hvis det skulle dukke opp elementer i de interne vurderingene
som tilsier at man må gå videre med det, vil ministeren
da vurdere en uavhengig gransking?

