  Jeg takker på nytt for svaret, som
jeg synes er positivt.

Jeg går ut fra at jeg kan forstå justisministeren
dit hen at det tidvis kan være en utfordring
når verktøyet ligger i et annet departement
enn ens eget, selv om en har et overordnet faglig og politisk ansvar.
Derfor synes jeg det er betryggende å høre
at man har et trykk på sin «underleverandør»,
hvis jeg kan bruke det begrepet uten å være
stygg mot noen her – jeg synes det høres
bra ut. Det er klart at Stortinget har forventninger til tjenesten.
Man har forventninger til de ulike departementene som skal gjøre
jobben på vegne av våre felles ambisjoner. Da
er det kvaliteten i det enkelte ledd som er avgjørende
for suksess eller mangel på suksess, mens ansvaret
tydelig ligger hos justisministeren på dette området.

Det ville være fristende å spørre:
Er justisministeren komfortabel med systemet slik som det er nå,
hvor man faktisk blir avhengig av andre selv om man selv
har et klart politisk ansvar?

