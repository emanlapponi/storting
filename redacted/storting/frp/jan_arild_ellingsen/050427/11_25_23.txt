  Jeg takker for svaret så langt. Jeg
synes det er godt og betryggende å høre
at justisministeren fortsatt har ambisjoner om at vi skal bli enda
bedre på et område der vi faktisk er
ganske gode, både på europeisk
basis og kanskje på verdensbasis.

Det er klart at kommunikasjon er et av nøkkelbegrepene
for å kunne lykkes innenfor redningsaksjoner.
Jeg synes at valget av satellittelefon er et fornuftig og godt tiltak. Redningstjenesten
her er jo god. Vi har mange gode medarbeidere, og vi har
ulike apparater, men som sagt, vi er også sårbare
i forhold til kvaliteten på enkeltelementene.

At vi nå skal få installert
ny satellittbasert kommunikasjon, synes jeg er bra. I forlengelsen
av det ønsker jeg å utfordre
justisministeren på om han mener at det vi har
tilgjengelig nå, og i sommermånedene, vil være
godt nok. Vil justisministeren være komfortabel
med det utstyret som skal være tilgjengelig nå i
sommer, med hensyn til de oppgavene som redningstjenesten skal utføre,
og de utfordringene det norske folk gir redningstjenesten?

