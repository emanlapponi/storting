 Jeg takker for svaret. Det gir noen interessante
muligheter for å følge opp.

For det første er altså konklusjonen
fra SEFO at man her ikke har vist grov uforstand i tjenesten. Da
hadde det vært fristende å utfordre justisministeren
på om han er fornøyd med dagens praktisering og
forståelse av nivået for grov uforstand i tjenesten.
Det er et spørsmål som det hadde vært
interessant å få svar på.

Et annet spørsmål er om justisministeren
mener det er fornuftig å fortsette å bruke polititjenestemenn
til denne typen oppdrag, eller om man i større grad bør
involvere helsefaglig personell som kanskje har større
direkte fagkompetanse i forhold til mennesker som er ustabile.

