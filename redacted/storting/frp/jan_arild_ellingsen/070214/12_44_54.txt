  Jeg ønsker å stille
følgende spørsmål til justisministeren:

«I Dagbladet 17. januar i år
er det en artikkel om forholdene på Ila fengsel, forvarings-
og sikringsanstalt. Det vises bl.a. til et kapasitetspress som går
på sikkerheten løs. Selv om det er foreslått
noe økning til Ila i årets budsjett, er det likevel
altfor lite. De ansatte er svært bekymret for hva som kan
komme til å skje, og etterlyser strakstiltak.

Hva vil statsråden gjøre
med forholdene på Ila, og kan statsråden garantere
sikkerheten til samtlige ansatte og innsatte og slik påta
seg det politiske ansvaret?»

