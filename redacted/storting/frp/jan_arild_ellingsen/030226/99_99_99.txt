 Jeg har et spørsmål til justisministeren:

«Som følge av Politireform
2000 vil politiet gjennomføre omfattende
omstillinger. At enkelte områder tilsynelatende
kommer dårligere ut enn andre, ser så langt ut
til å være en konsekvens av reformen. Ikke
minst opplever folk i Narvik-området at tilbudet der er
blitt dårligere. Det er episoder hvor det går
lang tid uten at det er mulig å få assistanse,
samt at det nattetid kan oppstå situasjoner hvor politiet ikke
kan rykke ut.

Er statsråden fornøyd
med den nåværende situasjonen i Narvik?»

 Som oppfølging her vil jeg ta tak
i det som er det viktigste, nemlig tjenestetilbudet til dem som
er berørt av den omstillingen som politiet har
vært inne i i hele landet – selvfølgelig også da
i Narvik. Det som er viktig her, er at det er et område
med store avstander. Det betyr at hvis den besetningen som er på vakt
i Narvik politikammer, er ute og blir sendt til et annet område
av distriktet, som, ble det opplyst da jeg var i møte der
oppe, iallfall er 53 mil langt, kan det gå lang, lang
tid før området kan betjenes og man får
tak i en ny patrulje som kan erstatte den, og som kan bekle Narvik by.
Narvik er tross alt en by med ca. 18 000 innbyggere og
har fortjent å ha en tjeneste som er rimelig operativ.

Jeg kunne tenke meg å spørre
justisministeren, siden det her hevdes at det ikke er
korrekt at man ikke rykker ut: Mener justisministeren
med det at man til enhver tid kan utføre både
servicemessige oppdrag og politimessige oppdrag i Narvik?

 Det justisministeren sier, høres positivt
ut. Det synes jeg det gjør. På samme tid er det
et faktum at både justisministeren og jeg har
deltatt i en del andre debatter, hvor det har vært
fokusert på politiets evne til å oppfylle
publikums forventninger, bl.a. har det vært vist til at
man her i hovedstaden henla over 40 000 vinningsforbrytelsessaker.
Det kan umulig være i tråd med de ønskene
vi har om et operativt og funksjonelt politi.

Så sa også justisministeren
avslutningsvis i sitt første svar at det er politimesterens
ansvar å sørge for en god polititjeneste i hele
distriktet. Det er korrekt, men forutsetningene avgjøres
i dette huset i forhold til budsjettrammene som den enkelte
etat gis. Mitt spørsmål blir da: Vil justisministeren
ta initiativ til å jobbe for en fortsatt styrking
av politiet gjennom økte
bevilgninger innenfor det fagområdet
som han selv har ansvaret for i kommende budsjett?

