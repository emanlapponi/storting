  Jeg takker igjen for svaret, som jeg synes
var både ydmykt og fornuftig. Den ydmykheten er det vel
flere som kunne ha tatt med seg med jevne mellomrom, går
jeg ut fra.

Det som likevel er et paradoks, og
som jeg vil ta opp som et siste spørsmål til statsråden,
er at jeg synes det tar lang tid før vi tar disse håndgrepene
som vil gi en forbedret effektivitet. Har statsråden og
hans medsvorne, for å bruke et slikt begrep,
en bevisst holdning til dette, slik at man fokuserer bevisst på kost-nytte-prinsippet
og gammelt/nytt utstyr? For det er vel ikke tvil
om at nye, gode løsninger også vil
kunne gi et bedre og mer lettdrevet politi i forhold til
de oppgavene vi ønsker at de skal gjøre, når
vi forenkler prosessene tjenestemessig, ikke minst når det
gjelder operatørmessige forhold til publikum. Så spørsmålet
blir da: Er man bevisst nok, har man strategier nok, og jobber man
analytisk nok i forhold til å fokusere på gevinsten
ved å investere i nytt utstyr?

