 Jeg ønsker å stille følgende
spørsmål til justisministeren:

«Under muntlig spørretime
20. oktober 2004 sa justisministeren at farlige personer skal fengsles
umiddelbart. Dette hadde sammenheng med en sak omtalt i Dagbladet i
uke 43. Politiet hevder at man må påregne opptil
flere ukers ventetid, selv om det er fare for gjentakelse fra gjerningsmannens
side.

Hva er det som er korrekt, er det, som statsråden
sier, at personer som f.eks. er dømt til forvaring, umiddelbart skal
fengsles, eller er det slik som politiet framstiller det, at det
kan gå både uker og måneder?»

