 Jeg takker for svaret. Jeg synes justisministeren
her er tydelig i sitt politiske budskap.

Jeg deler selvfølgelig også fullt
ut den bærende intensjonen, nemlig at hensynet til allmennheten
her skal stå sentralt. I det forutsetter jeg også at
hensynet til ofre for denne typen gjerninger skal hensyntas.

Det har jo vært en diskusjon i Norge
om forholdet til gjerningsmann og offer. Jeg synes at ved å være
veldig tydelig i denne typen saker og ved øvrig kriminalitet,
har man et klart politisk signal om hvordan man ønsker
at utviklingen skal være. Det synes jeg er veldig positivt.

Samtidig er det litt utfordrende, synes jeg, å høre
at politijurister sier at systemet er slik, vi må påvente
at det kan gå lang tid, systemet tar ikke innover seg realitetene. Jeg
registrerer at justisministeren har sagt noe annet i sitt svar,
og mitt spørsmål blir da: Har vi rutiner og samhandling
mellom de ulike etatene i justissektoren? Er de gode nok når
vi får denne typen uttalelser? Eller er det noe holdningsmessig
som ligger bak?

