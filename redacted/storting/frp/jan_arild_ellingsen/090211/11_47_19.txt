 Jeg har et spørsmål til justisministeren:


«Aftenposten har den 4. februar 2009 en artikkel hvor Riksadvokaten er sterkt bekymret over at ikke flere forbrytelser oppklares. Selv ikke Regjeringens lave mål om å oppklare 38 pst. tror Riksadvokaten at politiet vil makte. Spesielt Oslo-politiet sliter, noe som rammer oppklaringen på landsbasis.


Siden statsråden har ambisjoner på dette feltet, er han da tilfreds med utviklingen, og hvordan vil det føles dersom Regjeringen ikke makter å innfri sine egne målsettinger?»


