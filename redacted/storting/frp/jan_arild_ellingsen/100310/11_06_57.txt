 Jeg har et spørsmål til forsvarsministeren:


«330-skvadronen, som er hovedelementet i redningshelikoptertjenesten, har helikoptre som er svært gamle. Dette gir flere utfordringer, men en av hovedutfordringene er utvilsomt relatert til vedlikehold. Samtidig er det avgjørende at maskinene er operative slik at de oppdrag som gis, kan løses på en god og forsvarlig måte.


Hva er og blir den største utfordringen med hensyn til vedlikehold i årene som kommer før nye maskiner har erstattet dagens helikopterpark?»


