 Jeg takker
statsråden for svaret. 

Det viktigste verktøyet Oslo
politidistrikt har, er kanskje at de har mange flinke ansatte. Uten det
hadde ting kanskje sett enda verre ut. Samtidig ligger det i statsrådens
svar at Oslo politidistrikt utvilsomt har utfordringer som de pr. i dag
tydeligvis ikke har god nok kontroll over. 

Etter det jeg har oppfattet,
har Oslo politidistrikt noe overskudd på fjorårets budsjett,
noe jeg synes er uheldig, sett i lys av de utfordringene de har, og de manglende
resultatene. Jeg går ut fra at det er noe som Oslo politidistrikt
selv, Politidirektoratet og ikke minst politisk ledelse i departementet
er seg bevisst - og ønsker å gjøre noe med. De som betaler
prisen for manglende kvalitet levert i Oslo, er jo de som bor i denne byen,
og det synes jeg man bør fokusere på videre. Når statsråden
viser til en oppklaringsprosent på 9,2 når det gjelder vinningsforbrytelser,
er den selvfølgelig altfor lav. 

Hvordan ser statsråden
på mulighetene videre? Er dette et ledelsesproblem i Oslo, eller er
det andre ting det bør tas tak i? 

