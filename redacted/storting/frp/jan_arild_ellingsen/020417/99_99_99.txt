 Jeg vil tillate meg å stille justisministeren
følgende spørsmål:

«I flere medieoppslag
har det i det siste vært vist til at kriminelle personer
som skulle vært utvist fra landet, fremdeles er her fordi
politiets tjenestemenn mener at avtaleverket ikke
er godt nok mht. overtidsbetaling. Mangel på uttransportering
påfører det norske samfunnet vesentlige
kostnader, blant annet i form av kriminalitet.

Hva vil statsråden gjøre
for å få ryddet opp i dette forholdet?»

 Jeg må først få lov
til å gjøre statsråden oppmerksom på at
jeg ikke har påstått at uttransporteringen
har stoppet opp. Jeg har påpekt at vi har et problem
i forhold til det.

Ellers registrerer jeg at ministeren også viser
til at det er store restanser her, og at det blant dem er en stor
andel som har begått kriminalitet og således skal
utvises, og at det haster.

Jeg er positivt overrasket over det svaret
jeg får, og ser fram til at vi får en fortgang
i forbindelse med problemstillingen. Når det gjelder det
som det er vist til i media, har det jo bl.a. fra direktøren
i POD vært vist til at differansen mellom krav
og ønske var noe marginal, og således
kunne man kanskje ha løst dette på enklere vis enn å ta
den store debatten i media rundt disse tingene. For det må jo være
et mål og en intensjon for ministeren og
departementet å innfri de kravene som samfunnet setter
som normtall. I den anledning ønsker jeg å spørre:
Innenfor hvilken tidsramme regner ministeren
at det skal være mulig å komme med inngrep
i forhold til den restansen som nå foreligger?

 Ja, jeg takker på nytt for et interessant
svar, og avslutningsvis skal jeg driste meg til å spørre
ministeren om han ser noen betenkeligheter med å få andre
yrkesgrupper enn polititet til å bistå ved uttransporteringen.
Jeg regner med at dette muligens vil skape strid i forhold til Politiforbundet
og dem som kanskje ikke ønsker et slikt
system, og det samme i forbindelse med lovanvendelse. Vil det her være
behov for å gjøre noen endringer i forskrift
for å imøtekomme en slik omlegging?

