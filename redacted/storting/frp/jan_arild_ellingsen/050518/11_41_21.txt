  Jeg ønsker å stille
følgende spørsmål til justisministeren:

«I forbindelse med behandlingen av
ny straffelov var komiteen opptatt av utilregnelige
som har begått alvorlig kriminalitet. Det ble i denne sammenheng
vist til RIBO Attføringssenter i Saltdal. Komiteen
fremmet også et enstemmig forslag om avtaler
vedrørende gjennomføring av tvungen omsorg, tvungent
psykisk helsevern og § 12-soning i straffegjennomføringsloven.

Hva vil statsråden gjøre
for å følge opp Stortingets ønske
og henvisning til bl.a. RIBO Attføringssenter og den kompetanse
de besitter?»

