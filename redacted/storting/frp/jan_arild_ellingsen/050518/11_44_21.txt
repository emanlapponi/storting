 Jeg vil først takke justisministeren
for et godt svar.

Det er vel slik at mangfoldet blant de kriminelle
er like stort som mangfoldet i denne salen på mange
måter. Det betyr også at vi har behov
for å fokusere på samfunnets behov for sikkerhet.
Det betyr at man må ha en stor bredde i antall tiltak som
kan iverksettes bl.a. for å sikre samfunnet.
Det som vi her er inne på, er et grenseland mellom justis-
og helsesektoren som nok
gjør at man kan få utfordringer faglig, men kanskje også organisatorisk.
Jeg vet at justisministeren er opptatt av at grensene ikke
skal være så markante, men at det skal
gis en mulighet mellom de ulike faginstansene. Derfor ønsker
jeg å høre om justisministeren har noen
spesielle tanker om det er slik at finansieringsordningen i dag
for denne type straffegjennomføring og § 12
er klar, i og med at det ligger en uklarhet der som justisministeren
ser for seg at man må jobbe videre med for å finne gode
løsninger på.

