 Jeg tillater meg å stille følgende
spørsmål til justisministeren:

«Flere grove volds- og drapssaker
har den siste tiden rystet det norske samfunnet. I løpet
av et døgn ble fire mennesker drept! Kriminaliteten sier
noe om et samfunn, så også om vårt.
Når volds- og drapssakene når slike dimensjoner
som vi her har sett, betyr det blant annet at kriminelle elementer ikke
respekterer norske lover og regler.

Er statsråden bekymret for denne utviklingen,
og hvilke konkrete tiltak vil statsråden sette inn?»

 Jeg takker justisministeren for svaret.

Det er i og for seg interessant
og greit så langt. På samme tid går jeg
ut fra at justisministeren er enig med meg i at noe av det vanskeligste
er å forutse tilfeldig vold. For å kunne gjøre
det og for å kunne forebygge slik vold går jeg
ut fra at analyser vil være en avgjørende
faktor. Tilgang på våpen for de kriminelle elementene
vil være en avgjørende faktor. Jeg går
ut fra at politimetoder til en viss grad også vil være
en avgjørende faktor, men det aller viktigste
vil kanskje likevel være toleranseterskelen hos
den enkelte før man griper til vold. I forlengelsen av
det blir mitt neste spørsmål til justisministeren
som følger: Føler justisministeren at analysene
er gode nok når det gjelder hva slags tiltak
vi iverksetter, og hvordan man disponerer de ressursene man har,
og føler justisministeren at han har ressurser nok til å overvåke
og følge med i de mest kriminelle miljøene i Norge.

Eirin Faldet hadde
her gjeninntatt presidentplassen.

 Jeg takker på nytt for svaret, som
jeg fremdeles synes er interessant. Det er tydelig at justisministeren
har gode forsetter i det han ønsker å gjøre.

Jeg ønsker å ta
opp den hansken som justisministeren kastet, nemlig drapet på Sandaker.
Jeg har forstått det dit hen at den ene av dem som ble
utsatt for drapsforsøk, selv soner en dom for drapsforsøk.
Da blir spørsmålet til justisministeren som følger:
Er justisministeren komfortabel med at personer som er dømt
for drapsforsøk, soner under åpen soning, og er
han i forlengelsen av det bekymret for sikkerheten til de drapsdømte,
men også for tredjepart, altså alminnelige
innbyggere som bor i nærområdene, og som ved en
tilfeldighet kan komme til å havne opp i tilsvarende situasjoner
som vi nettopp har opplevd?

