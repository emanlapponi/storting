 Det er bra. Da er det fortsatt håp!


Det hadde vært fristende å spørre statsråden i forlengelsen av dette om han oppfatter det slik at politiet klager for mye. Er det sånn at man på en måte krisemaksimerer for å underbygge sin egen situasjon og vanskelighetsgraden i en hverdag som nok er rimelig tøff for enkelte, kanskje spesielt i store distrikter hvor det er få på vakt, eksempelvis i helger og ellers – at man altså forsøker å krisemaksimere for å skape oppmerksomhet rundt sin egen rolle?


I tillegg kunne jeg tenke meg å høre om statsråden, etter at han har redegjort for lovverket, ser behov for å skjerpe lovverket for å gi politiet ytterligere rettigheter og trygghet når de skal utføre jobben sin, herunder også om statsråden kunne tenke seg å se på adgangen til varetektsfengsling når politifolk utsettes for vold.


