 «NRK har den 9. oktober en sak om en politimann som slutter i protest mot at den kriminelle som overfalt ham, ikke er forsøkt varetektsfengslet. Likeledes har det vært andre tilfeller av vold mot politiet som ikke er fulgt opp rettslig. Konsekvensen av dette er at det rammer politiet som etat, at det reduserer motivasjonen til dem som jobber i politiet, samt at det kan ramme fremtidig rekruttering.


Mener statsråden at dagens lovverk beskytter politiet godt nok, og må de i så fall finne seg i slike resultater?»


