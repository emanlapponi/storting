  Jeg takker statsråden for svaret,
som høres positivt ut. Det er i tråd med det som
var en del av budsjettavtalen mellom Fremskrittspartiet
og regjeringspartiene.

Det er dog bekymringsfullt, etter
mitt syn, at man kan oppfatte det slik at Politiets Fellesforbund
her langt på vei gir en slags form for desinformasjon.
Det vil være uhel-dig, siden det kan være
med på å skape utrygghet for borgerne i Oslo.
Hvis man ser det i lys av et oppslag mandag 18. april om at Oslo
i fjor oppklarte tre av hundre grove tyverier, er vel
situasjonen i Oslo allerede nok utfordrende om man ikke
skulle få dette på kjøpet.

Så oppfølgingsspørsmålet
mitt til statsråden blir: I hvor lang tid regner statsråden
med at vi må ha styrkede bevilgninger for fortsatt å kunne
avsløre den reelle kriminaliteten som finnes her i Oslo,
og på den måten ha muligheter for å bekjempe
den og redusere den?

