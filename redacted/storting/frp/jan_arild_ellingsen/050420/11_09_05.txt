 Jeg vil tillate meg å stille følgende
spørsmål til justisministeren:

«Søndag 10. april 2005 var
det et oppslag i Aftenposten hvor leder av Politiets Fellesforbund Oslo
gikk sterkt ut mot situasjonen i Oslo og hevdet at det etter
den store budsjettøkningen for inneværende år,
fortsatt ikke var mer synlig politi ute på gatene
i Oslo. Det ble også vist til andre
forhold som Politiets Fellesforbund mente var grunnlaget for at
så hadde skjedd.

Deler statsråden oppfatningen om at
det ikke er mer synlig politi i Oslo, og i så fall
hva er årsaken til dette?»

