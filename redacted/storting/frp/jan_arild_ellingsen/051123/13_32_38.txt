  Jeg takker igjen for svaret fra statsråden.
Men ligger ikke da hovedutfordringen i antall soningsplasser?
Vil ikke det være det primære?
Hvis det er slik at vi ønsker et samsvar mellom de
dommene som domstolene faktisk har besluttet, og kravene til gjennomføringen
og det verktøyet som stilles til rådighet
gjennom soningsplasser, og det er et misforhold mellom
de to, må hovedutfordringen ligge i å øke
antall soningsplasser, ikke i å finne på kreative
løsninger for på en måte å omgå det
som er hovedproblemet, nemlig å få gjennomført
straffesanksjonen i henhold til domstolens beslutning.

I så måte er det
fristende å utfordre statsråden
med hensyn til det han har sagt om prøveløslatelse.
Vi hadde en rapport tidligere i år som viser at altfor
mange, ifølge statsråden, har fått innvilget
dette. Statsråden var skeptisk til omfanget, og ble utfordret
på om han ønsket å gjøre noe
med det. Han sa den gang at han ville avvente. Men det er jo et
faktum at ordningen med framskutt prøveløslatelse
ble innført av den forrige regjeringen med støtte
fra Arbeiderpartiet. Hvis statsråden er skeptisk til dette,
vil han da foreslå å avvikle
det?

