  Jeg takker statsråden for svaret,
som jeg tross alt oppfatter som positivt.

Likevel er det et paradoks at de etterlatte
må kjempe en slik kamp som de nå gjør.
Det ble gjort i forbindelse med «Utvik Senior»,
og det gjøres her. Det har også vært andre
ulykker hvor enkeltpersoner har måttet stå oppreist
og til de grader har måttet kjempe imot et stort statlig
regime.

Jeg blir overrasket når statsråden
hevder at det ikke finnes midler. Det har nylig blitt
avslørt at det har vært foretatt forskning i Norge
som ikke helt har holdt mål – for å si
det mildt. Det ansvarlige departementet fant da midler til å nedsette
en granskingskommisjon som skulle begynne å se på dette
umiddelbart. Og da er det fristende for meg å spørre:
Er det andre motiv som ligger bak denne mangelen på entusiasme
hos statsråden for å få avklart hva som
er skjedd? Er det slik at det er politisk ubekvemt å finne
fram svaret her – jamfør det Arbeiderpartiet
og Regjeringen stod for når det gjaldt erstatning i forbindelse med «Utvik
Senior»? Er det slik at heller ikke byråkratiet i
departementet ønsker å få dette
fram i lyset – jamfør historikken i denne saken?

