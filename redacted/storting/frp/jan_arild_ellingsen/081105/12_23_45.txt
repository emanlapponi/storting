 Jeg har følgende spørsmål til justisministeren:


«I Norge mangler vi et moderne og funksjonelt treningssenter for politiet. Siden Oslo‑politiet har de fleste av de tunge operative enhetene som beredskapstroppen, bombegruppen og politihelikopteret for å nevne noen, bør et slikt anlegg lokaliseres til Oslo. Det har vært snakket om det lenge, og så vidt meg bekjent er det meste planlagt. Det som gjenstår er å bevilge midler og starte etableringen.


Ser statsråden behov for et slikt senter, og når er det mulig med byggestart?»


