 Jeg ønsker å stille
følgende spørsmål til justisministeren:

«I flere medieoppslag
den siste tiden er det vist til at det er betydelig mangel på varetektsplasser
rundt om i landet. Det hevdes at fortvilte politijurister må løslate gjengangerkriminelle
fordi det ikke finnes ledige varetektsceller. Et annet
viktig moment i så måte er det negative
signal dette gir folk flest, samt at den kriminelle ikke får
en umiddelbar reaksjon.

Hva vil statsråden foreta seg for å bedre
det som ser ut til å være et landsdekkende
problem?»

 Jeg takker for svaret så langt.

Det høres jo veldig positivt ut. Det
betyr, hvis jeg skal trekke dette videre, at vi ikke trenger å forvente noen
flere negative oppslag i media om mangel på varetektsplasser,
med det håndgrepet som ministeren her viser til. Hvis det
er korrekt, er vi veldig glad for det. For noe av det viktigste
ved ikke å ha nok kapasitet, er at de kriminelle ikke
umiddelbart får en reaksjon som er
påkrevd, og –kanskje aller viktigst – at
man ikke gir et signal til ofrene for kriminalitet om
at deres situasjon ivaretas på en
god og forsvarlig måte. Det er min hovedbekymring i forhold
til denne saken.

Det neste jeg skal spørre ministeren
om i forlengelsen av dette, er om ministeren er fornøyd
med dagens situasjon i forhold til varetektsproblematikken.

 Igjen: lyse utsikter, ja, for justisministeren,
men dog med et par små betenkeligheter. Det ene som han
var inne på selv, var forholdene rundt kostnadene.
En ting som bekymrer politidistriktene ute, er at de tidvis har
store kostnader ved å transportere fanger – jeg
holdt på å si land og strand rundt. Og det betyr
at store deler av driftsbudsjettene deres går
med til å dekke reisekostnader og transportkostnader i
denne sammenhengen. Det er slik at også justissektoren
har sin budsjettregulering hver høst, hvor det viser seg
at det har vært store summer som har gått gjennom
systemet. Og min utfordring, som mitt siste spørsmål
her, blir: Kan justisministeren tenke seg å vurdere endringer
i forhold til dagens ordning, hvor man f.eks. får en sentral
budsjettpost som dekker all fangetransport i landet? Og kunne justisministeren
tenke seg en ordning hvor det ble gjort til en overslagsbevilgning,
så man slapp disse store avvikene i forhold til det som
var budsjettert? Jeg forutsetter at det er behovet som ligger til
grunn for fangetransporten, som bør være
avgjørende her, ikke budsjettposten – for
den sprekker etterpå uansett.

