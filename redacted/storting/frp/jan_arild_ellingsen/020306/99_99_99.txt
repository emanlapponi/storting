 Jeg tillater meg å stille følgende
spørsmål til justisministeren:

«I en nylig utsendt pressemelding
fra Justisdepartementet vises det til at soningskøene fortsetter å øke.
Statistikken viser jevnt over en økning
i hele landet. Et av problemene i så måte
er etter det jeg har forstått, mangel på fengselsbetjenter.

Vil statsråden ta initiativ
til at antall fengselsbetjenter som utdannes årlig, økes,
slik at flere kan få gjennomført soning?»

 Det er to vesentlige forhold som er avgjørende
når det gjelder soningskøen. Det ene er fengselskapasiteten.
I sitt svar viser ministeren til at den utnyttes særdeles
høyt. Det andre er betjentsiden og de kvalitetene
man har der.

På nyhetene i dag var det oppslag
som viste at de som får lave straffer, faktisk
har et problem med å få gjort opp for
seg, fordi de prioriteres lavt. Og jeg ville tro at i mange sammenhenger
er det faktisk de som har de laveste straffene, som har størst
behov for å gjøre opp for seg. Således
rammes de dobbelt av det systemet vi har i dag.

Jeg har ellers oppfattet at justisministeren
er en person som ønsker å sette ord
og handling sammen her, slik at man får gjort noe med disse
tingene. Da blir mitt spørsmål: Hva har justisministeren
konkret tenkt å gjøre for å ta
ansvaret for de problemene som vi faktisk har i dag, og som dessverre
ser ut til å være økende?

 Det er jo i og for seg interessant å høre
kommentaren fra justisministeren. Samtidig vil det være
slik at totalen ikke blir bedre enn det Regjeringen
er i stand til å gjøre, og da må man også søke
allianser ute når man skal ha flertall for sine
budsjetter. Og når ministeren har gått ut med
nulltoleranse, gått høyt på banen
med nulltoleranse, må det ligge noe bak her, det må være
et apparat. Hvis ikke, står ministerens troende på noe
tynn is her, etter min oppfatning. Jeg forventer iallfall
her et svar og ønsker å utfordre
ministeren. For det er vel slik at man faktisk mener noe
med det når man går ut og sier at man ønsker å sette
nulltoleranse på dagsordenen, som et begrep på at
man ønsker å gjennomføre de
nødvendige tiltakene for nettopp å kunne lykkes
med en slik holdning.

