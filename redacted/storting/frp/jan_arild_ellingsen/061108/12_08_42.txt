  Til det siste vil nok svaret være
et uforbeholdent ja. Vi skal selvfølgelig støtte
opp om alle gode forslag som Regjeringen kommer
med. Det skulle bare mangle. Vi har nok et felles mål i
så måte.

Jeg er, som sagt, fremdeles betenkt over at
man legger ambisjonsnivået så lavt – iallfall
prosentvis – selv om statsrådens ambisjon tydeligvis
er høyere når det gjelder det han legger fram
nå, i forhold til det som står i proposisjonen.

Det hadde i så måte
kanskje vært fristende å utfordre statsråden
med hensyn til et konkret tema. Det gjelder typen av kriminalitet.
Jeg går ut fra at det er ulik grad av alvorlighet innenfor
dette. Vinningsforbrytelser er kanskje ikke det verste,
men det mest irriterende og mest frustrerende, og volumet her er
veldig stort. For en tid siden ble statssekretær Anne
Rygh Pedersen intervjuet i forbindelse
med etterforskningen av en drapssak. Hun uttalte at det ikke
nødvendigvis var viktigst å prioritere etterforskning av
drapssaker. Da blir mitt spørsmål: Deler statsråden denne
oppfatningen, eller skal det fortsatt være
slik at det ikke skal være noen
tvil om at den mest alvorlige kriminaliteten skal ha høyest
prioritet?

