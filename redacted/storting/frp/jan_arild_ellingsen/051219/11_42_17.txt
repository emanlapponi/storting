 Bare kort til det saksordføreren var inne på: Det er noen kamper Stortinget er nødt til å ta, og kampen mot det som skjedde, og rammet oss, når det gjelder NOKAS-saken i Stavanger, er en av dem.




Det er slik at man tidvis diskuterer rammebetingelser økonomisk og metodemessig, men det er et faktum at de kriminelle miljøene ikke har de begrensningene som det lovlydige apparatet har. Derfor er vi helt nødt til å stille opp når det maktapparatet vi har til å bekjempe denne type kriminalitet, trenger det.




Jeg vil bare slutte meg til saksordførers opplysninger. Fremskrittspartiet – og jeg regner med de øvrige partiene – er, dersom det er behov for ytterligere bevilgninger for å ferdigstille denne saken, i hvert fall beredt til å følge opp i enhver sammenheng.




