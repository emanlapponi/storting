  Jeg ønsker å stille
følgende spørsmål til justisministeren:

«NRK hadde 20. mars et oppslag med
professor Torleiv Rognum, som var bekymret for at antall obduksjoner var
gått dramatisk ned de siste årene. Rognum hevdet
at det muligens skjer drap som ikke avdekkes pga. manglende
obduksjoner, og at det slik sett er et samfunnsproblem. Jeg deler
disse bekymringene, og er skuffet over Regjeringens manglende vilje
til å ta dette problemet på alvor.

Når vil statsråden foreslå en
ordning som sikrer en sentral finansiering
av slike saker og slik bedre etterforskningen
av mulige drap?»

