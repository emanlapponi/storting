  Jeg takker igjen for svaret. Jeg registrerer
at statsråden drar på litt på siden av
det som spørsmålet dreier seg om. Da
tar jeg sjansen på å gjøre det samme.

Det er jo sånn at rettsmedisinere
er viktige når det gjelder å være
med og beskrive hendelsesforløpet i forbindelse med kriminalitet
så nært som mulig. I så måte
er de et viktig bidrag når det gjelder å sørge
for at fakta kommer på bordet. Spørsmålet
til statsråden blir da: Bør vi bruke dette
i større grad, la oss si ved mindre eller
større voldsepisoder? Bør man supplere
vanlige etterforskere med rettsmedisinere, slik at man kvalitetssikrer
hendelsesforløpet i enda større grad
enn det som har vært vanlig til nå? Og ser statsråden
for seg at det kan være fordeler ved å gjøre
det på en slik måte, altså at man i større
grad bruker rettsmedisinere også i andre
saker enn det som har vært vanlig til nå?

