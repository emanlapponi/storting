 Jeg vil gjerne stille følgende spørsmål
til justisministeren:

«I Fostervoll-utvalget (NOU 1997:3)
ble det anbefalt at redningshelikoptertjenesten skulle ha 15 minutters
beredskap. I St.meld. nr. 44 (2000-2001) sier Regjeringen at
innføring av tilstedevakt vil innebære det samme.
Under Stortingets behandling av nevnte melding ble det bl.a. sagt
at «En samlet komité ser videre svært
positivt på forslaget om å redusere reaksjonstiden».

Siden det fra 2004 vil bli innført
tilstedevakt på 330-skvadronen på Sola, hva slags
reaksjonstid forventer statsråden at Forsvaret leverer?»

 Jeg vil først få takke justisministeren
for et godt svar.

Jeg oppfatter helt klart at ambisjonsnivået
er presist og korrekt, spesielt når justisministeren sier
at man her sikter mot en reaksjonstid på maksimalt 15 minutter.
Da synes jeg at ministeren har lagt lista på det nivået
man skal ha. Det betyr også at dette er i tråd
med det ambisjonsnivået som Stortinget hadde i fjor vår
da St.meld. nr. 44 ble behandlet. Dette betyr og forutsetter, etter
mitt skjønn, en nær og god dialog mellom
Justisdepartementet og Forsvarsdepartementet, noe som kanskje kan
bli en utfordring, men det regner jeg med at justisministeren vil håndtere
på en utmerket måte.

Men spørsmålet til justisministeren
blir som følger: På hvilken måte
skal man forsikre seg om at man faktisk greier dette? Vil man føre
statistikk på det? Vil man gå inn
og se på logg i forhold til å finne ut hva slags
avvik som oppstår, og hvordan man ytterligere kan forbedre tjenesten
underveis?

 Jeg takker på nytt for et godt og
utmerket svar.

Jeg tenkte jeg skulle runde av for min egen
del med å spørre om noe som går på egnet
helikoptermateriell, siden ministeren i sitt første
svar sa at det var en av forutsetningene for å komme ned
på den maksimale reaksjonstiden. Da blir spørsmålet
mitt ganske enkelt: Kan justisministeren nå forsikre
oss om at Stortingets ønske om framdrift i henhold
til utskifting av dagens redningshelikopterflåte er der
den skal være?

