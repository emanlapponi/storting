 Jeg takker for svaret igjen.


Når det gjelder investeringstilskuddet, betyr jo det at kommunene må yte vesentlig mye mer nå enn de gjorde for noen få år siden. Kommunenes økonomi er ganske begredelig. Vi vet at det er behov for 2,5 milliarder kr mer i kommunene for å oppnå 3 pst.-målet som staten har satt. Derfor blir det begrenset rom for nye investeringer.


Kunnskapsdepartementet har tatt inn over seg at vi har en del pressområder i dette landet. Når det gjelder bygging av studenthybler, yter de 600 000 kr til studenthybler – altså på samme nivå som det man yter til en sykehjemsplass i pressområdene. Kan statsråden se for seg at vi kanskje kan få et mer differensiert investeringstilskudd til sykehjemsplasser som tar inn over seg denne problematikken? Vil man da samtidig se på muligheten til å øke tilskuddet ytterligere?


