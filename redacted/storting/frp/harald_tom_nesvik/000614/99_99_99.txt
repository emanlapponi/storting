 Representanten Annelise Høegh sa for så vidt mye av det jeg hadde tenkt å si. Årsaken til at jeg tok ordet, var at man etter saksordførers innlegg kunne sitte med det inntrykk at Fremskrittspartiet ville gå imot punkt 2. Det er jo når det gjelder merknaden at Fremskrittspartiet står utenfor, og da ut fra at vi bl.a. ønsker å fokusere på punkt 1 for å få det med vandelsattestbiten hurtig på dagsordenen. Så vi håper i hvert fall at helseministeren kan få fortgang i dette arbeidet slik at vi kan se om det er mulighet for å løse dette problemet med tanke på barns møte med helsevesenet.




