  Jeg takker statsråden for svaret.
Jeg vet at statsråden er opptatt av denne gruppen, og at
det gjøres en del. Spørsmålet er bare:
Hvor raskt kan vi komme i mål? Vi snakker nærmest
om en pandemi på disse områdene, for vi ser faktisk
over hele verden at man har en svært negativ
utvikling knyttet til overvekt.

I henhold til den artikkelen som undertegnede
har referert til i sitt spørsmål, har hun fått
hjelp for en rekke fysiske plager. Så står det:

«Men
når det gjelder overvekt er beskjeden klar: Til St. Olavs
Hospital kommer hun ikke til utredning
før om ett år.»

Det er jo i den forbindelse – dersom
disse opplysningene er riktige – at det etter
min mening er helt åpenbart at dette nærmest vil være
et brudd på de pasientrettighetene som man allerede har,
knyttet til denne gruppen.

Så spørsmålet mitt
til statsråden er da selvfølgelig: Vil statsråden
ta kontakt med Helse Midt-Norge, som her er sagt, slik at i hvert
fall denne saken kan bli vurdert i en sådan sammenheng?

