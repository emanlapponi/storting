 Jeg vil få lov å stille følgende
spørsmål til den ærede helse- og omsorgsminister:

«I Adresseavisen
kan vi 17. oktober 2007 lese om ei 36 år gammel dame
fra Kristiansund som lider av overvekt og har et stort behov for å få hjelp
i spesialisthelsetjenesten. Jenta som står frem i avisen,
har en BMI på hele 43, og burde dermed oppfylle
kravet om å få rett til nødvendig helsehjelp.
Det har blitt antydet at ventetiden vil kunne bli så lang
som ett år før utredning i
spesialisthelsetjenesten.

Mener statsråden at dette
er akseptabelt?»

