 Jeg vil få lov å stille følgende
spørsmål til helseministeren:

«Helse Midt-Norge har fattet vedtak
om at det må bygges et nytt sykehus i Molde,
på grunn av at tilstanden for dagens sykehus
er så dårlig at det ikke vil være
fornuftig å legge for mye penger i en rehabilitering. Behovet for
et nytt sykehus er så prekært at det
burde igangsettes bygging så raskt som mulig.

Vil statsråden se positivt på en
søknad dersom det viser seg at private kan stå for
selve investeringen i bygget, mens helseforetaket kan stå som
leietaker, for å få en rask realisering av prosjektet?»

