 Jeg takker statsråden for svaret.
Jeg er ikke så veldig fornøyd
med det, det regner jeg med helseministeren
forstår.

Hvis jeg tolker helseministeren
riktig, skal man først bli ferdig med prosjektet i Trondheim
før man kan vurdere andre ting, det vil si etter
2014. Det som er realiteten, er at sykehuset i Molde krever såpass
mye når det gjelder rehabiliteringsmidler for å kunne
fortsette driften i det antall år som det her vises til,
at det vil medføre et beløp i hundremillionerkronersklassen
hvis vi skal ha et oppegående sykehus der. Er ikke
statsråden av den formening at dersom man hadde fått
på plass et nytt sykehus i Molde tidligere enn
2014, som det her skisseres er tidspunktet da man kan begynne på dette,
ville man spart midler til rehabilitering av det allerede eksisterende
bygg, og dermed spart de pengene?

