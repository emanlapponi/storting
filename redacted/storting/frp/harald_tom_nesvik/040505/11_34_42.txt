 Det siste svaret fra helseministeren
tolker jeg i hvert fall mer positivt. Når det gjelder Helse
Midt-Norge, har de allerede vedtatt at det skal bygges et nytt sykehus
i Molde, og dersom vi får ekstern finansiering
på det som går på investeringssiden,
og dersom man skal stå som leietaker,
vil dette gå ut over driftssituasjonen og de driftsmidlene
som Helse Midt-Norge må legge på bordet for å kunne
drifte den biten der gjennom de avtaler som en eventuell
byggherre vil stå for. Så slik som jeg tolker
helseministeren, er han iallfall positiv til at dersom det er private
investorer som vil stå for byggingen av dette prosjektet,
kan Helse Midt-Norge igangsette prosjektet uten å søke
staten generelt sett om investeringsmidler – og da tidligere
enn 2014. Tolker jeg helseministeren riktig?

