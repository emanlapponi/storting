 Jeg vil stille følgende spørsmål
til sosialministeren: 

«Ifølge folketrygdloven § 13-13
kan selvstendig næringsdrivende ikke tegne yrkesskadetrygd
dersom inntekten er under 1 G. Uførepensjonister kan ha
inntekt på 1 G i tillegg til trygden og er samtidig forsikret
gjennom arbeidsgiver. Det virker urettferdig at uførepensjonister, som
er selvstendig næringsdrivende med en inntekt på 
  1 G, ikke skal ha samme mulighet til forsikring som andre uførepensjonister. 

Vil statsråden fremme forslag om endring
av § 13-13 slik at betingelsene blir like?»

  Jeg takker statsråden for svaret,
og jeg håper den vurderingen vil komme. Ikke minst håper
jeg dette vil bli endret, og det med tanke på at her har
man faktisk en forskjellsbehandling mellom arbeidstakere og selvstendig
næringsdrivende. Problemet er ikke når man kommer
over 1 G, for da kan man tegne forsikring, men har man en inntekt
som ligger under eller rett under 1 G, har man ikke muligheten for
yrkesskadeforsikring. Jeg håper derfor statsråden
kan komme raskt tilbake. 

Jeg vil også vise til et brev jeg
har fått i hende fra Fylkestrygdekontoret i Østfold
til Rikstrygdeverket, der man bl.a. påpeker dette overfor
Rikstrygdeverket og den forskjellsbehandlingen som her foreligger.
Og det som er det interessante, er jo at Rikstrygdeverket faktisk
skriver i brev tilbake til Fylkestrygdekontoret i Østfold følgende: Vi
antar at – (presidenten klubber) …

Jeg får ta det i neste spørsmål.

  Da takker jeg nok en gang for svaret, og det
får være nok.





                

