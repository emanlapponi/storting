 Jeg takker statsråden for svaret.


Som stortingsrepresentant synes jeg selv det er spesielt at jeg må ta opp denne saken i dette forum, og kunne godt tenkt meg at jeg hadde sluppet å gjøre det, for det er også viktig at vi ikke – jeg holdt på å si – skaper nye fronter i saken.


Bakgrunnen for mitt spørsmål er at så sent som for tre dager siden sendte Den norske legeforenings avdeling der oppe et fornyet varsel om en uholdbar ledelsessituasjon, altså et nytt varselbrev. Årsaken til at jeg tar saken opp med statsråden, er at det framkommer også nettopp at det er en konflikt mellom ansatte og ledelsen. Ledelsen i helseforetaket er også blandet inn. I det samme brevet henviser man også til at undertegnede aksepterer ikke lenger at HF- og RHF-ledelsen bortforklarer legenes bekymring med at dette angivelig bare handler om Fagforbundets motstand mot nedbemanning i forbindelse med den pågående omstillingsprosessen.


Vil statsråden sørge for at det i hvert fall kommer i gang en dialog, slik at man setter seg rundt samme bord for å få løst denne konflikten?


