 Jeg vil for så vidt nok en gang takke for svaret. Men i en del av disse situasjonene er det nettopp slik at når en avdeling på mange måter kommer litt i spill, så kan man få problemer knyttet til det som har å gjøre med å rekruttere fagpersoner, og man får også en usikkerhet. Det er klart at når man får en usikkerhet om hvorvidt man skal måtte legge ned et godt og velfungerende tilbud fordi man vurderer å starte opp noe nytt et annet sted, begynner jeg å bli litt bekymret for hva som ligger bak de forskjellige resonnementene.


Men jeg håper som sagt at statsråden følger opp denne saken, slik at nettopp denne usikkerheten kan bli borte, for det er et velfungerende tilbud. Vi har sett flere oppslag om pasienter som har stått fram og vært takknemlige for at man har dette tilbudet. Jeg er helt enig med statsråden når han sier at ikke alle skal behandles med kirurgi, og da er det viktig at vi tar vare på de velfungerende og oppegående tilbudene som allerede er der ute.


