 Jeg takker statsråden for svaret.
Jeg må si det var et meget godt svar.

Jeg vil gi honnør til statsråden
for at han har grepet fatt i dette så raskt, og for at
vi kan få denne forskriften på plass forhåpentligvis
innen utgangen av året. Det er jo helt riktig som statsråden
sier, at i proposisjonen står det følgende:

«Det
kan bli nødvendig at den enkelte selv må søke om å få den
aktuelle opptjeningen samordningsfri. Det blir derfor påkrevet å gi
en forskrift om gjennomføringen slik det er hjemmel for
i samordningsloven § 23 nr. 3.»

Så jeg håper at dette kommer
raskt på plass, slik at pensjonistene har den trygghet
at dette er forskriftshjemlet. Utover det vil jeg bare takke statsråden
for et godt svar og et godt arbeid.

