 Det er helt åpenbart at det vil ha en positiv effekt å få flere sivile
                     stillinger. Men det er begrenset hva sivile kan gjøre i forhold til
                     polititjenestemenn, slik at vi også er klar over det – alle svar må ikke være å
                     få flere sivile stillinger i tiden framover. 

Derfor er det positivt at man har økt opptaket til Politihøgskolen. Men da er
                     spørsmålet mitt til statsråden: Hva vil statsråden foreta seg helt konkret,
                     slik at vi ikke kommer i den situasjonen at man faktisk sier opp
                     polititjenestemenn i politidistriktene, samtidig som vi nærmest har doblet
                     opptaket til Politihøgskolen? Hva er vitsen med å doble opptaket til
                     Politihøgskolen hvis disse personene ikke får jobb? Kan statsråden garantere at
                     disse personene vil få jobb? Vil statsråden sørge for at eventuelle oppsigelser
                     i de enkelte politidistriktene nå blir stoppet? Hvorvidt man har jobb eller
                     ikke, skaper i seg selv usikkerhet hvis man ser at de enkelte politidistrikter
                     går til oppsigelser i stedet for til nyansettelser? 

