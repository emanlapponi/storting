 Jeg takker statsråden for svaret. 

Det som bekymrer meg aller mest, er jo fraværet av samkjøring – jeg vet ikke
                     hva jeg skal kalle det. Med tanke på den virkelighetsframstilling som
                     statsråden gir når det gjelder det politimesteren her roper et varsko om, er
                     det et betydelig rom for forbedring. Politimesteren i Nordmøre og Romsdal – som
                     er en sindig og rolig kar – sier at det er mulig at mer enn 15 stillinger i det
                     politidistriktet må bort for å prioritere bl.a. byene i distriktet. Dette fører
                     faktisk til at det blir vanskeligere for dem som bor i de mer grissgrendte
                     strøkene, å få hjelp når de har behov for det. Det hjelper ikke å øke antall
                     sivile stillinger, hvis politiet etter stengetid – altså etter kl. 16 – ikke
                     har ressurser til de såkalte variable enhetskostnadene, nemlig til å rykke ut
                     utenom åpningstid. Ser statsråden dette problemet? 

