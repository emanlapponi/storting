 Jeg vil få lov til å stille følgende spørsmål til justisministeren: 

«I et intervju med politimester Arnstein Nilssen i Tidens Krav 17. februar
                     uttaler han at 2009 ser ut til å bli et kriseår. Politiet i Nordmøre og Romsdal
                     har ikke penger nok til å holde budsjett. Stillinger må kuttes. Han uttaler
                     videre at de må tilpasse driften etter det budsjettet de har, og den økningen
                     de har fått i sine budsjetter, dekker på langt nær prisstigning og
                     lønnsøkninger. 

Er dette et enkelttilfelle, eller er dette situasjonen også i andre
                     politidistrikter, og hva vil statsråden foreta seg i så henseende?» 

