 Jeg takker nok en gang statsråden
for svaret.

Jeg ser fram til at både
denne kommunen og andre skredutsatte
kommuner langs kysten nå får tilgang på midler
slik at de kan få en kontinuerlig overvåking av disse
farlige fjellsidene som vi faktisk har en del av langs kysten.

Jeg ser fram til at justisministeren vil ta
det initiativet som han nå har varslet overfor Landbruksdepartementet, slik
at Naturskadefondet vil bevilge tilstrekkelig med midler, slik at
disse kommunene ikke – jeg holdt på å si – blir
påført den enorme økonomiske belastningen
det er å sikre sine innbyggere mot fjellskred.

Jeg håper justisministeren raskt vil
sørge for at de midlene kommer på plass, slik
at befolkningen langs kysten og i nærheten av disse fjellskredene
nå faktisk kan sove tryggere om natten, vite
at de blir overvåket, og at det blir igangsatt beredskapsplaner
for evakuering dersom skaden skulle skje.

