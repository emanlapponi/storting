 Jeg vil stille følgende spørsmål til den ærede
helse- og omsorgsministeren: 

«Det koster titalls millioner
å ikke bygge sykehotellet ved Rikshospitalet, fordi inngåtte
avtaler må brytes. Flere private utbyggere tilbyr å gjennomføre
prosjektet dersom Rikshospitalet kjøper tjenestene. Uten sykehotell
må Rikshospitalet fortsatt kjøpe kapasitet eksternt og dekke
transportutgifter. 

Vil statsråden sørge for at sykehotellet
blir bygget, at Rikshospitalet får dekket sitt behov for hotellkapasitet,
og at det ikke blir sløst bort midler til kompensasjon for brutte
kontrakter og unødvendig transport?» 

