 Jeg vil få lov til å stille
følgende spørsmål til arbeids- og sosialministeren:

«En ung kvinnelig student er født
med en sjelden funksjonshemning, dysmeli, som gjør at hun
mangler det ene benet. Hun bruker protese, men får ikke
dekket utgiftene til estetisk protese som har lengre holdbarhet,
og som ikke ser stygg ut. Protesen hun får dekket, ødelegger tøy,
strømper og sko og gir ekstra utgifter. Kvinnen
har fått beskjed om at hun må gå til
psykiater for å få påvist psykiske plager
som skyldes den dårlige protesen, dersom hun skal få en
estetisk protese.

Er dette riktig praktisering av regelverket?»

