 Jeg takker statsråden for svaret.
Jeg må si at det var et veldig positivt svar at man nå vil
ta den gjennomgangen. Jeg håper at vi i framtiden
skal slippe å se slike situasjoner som vi så på Lørdagsrevyen
13. november i år, denne studenten og de problemene hun
har med sin gamle protese, og at man kan få et godt utfall
av denne saken. Problemstillingen som er reist, er en veldig viktig
problemstilling. Det handler om å takle sin funksjonshemning
uten egentlig å måtte bli stigmatisert; jeg holdt
på å si det å bli plassert innenfor
psykiatrien og måtte gå til psykiater.

Så jeg takker statsråden
for svaret. Jeg vet ikke om statsråden kan si
noe mer om hvorvidt det finnes en mulighet for kanskje å kunne
ta opp den budsjettmessige biten allerede i revidert, hvis man får
dette arbeidet gjort raskt, eller om statsråden
ser for seg at man må vente helt til neste års
budsjett.

