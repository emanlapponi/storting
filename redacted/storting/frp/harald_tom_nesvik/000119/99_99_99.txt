 Jeg vil få lov til å stille
følgende spørsmål til sosialministeren:

«Ifølge Dagbladet 13. januar
2000 er prisen på 3 liter vin i papp, såkalt bag
in box, kunstig høy på grunn av en foreldet forskrift.
Dette fører i dag til at private importører tar
inn ca. 40 mill. kroner mer enn denne varen, ved normal prising,
ville oppnå.

Vil statsråden sørge for
at den aktuelle forskriften blir fjernet?»

  Jeg takker statsråden for svaret,
og håper da at statsråden i forbindelse med revidert
nasjonalbudsjett vil legge fram en sak for Stortinget der man opphever
denne forskriften en gang for alle. 

Når vi ser på alkoholprisene
og avgiftsnivået i Norge, kan man jo sette spørsmålstegn
ved hvem man egentlig prøver å hjelpe. Er det
smuglerne og de kriminelle i dette landet, eller er det egentlig
de alkoholpolitiske synspunktene man prøver å hevde
for å holde forbruket nede?

Det som skal bli interessant å se,
er hva som kommer fra statsråden når det gjelder
denne forskriften. Forskriften ble vel i sin tid opprettet for bl.a. å beskytte
tapperiet til Vinmonopolet mot konkurransen fra såkalte
billigviner fra utlandet. Det argumentet er helt klart borte i og med
den endringen som har skjedd med Vinmonopolet og Arcus. Jeg håper
statsråden tar dette med seg i vurderingen.

  Jeg må få si til statsråden, på bakgrunn
av det svaret som ble gitt her, at det da er interessant det man
kan lese i budsjettet, at regjeringspartiene går inn for
en kraftig reduksjon i avgiftene når det gjelder hetvin
og sterkvin, mens man på grunn av de 12 kronene som det
her faktisk er snakk om for bag-in-box-vinsortene, vil bruke alkoholpolitiske
argumenter for nok en gang å se på denne saken.
Og kanskje er det 

det

 som er grunnen
til at man faktisk ønsker å opprettholde denne forskriften.
Jeg håper likevel at det blir som sosialministeren sier,
at man vil vurdere denne forskriften, og jeg håper den
vil bli fjernet. Men jeg må si at når det gjelder de
alkoholpolitiske argumenter, er det ikke helt sammenheng her, når
man ser på prisreduksjonen for sterkvin og hetvin, samtidig
som man faktisk vil opprettholde det høyeste prisnivået
for vinprodukt som har lavere alkoholstyrke.

 Jeg vil få lov til å stille
sosialministeren følgende spørsmål: 

«Ifølge en pressemelding
fra Sosial- og helsedepartementet avviser Regjeringen ESAs alkoholkrav
om at blant annet «rusbrus» og øl med
samme alkoholprosent må behandles likt. Dette innebærer
at «rusbrus» må kunne selges i butikk
som øl. Statsråden skriver at «ved sida av øl,
finst det produkt på marknaden som i stor grad appellerer
til ungdom på grunn av smaken og marknadsføringa». 

Hva er det statsråden legger til grunn
for denne påstanden?»

  Nå må jeg nok innrømme
at jeg ikke har smakt på disse rusbrusene, og det var interessant å høre
hvordan statsråden karakteriserte smaken på dem.
Men det som jeg vil spørre statsråden om i denne
sammenheng, gjelder det at man viser til markedsføringsøyemed
her, at man er redd for at markedsføringen av disse produktene
fører til en lavere debutalder. Tror egentlig statsråden
at folk begynner å drikke tidligere fordi det er en interessant
utforming på flasken som eventuelt står i butikken?
Det er det ene.

Det andre gjelder de lover og regler som vi
har for salg av alkoholholdige drikkevarer i Norge. Der er det helt
klare regler som går på alder og også på de
forskjellige utsalgsstedene. Tror statsråden at man ved å opprettholde
dette forslaget som man har, utsetter debutalderen for alkohol?

  Statsråden sier i sitt svar at hun
viser til undersøkelser som viser dette. Da vil jeg gjerne
vite: Hvilke undersøkelser er det statsråden viser til,
som kan fortelle oss at man får en lavere debutalder når
det gjelder rusbrus og alkohol? Undersøkelser som jeg har
sett, viser nemlig at veldig få debuterer ved bruk av rusbrus.
Jeg vil bare vite om statsråden kan fortelle meg det, slik
at jeg også får lese de samme undersøkelsene
som sosialministeren, som viser en tidligere debutalder, og som
viser hva man drikker ute på restauranter. De fleste alkoholholdige
drikkevarene nytes når vi er ute på restauranter,
for det er som regel der man har bevillingene, eller man drikker
i sitt eget private hjem. Så spørsmålet
mitt til statsråden er: Kan du fortelle meg hvilke undersøkelser
du viser til, som påpeker at man vil få en lavere
debutalder på grunn av rusbrus?

