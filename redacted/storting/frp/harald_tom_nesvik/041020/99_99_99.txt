 Jeg vil få lov å stille følgende
spørsmål til den ærede helse- og omsorgsministeren:

«Det kommer nå innspill fra
en rekke private aktører innen helsevesenet
som kan tyde på at det hersker full forvirring
og frustrasjon angående hva en kan
forvente av muligheter og oppdrag fra de regionale
helseforetakene for neste år. Som et eksempel
kan nevnes at Helse Midt-Norge har innført et kvotesystem
overfor de private sykehusene som gjør at Medi
3 i Ålesund får operere et mye mindre antall
pasienter neste år.

Hva vil statsråden foreta seg slik
at ikke ordningen med fritt sykehusvalg kommer i vanry?»

