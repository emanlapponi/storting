 Jeg takker statsråden for svaret.
Jeg hadde vel for så vidt ikke forventet noe
annet svar heller, men jeg håper virkelig at statsråden vil
ta alvoret i den situasjonen som er i ferd med å oppstå,
innover seg og sjekke litt ut hva som er i ferd med å skje.

Jeg viser her til et eksempel
bl.a. når det gjelder Medi 3 i Ålesund. For inneværende år
opererer de for ca. 2 500 DRG-poeng. Ifølge utkastet
til avtale fra Helse Midt-Norge til neste år har
de fått tilbud om 620 DRG-poeng. Da sier
det seg selv at virksomheten ikke lenger kan fortsette
på samme måte som den gjør
i dag. Den som blir skadelidende, er pasienten og ordningen med
fritt sykehusvalg. For det man faktisk sier, er at pasienten ikke
får velge lenger, dersom han oppsøker et sykehus
som har brukt opp de DRG-poengene som det har avtale med de regionale
helseforetakene om. Mitt spørsmål til helse- og
omsorgsministeren er da: Ser ikke ministeren denne problemstillingen,
som veldig fort kan oppstå?

