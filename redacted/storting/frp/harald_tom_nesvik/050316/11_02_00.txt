  Jeg vil tillate meg å stille følgende
spørsmål til arbeids- og sosialministeren:

«Med bakgrunn i omleggingen av støtteordninger
til funksjonshemmedes organisasjoner vil en del psykisk utviklingshemmede
kunne miste sin deltakelse i musikkkorps, såkalte spesialkorps
i Norges Musikkorps Forbund, som har mottatt støtte gjennom
fylkeslegen. I svar i brev til John I. Alvheim 8. januar sier
statsråden at han vil vurdere tiltak mot utilsiktede
virkninger i forbindelse med budsjettbehandlingen. Dette kan korpsene ikke
vente på.

Kan statsråden sørge for
at disse får tilsagn om fortsatt støtte allerede
nå?»

