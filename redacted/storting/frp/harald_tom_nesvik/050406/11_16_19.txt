  Så lenge et medlem av bedriftsforsamlingen
faktisk har gitt uttrykk for at man føler at dette ikke
fungerer tilfredsstillende i forhold til å kunne utføre
sin kontrolloppgave, er signalet allerede gitt om at man føler
at her er det noe å se på.

Det er i den forbindelse litt interessant å lese
hva styrets leder skriver i sin vurdering til departementet:

«Det
er riktig at jeg i egenskap av styreleder i dette møtet
ga uttrykk for at det var lite ønskelig at styreprotokoller
med personopplysninger ble sendt ut av selskapets lokaler. Som nevnt
innledningsvis er jeg imidlertid bevisst på at bedriftsforsamlingen
som organ kan pålegge styret dette.»

Det interessante er at tilsynsbiten er lagt
til hvert enkelt medlem av bedriftsforsamlingen og ikke
forsamlingen som organ, og det er den biten jeg har bedt om at statsråden
ser nærmere på, slik at alle medlemmer
av bedriftsforsamlingen føler at de har tilgang til den
informasjonen som skal til, og ikke bare i etterkant
av et møte, men faktisk underveis, for å kunne
gjøre jobben sin.

