  I henhold til vinmonopolloven § 9
er det riktig det som statsråden her viste til, at det
er det enkelte medlem av bedriftsforsamlingen som har denne retten.
Da er det underlig at man kan gå til det skritt at bedriftsforsamlingen,
altså som forsamling, voterer over hvorvidt det enkelte
medlem skal få innsyn i saker som man ber om, eller
ikke. Da er det jo med respekt å melde ikke korrekt
at det enkelte medlem får tilgang til de opplysninger som
vedkommende ønsker, for å utøve
sin kontrolloppgave. Dette er ganske skremmende, for hva
er da hensikten med at vi skal ha denne type kontrollorgan,
når det i praksis faktisk fungerer rent som en valgkomite
for å oppnevne en kontrollkomite opp mot styret?

Jeg håper, og jeg vil be om, at statsråden
foretar en gjennomgang av hvorvidt medlemmene av bedriftsforsamlingen
faktisk føler at de har den kontrollfunksjonen som de er
tiltenkt etter loven.

