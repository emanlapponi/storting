 Jeg vil stille helse- og omsorgsministeren følgende spørsmål:


«Styret i Helse Møre og Romsdal har valgt å opprettholde sitt vedtak om å legge ned Nevrohjemmet rehabiliteringssenter, som er det eneste tverrfaglige tilbudet i regionen til MS-pasienter og andre med kroniske nevrologiske sykdommer, for å spare 10 mill. kr. Dette blir nå møtt med svært sterke reaksjoner da det nye tilbudet i regi av helseforetaket vil ha færre plasser og må startes på nytt.


Vil statsråden, som øverste leder for landets helsevesen, engasjere seg i denne saken, slik at tilbudet kan opprettholdes for disse pasientene?»


