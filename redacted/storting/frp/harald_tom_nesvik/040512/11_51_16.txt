 Jeg vil få stille følgende
spørsmål til helseministeren:

«Ifølge oppslag i Aftenposten
tirsdag 4. mai hevder professor Erik Wist ved Ullevål universitetssykehus
at flere kreftpasienter kunne fått forlenget levetid og
bedre livskvalitet dersom norske sykehus
raskere hadde tatt i bruk nye medikamenter. Høy pris og
strenge krav til godkjennelse av nye legemidler kan være noen
av årsakene.

Er statsråden enig i denne betraktingen,
og hva vil statsråden eventuelt foreta seg for å motvirke
dette?»

