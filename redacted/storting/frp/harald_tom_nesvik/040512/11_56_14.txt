 Jeg takker nok en gang statsråden
for svaret.

Jeg tror at den meldingen som kommer og den
behandling som Stortinget skal foreta når det gjelder legemiddelpolitikken
til høsten, kanskje blir en av de desidert største
og viktigste sakene på dette området
på lang tid. Forhåpentligvis får man
tid til å behandle det på en skikkelig måte.

Men det jeg stiller meg litt spørrende
til er: Hva er grunnen til at Norge og andre
land skal sitte på hvert sitt nes og kjøre full
godkjenningsprosedyre i hvert land i stedet for å ha et
større og mer utstrakt samarbeid? For eksempel
kunne Norge og Sverige, de skandinaviske landene, ha utarbeidet
likelydende retningslinjer å jobbe etter. Så dersom
disse legemidlene er godkjent i et av de skandinaviske landene,
trenger man kanskje ikke å bruke så lang
tid i Norge. Når det gjelder godkjenningstiden på nye
legemidler i Norge, overskrider vi stadig vekk 90-dagersfristen.
Kan dette være en tanke som helseministeren vil
vurdere?

