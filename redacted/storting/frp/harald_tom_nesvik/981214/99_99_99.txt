(ordfører for saken): 

Jeg tar ordet i denne saken fordi jeg bare kort vil presisere hva komiteen mener med merknaden om at 




«det er viktig at departementet kvalitetssikrer at det ikke blir en forskjellsbehandling opp imot de saker som billighetserstatningsutvalget har eller har hatt til behandling».




Det dette gjelder, er den spesielle gruppen som denne saken dreier seg om, altså de som var med i dette forsøket på Radiumhospitalet, ikke noe annet.




Jeg tror helseministeren og jeg har en felles forståelse når det gjelder den gruppen som dette dreier seg om. 




Jeg er også glad for at helseministeren påpeker at dette nå vil bli gjort raskt, for vi må jo erkjenne at dette har tatt så lang tid at en rekke personer faktisk også har dødd underveis. Jeg er derfor veldig glad for at helseministeren sier at dette nå vil bli gjort opp raskt.




