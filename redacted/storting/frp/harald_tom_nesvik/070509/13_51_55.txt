 Jeg skal få stille følgende
spørsmål til helse- og omsorgsministeren:

«En har gjennom diverse oppslag i
media blitt gjort oppmerksom på til dels store forskjeller
i ventetider hos legevaktene i landets kommuner. Dette skyldes at
de enkelte legene som har legevakt, har ansvaret for et svært ulikt
antall innbyggere i sine respektive distrikt. Dette medfører
svært lang ventetid noen steder.

Hva vil statsråden gjøre
for å sikre at landets innbyggere slipper å vente
uforholdsmessig lenge for å komme inn til legevakten?»

