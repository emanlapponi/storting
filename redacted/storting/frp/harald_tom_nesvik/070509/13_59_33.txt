  Ja, det er helt åpenbart at her er
det mye å hente, og jeg tror også at nettopp
en dialog med både brukerorganisasjonene,
Legeforeningen, departementet og direktoratet kan være med
på å få løst opp den knuten
som her har oppstått. For vi har jo sett gjennom tid at
det med legevakt har endret seg betraktelig. Mens legen
før i stor grad kom hjem til deg, er det i dag forventet
at pasienten i stor grad drar til den stedlige legevakt. Det har
så klart vært endringer, helt nødvendige
endringer, så det er ikke noen kritikk
av måten man gjør det på, når
jeg tar dette opp. Men vi ser store forskjeller når det
gjelder hvor mange personer som er knyttet opp til de enkelte legevaktene.
I det området på Sunnmøre som jeg kommer
fra, varierer det helt fra 60 000 knyttet til én legevakt
til 2 000–3 000 knyttet til andre. Det fører selvfølgelig
til at det blir enorme forskjeller. Det går ut over befolkningen,
som da må vente, særlig etter stengetid
ved legekontorene og i f.eks. influensaperioder.

Vil statsråden vurdere om det skal være
et regelverk knyttet til antallet personer som maksimalt kan legges
inn under en legevakt?

