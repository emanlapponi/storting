  Jeg takker statsråden for svaret,
som viser at det er helt åpenbart at statsråden
har fokus på dette. Det er veldig bra, for mange pasienter
som føler dette på kroppen, føler det
faktisk som en stor belastning ikke å komme til
på legevakten.

Vi vet også at det på organiseringssiden
er mye å hente, for man får signaler knyttet til
at enkelte fordi de har problemer med å komme
inn til sin fastlege, faktisk bruker legevaktordningen isteden.

Videre var statsråden inne
på at 67 pst. fikk tilgang når de ringte til lege.
Vel, det store problemet er at 33 pst. ikke får
det – det er jo nettopp der problemstillingen
ligger.

Statsråden sier at hun vil
følge dette opp, men spørsmålet mitt
til statsråden er: Vil statsråden også følge
dette opp overfor Legeforeningen, som nettopp er forhandlingsmotpart
i disse sakene? På den ene siden er vi jo avhengige av å få til gode
vaktordninger og samarbeidsordninger, slik at også legene
kan gjøre jobben sin på en skikkelig god måte,
men på den andre siden har vi pasientens interesse
som må ivaretas. Da er spørsmålet til
statsråden om hun også vil ta dette
opp med Legeforeningen, for å få bedre
tilstander.

