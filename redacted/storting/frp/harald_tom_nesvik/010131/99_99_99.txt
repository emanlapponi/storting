  Jeg vil få lov å stille
den ærede helseminister følgende spørsmål:

«25. oktober 2000 stilte jeg helseministeren
i ordinær spørretime et spørsmål
om legemiddelet Celebra. Det er søkt om pliktmessig refusjon
30. mars 2000, men svar er ennå ikke mottatt. I oktober
2000 svarte helseministeren at fristen var i ferd med å gå ut,
og at saken ikke var ferdigbehandlet. Det er den tydeligvis ennå ikke,
og fristen på 90 dager er for lengst gått ut.

Vil statsråden nå ta et initiativ
overfor Statens legemiddelverk i denne saken, slik at legemiddelfirmaet
får et svar på sin søknad?»

  Jeg takker statsråden for svaret.
Det er gledelig at helseministeren da har gjort det påtrykket
som skal til. Men jeg må få lov å kommentere litt
av det, for årsaken til at Statens legemiddelverk utsatte
saken, var et innspill i saken fra en konkurrent den    30. november.
Videre kom det den 5. januar en faks fra SLV hvor disse innspillene
fra konkurrenten ble kommentert. Hvis man stopper klokken de dagene
som har gått helt fram til 5. januar, har man oversittet
fristen    med 207 dager. Dersom man stopper klokken bare fram til
30. november, så er fristen oversittet med 179 dager. 

Det som er hensikten med spørsmålet,
er å få på plass en ordning i Legemiddelverket
som gjør at vi ikke kommer opp i slike situasjoner. Føler
statsråden seg trygg på at så ikke vil
skje i framtiden?

  Jeg takker statsråden nok en gang
for svaret. Årsaken til spørsmålet er ikke at
jeg er bekymret for de forskjellige legemiddelfirmaene. Årsaken
til spørsmålet er hensynet til norske pasienter
som ikke bør utsettes for å måtte vente
i lang tid før de får svar og får tilgang
til legemidler andre personer kanskje får tilgang til,
for det er en rivende utvikling innenfor dette området
til beste for pasienter også i Norge. Derfor er det viktig
at f.eks. denne gruppen giktpasienter skal kunne få – hvis
man kommer til den konklusjon i departementet – tilgang
til disse legemidlene så raskt som mulig.

Jeg vil avslutte med følgende spørsmål
til helseministeren: Vil han ta initiativ til å be Legemiddelverket
undersøke om det ligger andre saker til behandling der
man også har oversittet fristen? For vi må være
oppmerksom på at norske pasienter så raskt som
mulig må få tilgang til de beste legemidlene også i
Norge.

