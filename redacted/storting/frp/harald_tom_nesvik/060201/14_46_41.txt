 Når vi nå får saken
til behandling, håper jeg at man ikke prøver å begrense
dette ut fra økonomiske hensyn, men at man isteden
har hovedfokuseringen rettet mot hvor mange pasienter det er som
har nytte av det, både for det sosiale livet
og for andre ting, slik at det er det som blir hovedfokuset.

I tillegg vet vi også at
når det gjelder refusjon knyttet til disse operasjonene,
er det satt spørsmålstegn ved den refusjonen som
gis, om den er for liten i forhold til implantatets kostnad, og ikke
minst ved det oppfølgingsmessige. Videre vet vi at hvis
man ønsker å avvikle
køene også for voksne, er det fullt
mulig å utdanne flere personer ved Rikshospitalet for å ta unna
de køene som er.

Vil statsråden ta et initiativ
til å få gjennomført nok en gjennomgang
knyttet til kostnadene for de enkelte sykehusene knyttet
til cochlea-implantat, slik at de får dekket sine
faktiske utgifter? Og videre: Vil man i hvert fall vurdere å utvide
kapasiteten til Rikshospitalet eller Haukeland, slik at
flere kan bli operert raskere?

