 Jeg takker statsråden for svaret,
og jeg setter overhodet ikke spørsmålstegn
ved om statsråden er opptatt av temaet, eller
hvorvidt statsråden ønsker å gjøre
noe med det. Det viser jo statsrådens svar, og det takker
jeg for.

Problemstillingen er imidlertid den at vi bruker
veldig lang tid på å vurdere/utrede og
se på hvem som har rettigheter innenfor
pasientrettighetsloven og dens like. Imens vokser køene.
Imens er det en rekke personer der ute som er forhindret
fra å delta i sosiale aktiviteter, imens er det mange barn
som venter på å få operert inn cochlea-implantat
på det andre øret, og ikke
minst går det på det opplæringsmessige.

Det er viktig at vi nå får
fortgang i dette, at vi viser handling, for jo lengre
tid det tar før man får implantert dette, jo større
problem blir det også når
det gjelder det språkmessige og det oppfølgingsmessige,
og man mister altså den sosiale tilhørligheten.

Vil statsråden sørge for
at man her får en veldig rask saksgang når man
først får disse – jeg holdt på å si – tilrådingene
på bordet?

