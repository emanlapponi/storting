 Jeg skal få lov til å stille
den ærede helse- og omsorgsministeren følgende spørsmål:

«Ventelisten for pasienter som venter
på cochlea-implantat, synes å være
for lang. Dette er et inngrep som bør gjøres så raskt
som mulig for å få best mulig resultat av behandlingen.
Lang ventetid er også svært psykisk
belastende for pasientene det gjelder. Ventelisteproblemet synes å være
et stadig tilbakevendende problem.

Hva akter statsråden å gjøre
med de lange ventelistene på cochlea-implantat?»

