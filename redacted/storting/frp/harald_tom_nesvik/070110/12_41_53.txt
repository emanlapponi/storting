  Det er helt klart at jeg er enig i at man ikke
skal bruke mer penger enn det man faktisk har. Det jeg
og statsråden er uenige om, er størrelsen på de
midlene som man skal få tildelt. Jeg og Fremskrittspartiet
mener at midlene som blir fordelt, er for små.
Men det er en helt annen diskusjon, og jeg forholder meg til det.

Ser statsråden den bekymringen som
nå er i Helse-Norge, nettopp fordi en skal komme
i økonomisk balanse? Det vil si at en må omstille
driften. En må omorganisere. En må gjøre
en rekke tiltak. Videre har man også gitt klart
uttrykk for at ingen lokalsykehus
skal legges ned. Det vil si at også strukturen
skal opprettholdes. Da er spørsmålet: Hvordan
forholder man seg da til disse tingene på innsparingssiden
for å komme i økonomisk balanse, når
man har lagt opp nivået også for
2007 etter samme lest som i 2006, nettopp som
det framkommer i statsbudsjettet? Statsråden har også sagt
at det blir gitt penger kun en gang i året nå,
og det er i statsbudsjettet. Det sa statsråden selv fra
talerstolen i Stortinget. Ser statsråden den bekymringen
som er der ute nå, med det tilbudet som pasientene faktisk
får?

