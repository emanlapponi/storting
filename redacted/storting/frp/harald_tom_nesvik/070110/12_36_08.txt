  Innledningsvis vil jeg få lov til å ønske både
presidenten og helse- og omsorgsministeren et godt og helsebringende
nytt år, og vi får håpe det
blir like godt som det foregående. Så til
spørsmålet:

«Stortinget har vedtatt at de regionale
helseforetakene skal gå i økonomisk balanse
fra og med 1. januar dette år, med unntak av Helse Midt-Norge,
som har fått tillatelse til å gå med
et underskudd på 350 millioner også i
2007. En mottar stadige meldinger om at balansekravet ikke
ser ut til å kunne oppfylles i 2007 heller.

Kan statsråden bekrefte at balansekravet
står fast, og mener statsråden at dette ikke
vil medføre redusert behandlingstilbud for pasientene?»

