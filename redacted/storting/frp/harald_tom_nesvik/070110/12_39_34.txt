  Jeg takker statsråden for svaret.

Det som statsråden ikke
var inne på i dette svaret, men som jeg håper
hun nevner i sitt neste, er nettopp dette kravet om at økonomisk
balanse må holdes innenfor
den rammen som nå er lagt. Mener statsråden
fortsatt – som det står i budsjettet – at
man vil kunne opprettholde det antallet
pasientbehandlinger som man hadde i 2006, også i
2007? Dette rimer i så fall dårlig med de signalene
som kommer fra de regionale helseforetakene,
og ikke minst fra sykehusene selv.

Jeg var senest mandag og besøkte fagorganiserte
ved St. Olavs Hospital. Det scenario som der framvises, er litt skremmende
nettopp fordi man ser hvor knapp den økonomiske
situasjonen er. Vi så senest i går en
reportasje på TV 2-nyhetene om det fødetilbudet
som man ser ut til å få i Helse Vest. Kan statsråden
fortsatt stå inne for at man vil opprettholde
samme aktivitetsnivå i 2007 som i 2006?

