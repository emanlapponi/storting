 Jeg vil få lov å stille følgende
spørsmål til helseministeren:

«Rikstrygdeverket har fra 1. januar
2004 avviklet alle forenklede oppgjørsavtaler
for yrkesskadde og krigspensjonister.
Dette innebærer at mange syke og eldre
må betale alle legemidlene på apoteket
for så å henvende seg til sitt lokale trygdekontor
for eventuelt å få pengene tilbake.
Dette er en svært tungvint og byråkratisk ordning, som
bl.a. vil sette en del mindre bemidlede personer i en vanskelig økonomisk
situasjon.

Vil statsråden sørge for
at denne endringen reverseres til det beste for dem det
gjelder?»

  Jeg takker helseministeren for
svaret.

Jeg er glad for at helseministeren
har tatt kontakt med Rikstrygdeverket for at man her skal se på hvordan
dette har gitt seg utslag. Jeg tror vi alle sammen støtter
tankegangen om at det skal være enklest mulig,
og det elektroniske oppgjørssystemet som nå er
utviklet, skulle være en forenkling
for bl.a. Rikstrygdeverket og apotekvesenet. Den ens praktiseringen
nå gjør det vanskeligere for alle parter
i dette.

Jeg må be helseministeren
si noe om hvorvidt Rikstrygdeverket har signalisert hvor raskt man
vil se på denne saken, for her er det faktisk en rekke
personer som opplever dette veldig vanskelig. Ikke minst
må det være mye mer byråkratisk
at først skal personen legge ut, og så skal man
gå til trygdeetaten for å hente tilbake pengene, og
den gangen skal foretas hver gang. Jeg håper helseministeren
kan gi et svar på det: Hvor raskt kan man forvente et svar
i denne saken?

 Takk for det. Da får vi alle krysse
fingrene for at det går litt raskt.

