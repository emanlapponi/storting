  Jeg må få lov til å uttrykke
skuffelse over statsrådens svar. Det virker faktisk ikke
som han tar situasjonen nok på alvor. Svaret bærer
sterkt preg av at man skal se på utviklingen, man følger
utviklingen, man viser til toppfinansieringsmodellen som er lagt
fram. Et spørsmål er da: Hvor mange har flyttet
ut som følge av toppfinansieringsmodellen? Utviklingen
går jo i motsatt retning – faktisk er det flere som
flytter inn.

Statsråden viser også til
at fylkesmennene skal følge utviklingen i hver enkelt kommune,
og at de skal vurdere hvorvidt brukerne ønsker
et annet botilbud eller ikke.

Jeg håper at statsråden i
oppfølgingen kan være litt mer konkret
og svare meg på følgende spørsmål:
Hvorfor er ikke Stortingets vedtak og ønsker
iverksatt?

Kjell Engebretsen hadde
her overtatt presidentplassen.

