 Jeg skal gjøre så godt jeg
kan.

Jeg vil få lov å stille følgende
spørsmål til helse- og omsorgsministeren:

«Avisen Vårt Land 6. april
peker på at Stortingets flertalls uttalte intensjon
i bl.a. Innst. S. nr. 114 (1997-98) om at alle unge
funksjonshemmede som oppholder seg i sykehjem og eldreinstitusjoner,
skal være flyttet ut innen 2005 dersom
de ønsker det, ikke er blitt fulgt
opp. Mange kommuner flytter på nytt unge funksjonshemmede
inn i institusjonene.

Hvordan vil statsråden sørge
for at Stortingets uttalte mål blir fulgt opp og gjennomført
snarest, etter at fristen allerede er utløpt?»

