  Jeg takker statsråden for svaret.
Jeg kan bare si innledningsvis at undertegnede er velkjent
med hvilke regelverk vi har i helsevesenet, måten man kan
gjøre ting på, og hvem som kan fatte beslutninger
om de enkelte tingene.

Det som er det spesielle i denne saken, er
nettopp at vedkommende på mange måter
føler seg oppgitt av helsevesenet. Hvis man føler
seg oppgitt av helsevesenet, og føler at man på mange
måter ikke har noe alternativ å gå til,
nytter det ikke om man har all verdens muligheter på papiret.
Det er nettopp denne følelsen man får
når man nærmest får en tilbakemelding
om det ikke kan gjøres mer for en – som
i denne saken hvor vedkommende har ligget i to år i samme
stilling i senga i sitt eget hjem, uten å føle at
hun får den hjelpen hun skal ha – som gjør
at jeg bringer dette spørsmålet opp. Spørsmålet
mitt er: Er statsråden overhodet ikke villig
til å ta kontakt med Helse Sør-Øst  
  – «Helse Størst» nå – for å spørre
hva planene er for oppfølging av denne kvinnen?

