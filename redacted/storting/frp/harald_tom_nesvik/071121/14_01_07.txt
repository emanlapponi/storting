 Jeg vil få lov å stille følgende
spørsmål til den ærede helse- og omsorgsministeren:

«En kvinne på 40 år
har ligget 2 år i samme stilling i senga hjemme i egen
bolig, ifølge VG den 13. d.m. Hun har diagnosen lammelsessyndrom
og kroniske smerter. Ingen lege eller sykehus
har kunnet fastslå hva som er problemet, og hvordan det
skal behandles. Fra enkelte hold får hun høre
at «det sitter i hodet». Psykiater har slått fast
at hun ikke har noen psykisk lidelse. Kvinnen
er i en umenneskelig situasjon med store lidelser.

Vil statsråden se nærmere
på saken og eventuelt vurdere tilbud i utlandet
dersom de finnes?»

