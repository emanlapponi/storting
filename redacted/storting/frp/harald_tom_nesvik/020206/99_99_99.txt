 Jeg vil få lov til å stille
helseministeren følgende spørsmål:

«I februar 2001 fikk Medi
3 i Ålesund konsesjon til sykehusdrift, og har blitt innlemmet
i ordningen med fritt sykehusvalg. I forbindelse med årets
statsbudsjett er det også blitt vedtatt at Medi
3 skal innlemmes i ordningen med ISF fra 2002. Nå viser
det seg at dette sykehuset, på tross av Stortingets vedtak, ennå ikke
har fått på plass en avtale med det foretaket
de sorterer under.

Vil statsråden umiddelbart sørge
for at disse avtalene blir inngått slik at driften kan
starte etter intensjonen?»

 Jeg er fullstendig klar over at dette, etter
de nye reglene om foretak og styringen der, muligens er en tvilssituasjon
med hensyn til hva Stortinget skal blande seg opp i. Men det er
helt klart at i forbindelse med St.prp. nr. 1 Tillegg nr. 4 for
2001-2002 la regjeringen Bondevik fram forslag der det står
at dette skal innlemmes «fra 2002». Det står ikke
i løpet av 2002, men at sykehuset skal innlemmes fra 2002.
Nå er man i den situasjon at avtalene ennå ikke
er på plass. Jeg er også kjent med at
det har vært en diskusjon med foretakene om hvorvidt det
er det regionale helseforetak eller
Helse Sunnmøre som skal inngå disse avtalene.

Er helseministeren enig i intensjonen, at det
er Helse Midt-Norge som har ansvaret for å inngå disse
former for avtaler?

 Jeg takker for det. Jeg la selvfølgelig
merke til det statsråden sa om at han vil gi Helse Midt-Norge
noe tid, og det er jeg også villig til i en rekke
forskjellige saker. Men akkurat i denne saken, der vi snakker om
et stortingsvedtak i tråd med budsjettforslaget i St.prp.
nr. 1 Tillegg nr. 4, som går ut på at avtalen skal
gjelde fra 2002 og ikke begynne å gjelde i løpet
av 2002, og det står spesifisert i budsjettet, må man
kunne forvente at det vil skje innen kort tid. Jeg synes
faktisk at vi må kunne forvente det nå. Vi er
allerede kommet over én måned inn i det nye året,
vi skriver nå februar 2002, og det er fortsatt ikke noen
avtale på plass. Så spørsmålet mitt
til helseministeren er om han vil ta kontakt med Helse Midt-Norge
for å høre hvor denne saken står,
og eventuelt få fortgang i saken.

