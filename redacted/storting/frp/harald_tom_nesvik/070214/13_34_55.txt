  Jeg vil stille følgende spørsmål
til helse- og omsorgsministeren:

«Ifølge oppslag i Sunnmørsposten
8. februar i år uttaler styrelederen i Helse
Midt-Norge RHF at alle de 275 ekstra millionene
som er varslet til de regionale helseforetakene, bare
skal brukes til å redusere underskuddet ved St. Olavs Hospital.
Styrelederen sier i artikkelen at dette er den klare meldingen
fra statsråden. Dette oppslag har skapt stor oppstandelse
hos de andre helseforetakene som også sliter
med innsparinger og dårlig økonomi.

Kan statsråden bekrefte at pengene
kun skal gå til St. Olavs Hospital?»

