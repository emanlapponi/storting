  Grunnen til at jeg stiller spørsmålet,
er, som statsråden sikkert skjønner,  den meldingen
som styrelederen i Helse Midt-Norge går ut med. Han sier
at statsråden har gått inn og overstyrt dette,
ved å si at disse pengene kun skal gå til det
formålet.

Grunnen til at undertegnede tar opp problemstillingen, er
nettopp den måten helseforetaksreformen er ment å fungere
på, dvs. at det er styret i det regionale
helseforetaket i Midt-Norge som må få foreta sine
vurderinger av dette – hvordan dette best kan gjøres.

Jeg har lyst til å sitere noe av det
som står i artikkelen:

«Det er den klare meldingen styreleder Kolbjørn
Almlid fikk fra helseminister Sylvia Brustad i går»,

 altså 7. februar 2007.

Så spørsmålet mitt
er: Har statsråden gitt en klar melding til styrelederen
i Midt-Norge om at pengene kun skal gå til St. Olavs Hospital?
Ser en ikke på situasjonen, f.eks. underskudd,
i de øvrige helseforetakene i regionen?

