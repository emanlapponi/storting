  Det er i hvert fall grunn til å kunne
konkludere med at det som Almlid da sier, slik journalisten har
tolket Almlid i avisen, er at det ikke er en helt klar
binding her med tanke på hva pengene skal brukes til, men
at formålet er å redusere underskuddet. Det er
budskapet fra statsråden. Det er nemlig ikke bare
ved ett sykehus og på ett område man
har gått med underskudd i Helse Midt-Norge – også ved Ålesund sykehus,
ved sykehus i Nord-Trøndelag og andre
steder, vet man at det også er underskudd, så man
må se dette i en sammenheng. Det er jo også grunn
til å reflektere litt over det svaret statsråden
gav til representanten Schmidt her i sted, nemlig at man ikke
nødvendigvis skal premiere dem som
har gjort det dårlig økonomisk. Men det er jo
faktisk det man da gjør, hvis man sier at alt
skal gå til å dekke underskuddet knyttet til St.
Olavs Hospital – mens andre da kommer i bakevja.

Så jeg håper statsråden
kan bekrefte at styret nå på fritt grunnlag har
mulighet til å gå inn og se på saken
som en totalitet her, og at det ikke er gitt andre
føringer enn at pengene skal gå til å nedbetale
på underskuddsproblematikken, og ikke knyttet
spesifikt til St. Olavs Hospital.

