  Jeg takker statsråden for svaret.

Jeg vet at statsråden er engasjert
i dette, og at det gjøres et arbeid. Problemet
er bare det som vi har blitt gjort oppmerksom på i
media, at det ikke fungerer godt nok over hele
landet. Og når vi da kan lese at til og med legene
selv gir uttrykk for og sier at pasientene kanskje likevel
ville valgt det nærmeste sykehuset og derfor ikke
trenger å informeres om fritt sykehusvalg – vel,
da tiltar legene seg en rolle som de overhodet ikke har,
for fritt sykehusvalg er en del av pasientrettighetene, dvs. at
det er pasienten og ikke legen, som har retten
til å vurdere dette. Slike ting skremmer meg. For når
Stortinget lager slike lover og regler av hensyn til pasientene,
skal det følges opp der ute.

Spørsmålet mitt er helt konkret:
Vil statsråden her kunne foreta en henvendelse til Legeforeningen,
eventuelt gjennom andre kanaler, og sørge for
at legene blir opplyst om den plikten de har til å informere
om fritt sykehusvalg? Det er ikke noe de kan velge å gjøre – de
har en plikt til å gjøre det!

