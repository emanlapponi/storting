 Jeg vil få lov å stille følgende
spørsmål til helseministeren:

«Ifølge oppslag i Dagbladet
13. februar d.å. blir en rekke søknader
om behandlingsopphold for barn med astma i Syden avslått
med bakgrunn i at det ikke finnes tilstrekkelig med midler
til dette formålet. Ut fra en søkermasse på ca.
700 blir bare ca. 170 innvilget, og det til tross for
at de aller fleste av disse 700 har behov for et slikt opphold i
varmere strøk.

Vil statsråden nå sørge
for at det blir gitt tilstrekkelig med midler, slik at flere barn
med astma kan få tilbud om behandling i Spania?»

 Jeg vil takke statsråden for svaret.

Det interessante her er det som overlege Gisle
Rød ved Voksentoppen Senter for astma og allergi sier
til Dagbladet i den samme artikkelen:

«Alle
som søker, hadde hatt godt av en behandlingstur, nå må vi
velge ut de aller sykeste og si nei til andre veldig trengende
barn».

Det sies også at
en rekke av disse barna faktisk ikke klarer seg gjennom
vinteren uten å ha betydelig fravær både
fra skole og barnehage som følge av sin sykdom. Det vises
bl.a. i denne artikkelen fra overlege Gisle Rød til at
man har både behov for og nytte av et slikt opphold.

Tar ikke helseministeren
uttalelsene fra denne overlegen på Voksentoppen Senter,
som skal ha den kompetansen innenfor astma
og allergi som finnes her i landet, alvorlig?

 Jeg takker statsråden for svaret.

Det er interessant
og for så vidt beklagelig at denne gruppen, som har et
så stort behov for behandlingsopplegg i Syden og varmere
strøk, nå må vente såpass lenge, for
når man får rapporten, så skal en vurdere
den, og så vurdere å legge dette fram i statsbudsjettet.
Da går det enda en vinter for disse barna som
har så stort behov for å få hjelp i Syden.

Jeg ber helseministeren
innstendig om å foreta en veldig rask behandling av denne
rapporten med en gang den foreligger – hvis
man da får en positiv tilbakemelding i forbindelse med
rapporten – slik at denne gruppen raskt kan utvides til å gjelde
et betydelig større antall, som da kan gå vinteren
i møte på en mye bedre måte
enn det som er tilfellet i dag, nettopp fordi denne svake
gruppen generelt sett strir så hardt i hverdagen med å takle
sykdommen sin.

