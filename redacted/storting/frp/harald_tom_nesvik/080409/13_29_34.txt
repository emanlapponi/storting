 Jeg vil få
stille følgende spørsmål til den ærede helse-
og omsorgsministeren: 

«Tidligere har Folkehelseinstituttet
anbefalt at HPV-vaksinen blir tatt med i det nasjonale vaksinasjonsprogrammet.
Nå har også Nasjonalt råd for kvalitet og prioritering
i helsetjenesten gått ut med en slik anbefaling. I mange andre land
som vi vanligvis sammenligner oss med, er HPV-vaksinen innført. 

Vil statsråden nå følge rådet fra Folkehelsa
og Nasjonalt råd for kvalitet og prioritering i helsetjenesten og
sørge for at også norske kvinner får tilgang til HPV-vaksine?»

