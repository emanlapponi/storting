 Jeg takker igjen for svaret,
og det skal bli interessant å se når saken kommer til behandling
i Stortinget. 

Det er nå engang slik at vi innenfor en rekke
forskjellige områder etterlyser forskning for å prøve
å finne svar på kreftgåten. Nå har vi klart å
utvikle en vaksine som vi har etterspurt faktisk i mange, mange år.
Det jobbes med dette på flere felt. Det er klart at for en nasjon
som Norge, som er en nasjon med relativt god økonomi, som også
har et oppegående forskermiljø, og som har mulighet til å
kunne vurdere disse tingene på sikt, er det viktig at dette også
tas i bruk. Derfor håper jeg i hvert fall at man ikke lar det gå
både vinter og vår. Vi har en budsjettbehandling, revidert,
før sommeren. Av hensyn til jentene håper jeg at dette vil
bli omtalt i den sammenheng. 

Når det gjelder at enkelte fagmiljøer
uttaler seg negativt, er det eneste som undertegnede har sett, enkeltpersoner
sporadisk i enkelte miljø. 

Vil statsråden nå gjøre
sitt til at vi kan få saken raskt på bordet i Stortinget? 

