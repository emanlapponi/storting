 Jeg vil få stille den ærede sosialminister
følgende spørsmål:

«I Aftenposten ved juletider sto en
AFP-pensjonist, som hadde fått sin pensjon avkortet
med feriepenger som var tjent opp året
før, fram. Ifølge Aftenposten konkluderte Sosialdepartementet
med at dette skulle endres for framtiden, og at feriepenger ikke
skulle tas med i beregning av inntekt som grunnlag for eventuell
avkorting av pensjonen.

Er regelverket
rettet opp i samsvar med dette slik at det er gjeldende pr. dags
dato, og gjelder det samme for vanlige alderspensjonister?»

 Jeg takker sosialministeren for svaret.

I Aftenposten den 18. desember 2002
står det:

«Myndighetene
snur og lar alle AFP-pensjonister beholde feriepengene.
Men trygdekontorene har ikke selv oversikt over hvem som
feilaktig er blitt trukket.»

Videre sier avdelingsleder Kari
Haugstvedt i Rikstrygdeverket:

«For
dem som har klaget, er det greit, … De vil få medhold
i klagen og dermed unngå å bli trukket. Men for
de øvrige, er vi avhengige av at de selv tar kontakt»

Vil statsråden sørge for
at alle pensjonister som er blitt urettmessig utsatt for
denne type avkorting av sine pensjoner, bli
gjort oppmerksom på dette, og at de har adgang til å klage?

 Jeg takker statsråden for svaret og
håper at man vil prøve å finne fram til
disse personene som urettmessig har fått avkortet pensjonen sin.

Videre sa sosialministeren i sitt første
svar til meg at man nå har gjort det med tilbakevirkende
kraft for 2001. Da stiller jeg følgende spørsmål
til sosialministeren: Hva med dem som tidligere har blitt utsatt
for dette, og den urettferdigheten som disse har blitt utsatt for
i den tiden som AFP-ordningen har fungert?

