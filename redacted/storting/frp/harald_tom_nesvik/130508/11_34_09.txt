 Jeg har følgende spørsmål til den ærede landbruks- og matminister:


«Statsråden har ved flere anledninger blitt utfordret på hvilke konsekvenser regjeringens endringer i importvernet, bl.a. på diverse oster, kunne få for andre norske eksportnæringer på lengre sikt. I den forbindelse har statsråden avfeid dette og bagatellisert eventuelle mottiltak som lite sannsynlig. Nå viser det seg at denne saken er blitt tatt til behandling i EU-systemet i form av en resolusjon.


Er statsråden fortsatt like sikker på at det ikke vil komme mottiltak fra EU?»


