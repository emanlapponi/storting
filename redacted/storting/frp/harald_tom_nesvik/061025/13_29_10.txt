 Jeg takker statsråden for svaret.
Jeg er også vel kjent med at statsråden
er veldig opptatt av dette området. Problemet
er bare at det blir en stadig tilbakevendende debatt,
fordi signaler som kommer utenfra, altså fra helsevesenet,
er nettopp at man ikke tar antall operasjoner
som skal finne sted, tilstrekkelig på alvor.

Statsråden svarte for så vidt også delvis
på et spørsmål som jeg hadde vurdert å stille.
Det går på oppfølgingen, som er uhyre
viktig hvis dette skal være vellykket.

Det er også hevdet at det
er kun i Helse Midt-Norge at cochleapasienter er rettighetspasienter,
mens de bl.a. i Helse Vest ikke er det. Jeg ber om at
statsråden i bestillerdokumentet for 2007, og ikke
minst også fra denne talerstol, klargjør
at nettopp disse pasientene skal behandles som rettighetspasienter
framover.

