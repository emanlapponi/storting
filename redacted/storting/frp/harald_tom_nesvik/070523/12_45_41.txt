  Jeg legger merke til at statsråden
i sitt svar sier at nå går det «i
riktig retning». Hvis det er «riktig retning» at
vi får en sommerstengt fødeavdeling ved Volda
sjukehus, at stadig nye innsparingstiltak blir fremmet, at vi ser
en økning i ventetidene knyttet til psykiatrien, er jeg
litt bekymret over hva det er å gå i riktig retning.

Jeg har lest særdeles grundig den
bevilgningsproposisjonen som statsråden fremmet for Stortinget,
og har sett den opp mot det vedtaket som man gjorde i Helse Midt-Norge
lenge før pengene ble bevilget i Stortinget, og der står
det ingenting om at disse pengene skal holdes tilbake for å ses
i sammenheng knyttet opp mot slutten av året.

Jeg har følgende spørsmål
til statsråden: Har statsråden selv eller
hennes folk tatt kontakt med nettopp styreleder i det
regionale helseforetaket når
det gjelder disse midlene, for å fortelle eller
instruere om hvordan disse pengene skulle brukes, altså knyttet
til St. Olavs Hospital, jf. det som statsråden her sier,
og dermed holdes tilbake fra resten av regionen?

