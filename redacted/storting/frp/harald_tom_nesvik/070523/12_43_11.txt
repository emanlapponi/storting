  Problemet er bare
at den økonomiske situasjonen ikke
endrer seg fordi om de og de tilbudene tas ut av en eventuell
innsparingspakke. Innsparingen står ved lag, og dette helseforetaket må faktisk
foreta det.

Helsereformen og regionsinndelingen bygger
bl.a. på tillit innenfor regionen også,
at man blir ivaretatt som region, og at ikke deler av
regionen forfordeles framfor andre. Det som vi nå opplever,
og som faktisk en representant for et av regjeringspartiene kalte «det
store trønderranet», er at denne tilliten nå begynner å bli
rimelig tynnslitt i andre deler av regionen.
Vi vet også at statistikken
viser at ventetiden i psykiatrien øker, den går ikke
ned.

Da er spørsmålet mitt til
statsråden: Vil statsråden garantere at det ikke
blir akseptert nedleggelse eller dårligere tilbud
innenfor psykiatri, rusomsorg og rehabilitering
i dette området?

