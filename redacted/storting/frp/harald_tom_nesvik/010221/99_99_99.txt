 Jeg vil få lov til å stille
følgende spørsmål til arbeids- og administrasjonsministeren:

«I forbindelse med behandlingen av
Innst. S. nr. 243 for 1999-2000 13. juni 2000 ble Regjeringen bedt
om å nedsette en granskingskommisjon om pionerdykkingen
i Nordsjøen. Det ble videre bedt om at en vurderte å gi Nordsjødykkeralliansen
en observatørplass i denne kommisjonen. 

Det er nå gått 8 måneder
siden dette vedtaket ble fattet, og jeg finner derfor grunn til å spørre
om denne kommisjonen nå er nedsatt, hvilken dykkerfaglig
kompetanse denne har, og om Nordsjødykkeralliansen har
fått observatører» 

 Jeg takker statsråden for svaret,
og jeg håper virkelig, som satsråden sier, at
interessene bl.a. til Nordsjødykkeralliansen og pionerdykkerne i Nordsjøen
vil bli ivaretatt på en skikkelig måte. 

Det har pr. i dag, må jeg si, ikke
bare tatt lang tid; jeg synes det har tatt urimelig lang tid å få denne
kommisjonen nedsatt. Når det tar over åtte måneder
fra Stortinget fattet sitt vedtak til departementet iverksetter
vedtaket, synes jeg det faktisk er kritikkverdig. Og når
statsråden sier i sitt svar her at det er et relativt lite
dykkermiljø i Norge, kan jeg ikke skjønne at det
skal ta åtte måneder å finne tak i den
kompetanse som skal til.

Jeg håper at statsråden nå tar
den ballen at han nok en gang forsikrer om at han vil sørge
for at Nordsjødykkeralliansen får observatørstatus
i kommisjonen.

  Jeg takker nok en gang for svaret og ser fram
til at disse tingene nå blir fulgt opp.

Nordsjødykkeralliansen, som er en
forening for dem som bl.a. stod for pionerdykkingen i Nordsjøen,
har flere ressurspersoner som virkelig har lagt sitt liv og sin
sjel i nettopp å kartlegge og klarlegge en del av det som
har skjedd, og de har brukt sine private penger til dette. Det er
nå kommet til et punkt der man faktisk er gått
tom for penger, og sist uke gikk til og med datamaskinen til denne
alliansen i stykker. Vil statsråden for å kunne
bruke den kompetansen som disse personene har, og de registrerte
data som disse innehar, ta et initiativ for å vurdere om
man ikke bør gå inn og se på om man kan
gi en prosjektstøtte til denne organisasjonen, slik at
man bl.a. kan få på plass den informasjonen som
det er behov for, og bruke denne kompetansen som disse personene
har? Vil statsråden ta et initiativ overfor disse personene
for å få disse på banen og kunne hjelpe
til i det arbeidet som forestår.

