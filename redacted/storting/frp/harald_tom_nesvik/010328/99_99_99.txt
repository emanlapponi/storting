 Jeg vil få lov til å stille
følgende spørsmål til helseministeren:

«I forbindelse med behandlingen av
apotekloven bad en enstemmig komite Regjeringen komme tilbake med forslag
til endring av legemiddelloven § 20, slik at en kunne få en
fullstendig gjennomgang av problemstillingene knyttet til hva som
skal anses som medisinsk påstand i reklame når
det gjelder naturlegemidler. Det har nå gått mer
enn ett år siden apotekloven ble vedtatt.

Når vil forslag til endring av legemiddelloven § 20
bli fremlagt?» 

  Jeg takker statsråden for svaret.
Når det gjelder § 20, har det jo foregått
en viss brevveksling mellom statsråden og meg. Den problemstillingen
jeg vil dra videre, går på det med dispensasjon fra
loven som ble gitt dem som hadde fått godkjent produktinformasjon
før 1998, og som er i strid med de retningslinjene som
er hjemlet i ny § 20. De har altså fått dispensasjon
inntil den nye § 20 er vedtatt. Og statsråden skriver
i brev til meg:

«Avslutningsvis
i brevet blir det stilt spørsmål om dispensasjonsordningen
bør utvides til å gjelde for aktører
som er kommet til etter 1998, og som dermed i utgangspunktet ikke
er omfattet av dispensasjonsordningen. Jeg ser at konkurransemessige
hensyn kan tale for å likestille nye og gamle aktører,
og jeg vil derfor vurdere dette.»

Jeg vil spørre helseministeren: Har
man vurdert dette, og er det på plass?

  Jeg takker for det svaret og håper
at den avgjørelsen vil komme rimelig raskt. Det har jo
allerede gått en viss tid, og det er klart at de nye aktørene
som skal inn i det samme markedet med tilnærmelsesvis like
produkt, her blir forskjellsbehandlet i forhold til dem som allerede
er kommet inn under dispensasjonsordningen. Jo lengre tid det går,
jo verre blir situasjonen for de aktørene dette dreier
seg om. Jeg håper at man vil fange opp den problemstillingen.

Det hevdes også fra bransjen at praktiseringen
av de nye retningslinjene er blitt strengere. I brev til meg avviser
helseministeren dette etter samtale med Statens legemiddelkontroll,
nå Statens legemiddelverk. Spørsmålet som
jeg har til helseministeren, er: Ser man ikke at det nye begrepet
som nå brukes, at man etter en helhetsvurdering har kommet
til, faktisk har ført til en strengere praktisering av
det regelverket som foreligger?

