 Først vil jeg få gratulere statsråden med utnevnelsen, og jeg ser fram til et godt og
              konstruktivt samarbeid. 

Så til selve spørsmålet: 

«Norske fiskere er nå blitt utestengt fra makrellfiske i EU-sonen sør for 62 grader
              nord. Dette skjer til tross for at den gjeldende fiskeriavtalen Norge har med EU om
              makrellfiske tydelig åpner for at norske fiskere har adgang til å delta i dette
              fisket. Dette medfører nå at norske fiskere kan miste hele makrellsesongen dersom en
              ikke finner en løsning relativt raskt. 

Hvilke tiltak vil statsråden sette inn overfor EU slik at norske fiskere igjen kan
              delta i makrellfisket i EU-sonen sør for 62 grader nord?» 

