 Jeg er uenig med fiskeriministeren i det, for det er nettopp ved å bruke denne
              talerstolen man viser at det er et engasjement i det norske parlamentet knyttet til
              måten norske fiskere nå blir behandlet på i EU-systemet, og at det ikke er akseptabelt
              fra norsk side. Det er Stortinget som er det overordnede organet i Norge. Derfor er
              det viktig at vi bruker denne talerstolen – ikke nødvendigvis for å fortelle om
              strategiene, jeg ber heller ikke om det. Jeg spør om man nå vil være villig til å
              vurdere andre måter enn en ren dialog for å presse på plass en avtale, fordi det som
              skjer nå, er uakseptabelt og medfører enorme tap for både staten Norge og ikke minst
              for disse fiskerne, som nå er utestengt fra å drive sin næringsvirksomhet. 

