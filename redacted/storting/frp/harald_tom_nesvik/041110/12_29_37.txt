 Jeg vil få lov å stille følgende
spørsmål til helse- og omsorgsministeren:

«Dette året har det kommet
nye regler for dekning av utgifter til næringsmidler. Dette
har ført til at noen barn med medfødte stoffskiftelidelser
har falt ut av stønadsordningen i folketrygdloven § 5-14.
For noen koster spesialmat 40 000 kr pr. mnd. Selv om dekningsgraden
er 90 pst., blir 4 000 kr en stor belastning for dem det
gjelder. Dette angår ikke mange barn, men uten spesialkosten
vil noen dø og noen bli mentalt tilbakestående
eller miste fysisk funksjonsevne, ifølge ekspertene.

Hva kan gjøres for å hjelpe
disse barna?»

