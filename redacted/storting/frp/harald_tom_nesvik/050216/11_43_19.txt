  Da har helt åpenbart Kredittilsynet ikke
fått de brev og henvendelser som bl.a. jeg har fått,
fordi det der nettopp er vist til at på grunn
av begrepsendringer og endringer som er gjort, utbetales faktisk ikke
ytelsene. Vi snakker da om personer som har inngått en
forsikringsavtale på et tidligere tidspunkt, flere år
før denne endringen om tidsbegrenset uførestønad
ble innført. De kommer nå i en uheldig situasjon.

Men spørsmålet mitt til statsråden
er følgende: Vil statsråden nå i hvert
fall foreta en gjennomgang og en vurdering opp mot dette ut fra
de tilbakemeldinger som i hvert fall jeg har fått, som
går på at det er et problem, og ikke
slik som Kredittilsynet hevder, at det ikke er et problem.

