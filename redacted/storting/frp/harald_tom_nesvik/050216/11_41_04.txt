  Jeg ønsker å stille
følgende spørsmål til finansministeren:

«Under behandlingen av Ot.prp. nr.
102 (2002-2003) om midlertidig uførestønad ble
forholdet til finansnæringen bare så vidt
berørt. I sitt svar, datert den 19. mai 2004, på brev
fra meg sier statsråden at Finansdepartementet
vil vurdere endringer i lov om foretakspensjon i denne sammenheng.
Forsikringsselskapene betaler nå ikke ut uførepensjoner eller
tilsvarende forsikringer til personer med midlertidige ytelser.
Ytelsene kan gis i inntil 3 x 4 år.

Har statsråden vurdert disse forhold,
og hva er eventuelt gjort?»

