 Jeg vil få lov til å stille
følgende spørsmål til helse- og omsorgsministeren:

«Personer med stemmelidelser, språkvansker
og hørselshemninger kan i dag få hjelp av audiopedagog eller logoped etter
gjeldende bestemmelser i folketrygdloven § 5-10.
Dette sikrer brukerne hjelp uavhengig av bostedskommunens økonomi.
Denne refusjonsordningen er nå foreslått fjernet
i en høringsrunde som nå er avsluttet. I den forbindelse
har mange sentrale høringsinstanser advart mot de negative
konsekvensene en slik endring vil kunne medføre.

Hva vil statsråden foreta seg i denne
saken?»

