  I forbindelse med at man fikk Vioxx-saken
og denne føre var-holdningen i Stortinget, tok man også de andre
legemidlene i den samme gruppen og overførte dem fra   9 til   10a,
fordi man ville være føre var. Men samtidig var også avtalen med
Fremskrittspartiet at man etter at høringsinstansene hadde sagt
sitt og høringsfristen var ute, skulle foreta en ny vurdering når
det gjaldt denne type saker. Høringsfristen har, så vidt jeg har
fått vite, nå gått ut, og høringsuttalelsene er innlevert.

Spørsmålet mitt til statsråden er: Hvordan
blir dette nå behandlet? Vil man nå - jeg holdt på å si - rapportere
om hva høringsinstansene har sagt om denne gruppen medisiner, eventuelt
i hva slags form? Den situasjonen som nå har oppstått, er at en
del pasienter er veldig redde og usikre og nå ønsker en avklaring
av dette.

