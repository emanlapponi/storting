 Med hensyn til det jeg ber statsråden
om å gjøre, har jeg full forståelse for at
man ikke klarer å legge fram hele planen
allerede i revidert, men at vi kan få i gang en del av
dette, altså en del tiltak som er veldig viktige.

Det er underlig at vi i Norge ikke
følger de internasjonale retningslinjene knyttet til behandling,
bl.a. når det gjelder refusjon av enkelte legemidler. Jeg
vil også be om at det fokuseres på det,
bl.a. det som har med bruken av Spiriva å gjøre.
Men det er mer et enkeltlegemiddel som jeg håper kan bakes
inn i den nasjonale strategien.

Spørsmålet mitt til statsråden
er om hun i hvert fall vil ta et initiativ overfor
direktoratet, slik at det kan sendes ut et rundskriv til fastlegene
om at man i så stor grad som mulig bl.a. gjør
seg bruk av spirometri, altså pusteundersøkelser,
hos pasienter i risikosonen, slik at flest mulig som er disponert
for denne sykdommen, kan få igangsatt tiltak så de ikke
utvikler den.

