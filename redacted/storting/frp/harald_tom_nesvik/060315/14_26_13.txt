 Jeg vil få lov til å stille
følgende spørsmål til helse- og omsorgsministeren:

«Under en interpellasjon fra undertegnede
i Stortinget 11. april i fjor der temaet var KOLS og spørsmålet
om statsråden ville ta initiativ til å få utarbeidet
en nasjonal strategi for diagnostisering, forskning
og behandling av KOLS, svarte statsråden: «Det
kan derfor være hensiktsmessig at dette skjer
i form av en samlet nasjonal strategi. En slik
nasjonal strategi vil jeg igangsette.»

Jeg ber derfor om å få vite
når en slik plan kan foreligge, og om Stortinget vil få anledning
til å behandle den i full bredde?»

