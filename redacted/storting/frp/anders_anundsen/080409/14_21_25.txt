 Jeg tillater meg å stille følgende spørsmål
til kunnskapsministeren: 

«Fra og med våren 2008 blir
det innført en ny eksamensordning i norsk for grunnskolen der eksamen
i både bokmål og nynorsk skal avlegges på samme dag. Flere
studenter, lærere og Noregs Mållag har uttalt seg kritisk til
denne endringen, og Noregs Mållag sier i en uttalelse at de tror denne
endringen vil føre til mer blanding av de to skriftspråkene.

Mener statsråden at det er en styrking av norskfaget at eksamen
i bokmål og nynorsk avholdes på samme dag, og er statsråden
bekymret for at elevene kan bli språkforvirret?» 

