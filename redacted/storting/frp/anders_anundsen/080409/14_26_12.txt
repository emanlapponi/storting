 Jeg er glad for at statsrådens grunnholdning er at Stortingets
vedtak skal følges opp, og derom er det ingen uenighet mellom spørreren
og svareren. 

Et annet alternativ i en sånn sammenheng: Hvis
nå denne evalueringen skulle vise at det er en del utfordringer, og
at en må komme tilbake for å gjennomføre endringer i
faget, så har Fremskrittspartiet løsningen å presentere
for statsråden, og det er naturligvis at en gjør sidemålet
valgfritt, som Fremskrittspartiet har fremmet forslag om mange ganger. Er
det en ordning som statsråden vil kunne vurdere dersom evalueringen
faller uheldig ut? 

