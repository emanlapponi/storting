 Jeg tillater meg å
stille følgende spørsmål til forsknings- og høyere
utdanningsministeren: 

«Antallet utenlandsstudenter går
fortsatt ned, i strid med intensjonene i Kvalitetsreformen. På verdensbasis
blir det flere studenter som tar utdanning utenfor hjemlandet. Økonomiske
forhold er nok én viktig årsak til nedgangen i antallet utenlandsstudenter.
Regjeringen hevder de vil satse på flere utenlandsstudenter. 

Hvorfor har ikke statsråden foreslått endringer i finansieringsordningene
for utenlandsstudenter slik at alle, uansett økonomi, skal få
mulighet til å ta en helgradsutdanning i utlandet?» 

