 Jeg takker igjen for svaret. Jeg tror jeg må formulere
spørsmålet litt klarere, for jeg føler
at jeg ikke fikk noe svar.

Spørsmålet er altså hvorvidt
statsråden ser på videregående
opplæring som et frivillig tilbud, i likhet med det barnehagene
er, eller ikke. Dersom statsråden mener
det er et frivillig tilbud, vil da friskoler på videregående
opplæringsnivå unntas fra denne forbudslinjen
som han har tatt til orde for tidligere?

Jeg registrerer at de private barnehagene omtales bare fordi
det offentlige ikke har klart å løse
oppgaven. Det er på en måte slik at
siden det offentlige ikke klarer dette, så er
det private supplementet ålreit, men siden vi klarer å løse
videregående opplæring, trenger
vi ikke det private initiativet. Jeg håper at
det er feil oppfatning fra min side.

Jeg utfordrer fortsatt statsråden
til å svare på det spørsmålet
jeg stilte i oppfølgingsrunden sist: Er videregående
opplæring å anse som en frivillig utdanning, og vil
friskoler på videregående nivå derfor
bli unntatt fra det forbudet som statsråden ønsker å innføre
for den typen skoler?

