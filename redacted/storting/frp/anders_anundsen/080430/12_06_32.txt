 Jeg tillater
meg å stille følgende spørsmål til kunnskapsministeren:

«I Revidert nasjonalbudsjett for 2007 ble det satt av 23 millioner
kroner til forsøksprosjekt med utvidet skoledag i en rekke kommuner
i landet. Innholdet i dette forsøksprosjektet er blant annet skolemåltid,
innføring av fysisk aktivitet, leksehjelp og styrking av fellesfaga.
Nå har imidlertid kommunene fått beskjed om at prosjektet ikke
vil bli videreført. 

Mener statsråden at ett år
er tilstrekkelig tid til å få høstet erfaringer fra et
slikt prosjekt, og at dette er tilstrekkelig grunnlag for evaluering av
ordningen?» 

