 (ordfører for saken): Det er en enstemmig komité som står bak innstillingen i saken. Det har ikke kommet noen særlig vesentlige negative merknader i høringen.


Grunnen til at denne saken i det hele tatt må ligge på bordet hos oss her i Stortinget, er at vi ser at det er en utvikling i verden og et trusselbilde som endres, som også betyr at vi må fatte nye vedtak. Mye nytt regelverk er kommet på plass innen luftfart, det vil komme nytt regelverk etter hvert innenfor sjøtransport, og nå ser vi altså dette i forhold til bane. Da er det viktig å se hva komiteen framlegger her.


Det er viktig at det nå utarbeides et regelverk for sikkerhet og beredskap for skinnegående transport, og at Statens jernbanetilsyn kan gjennomføre tilsyn som vil gi en grenseflate mot andre myndigheter som har tilsvarende funksjoner i andre sektorer. Så er det også viktig at det nå gis adgang til informasjonsutveksling mellom tilsynet og andre myndigheter.


Det er egentlig ikke noe mer å si i saken. Saken er viktig, og jeg mener at regjeringen har vist handlekraft med å få den så tidlig og kjapt på bordet at vi kunne behandle den her på Stortinget før sommeren.


