 (ordfører for sakene): Komiteen har behandlet Prop. 137 LS for 2010–2011, som omhandler endring i arrestordreloven. Lovforslaget ble sendt ut på en bred høring fra departementet den 22. desember 2009. De som har uttalt seg, er generelt positive til endringsforslagene. Riksadvokaten uttaler at både den nordiske konvensjonen og parallellavtalen bør bli viktige bidrag til en mer effektiv forfølging av grenseoverskridende kriminalitet. Politidirektoratet uttaler seg i samme retning, og også de politidistriktene som har uttalt seg, er gjennomgående positive til endringsforslagene. Derfor går komiteen enstemmig inn for forslagene til vedtak.


