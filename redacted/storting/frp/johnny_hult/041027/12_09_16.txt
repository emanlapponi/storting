 Jeg tillater meg å stille følgende
spørsmål til miljøvernministeren:

«St.meld. nr. 15 (2003-2004) legger
opp til at kostnader som følge av statens rovviltforvaltning
innen kjerneområdet dekkes. Fylkesmennene har en skjønnspott
til dette, men pengene skal ei brukes til lønnet arbeid.
Elverum kommune fikk i år 10 000 kr, mens kommunens rovviltjaktlag
så langt har et udekket krav på ca. 76 000
kr. Dette er ikke spesielt for Elverum kommune, men gjelder alle
kommuner som er berørt av rovdyrproblematikk.

Mener statsråden det er riktig at
uttak av rovdyr som gjør skade, skal foregå som
dugnad?»

