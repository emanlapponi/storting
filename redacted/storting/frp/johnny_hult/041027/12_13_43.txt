 Jeg takker for svaret.

Jeg har også lest den meldingen som
foreligger, og jeg ser også de løsningene miljøvernministeren
legger til grunn her, med kvotejakt og lisensjakt. Men dagens problemstilling
er og forblir uløst. Det er foretatt en hel masse jakt
på skadedyr som det er gitt tillatelse til felling for, og
det er masse kommuner som nå har utkommandert lokale fellingslag
hvor mennesker kanskje har hatt 20 døgn ulønnet
arbeid i skogen for å felle et dyr som det da er gitt fellingstillatelse
for fra statens side. Det er jo helt urimelig at disse jegerne skal
bekoste dette selv, da det er en oppgave som er pålagt
dem fra en høyere instans. Ville det ikke være
naturlig å sørge for at i hvert fall det som har
vært gjort, blir ryddet opp i før man legger retningslinjer
for det som kommer?

