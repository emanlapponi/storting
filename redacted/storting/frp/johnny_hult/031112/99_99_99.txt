 Jeg tillater meg å stille følgende spørsmål
til miljøvernministeren:

«I Elverum kommune ble for kort tid
siden en ulv skutt av en elgjeger. Skuddet falt fordi jegerens jakthund ble
angrepet av to ulver, og jegeren hevder det var en nødvergesituasjon.

Ser statsråden, på generelt
grunnlag, at det er nødvendig å likestille hund
med bufe når det gjelder nødvergeretten?»

 Jeg takker for svaret.

Vi er klar over at det er en ulvetelefon, og
at man har muligheten for å ringe og få beskjed
om hvor ulver befinner seg. Nå er det engang slik at det
faktisk finnes mange ulver som ikke går under
den radiomerkingen. Det er ikke mer enn seks dager siden
det ble kjørt i hjel en ulv som ingen visste hvor kom fra.
Dette er en generell problemstilling, som år etter år
dukker fram under jakta. Jegere velger å ikke
jakte framfor å jakte med hund.

Jakt er en nødvendig ressurs i dag.
Vi har en pålagt plikt til å forvalte vår
viltstamme. Jeg synes at jegerne og alle de som er berørt
av dette, trenger en fornuftig – og klar – avklaring
av hva som egentlig rår og går av slike regler.
Det må jo være en feil at hvis du står
og ser på at hunden din blir spist opp, får du
betaling for det, mens hvis du prøver å gripe
inn og kommer i skade for å ta livet av et rovdyr, blir
du straffet. Det må være ganske klare regler.
Så jeg vil anmode om følgende: Vi vil gjerne ha
et lovverk som er så tydelig at alle og enhver
har noe konkret å forholde seg til når
det gjelder det med nødverge.

 Jeg takker for svaret.

Vil da statsråden kunne love
at problematikken vedrørende jakthunder og eventuelt
nødverge i forbindelse med rovdyr vil bli en del av den
meldingen, siden den ikke var det i den forrige?

