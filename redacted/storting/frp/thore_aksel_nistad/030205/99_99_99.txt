 Jeg vil få lov til å stille
følgende spørsmål til samferdselsministeren:

«E6 nord for Lillehammer har på få år
hatt en kraftig økning i alvorlige trafikkulykker, med hele
18 dødsulykker. Trafikktallene på store deler
av E6 skulle tilsi vegstandard av smal motorvegstandard
med midtdeler, ifølge de nye vegreglene fra Vegdirektoratet.

Hvorledes og når vil statsråden
gripe fatt i de vegstrekningene som stadig har alvorlige ulykker?»

 Jeg er veldig godt fornøyd med
svaret. Det var veldig mange positive innslag der.

Men det var en liten ting jeg tenkte på.
Statsråden var inne på både økt
kontroll og holdningsskapende arbeid, og at man spesielt
vil fokusere på E6 nord for Lillehammer. Det var dessverre
en større ulykke igjen litt syd for dette stedet nå i
helgen. Hun vil ha en rullering i Nasjonal transportplan,
som jeg ser veldig positivt på, der en del av de verste
strekningene vil bli tatt opp. Statsråden sa ikke
noe om at veitypen ved Lillehammer ville få midtdeler og
den nye veinormalen med firefelts motorvei. Veinormalen skulle tilsi,
når det er en årlig gjennomsnittstrafikk på over
10 000, som det er på den strekningen, at veien
skulle ha en smal firefelts motorveistandard. Vil dette bli vurdert
på E6 gjennom Gudbrandsdalen, som er veldig utsatt
for dødsulykker?

 Jeg takker for svaret, som jeg er veldig godt
fornøyd med.





                

