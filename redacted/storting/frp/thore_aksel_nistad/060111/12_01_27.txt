  Jeg takker for svaret, selv om jeg synes det
var utrolig negativt.

Det er faktisk ikke elleve dødsfall,
det er 13, og det er dessverre mulighet for
at det blir 14, etter det siste som skjedde.

I avisen Gudbrandsdølen Dagningen
står det i dag at Vegvesenet har planene klare for en utbygging,
og de kan være ferdige med planleggingen gjennom
Gudbrandsdalen i løpet av 2006. På strekningen
fra Otta og sydover, som faktisk ikke engang
har gul stripe, dvs. at veien har en bredde på under
6,5 meter, går det overhodet ikke an å sette
opp en midtdeler, for da blir det ikke noe igjen av veien.
Vil det ikke da være i tråd
med det Vegvesenet sier i dagens avis, å gjøre
planarbeidet ferdig i dette året, og så gå for
en utbygging fra Otta og sydover, hvor de verste stedene
er, dvs. gjøre dette mens man venter på planleggingen
av dobbeltsporet jernbane fra Minnesund til Hamar og planleggingen
av firefelts vei fra Minnesund og nordover – for
det er jo en diskusjon om den skal gå i tunnel, om den
skal gå oppe på åsen, eller
om den skal gå nede? Kunne man ikke begynne i
Gudbrandsdalen, der det er veldig trafikkfarlig?

