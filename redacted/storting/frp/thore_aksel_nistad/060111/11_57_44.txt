 Jeg vil først takke samferdselsministeren
for at hun er en av de ytterst få statsrådene
som har tatt seg tid til å komme hit i dag.

Jeg vil få stille følgende
spørsmål til samferdselsministeren:

«Antall ulykker med dødsfall
og alvorlige skader har hatt en stor nedgang i 2005 for landet sett
under ett, faktisk det laveste antall drepte på 50 år.
Dessverre har utviklingen gått i feil
retning for Oppland fylke, året 2005 ble et ulykkebelastet år.
E6 gjennom Gudbrandsdalen har nå arvet den tvilsomme statusen
som en av landets farligste strekninger, etter at Østfold
og Vestfold fikk 4-felts motorveg.

Hva vil statsråden gjøre
for at den negative trenden kan snus i Oppland?»

