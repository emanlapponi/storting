  Jeg skal få lov til å stille følgende
spørsmål til samferdselsministeren:

«Vegdirektoratet har utarbeidet et
forslag til handlingsprogram for Statens vegvesen for perioden 2002-2011
som skal bygge på St.meld. nr. 46 for
1999-2000 og Nasjonal transportplan.

I hvor stor grad har Vegdirektoratet fulgt
opp de vedtak og flertallsmerknader som ble gjort i Nasjonal transportplan?» 

 Jeg er meget fornøyd med svaret som
er gitt, men jeg har et tilleggsspørsmål til statsråden.
I innstillingen til Nasjonal transportplan har komiteen særlig
vektlagt ulykkesbelastede strekninger. I hvor stor grad vil statsråden
og Vegdirektoratet ta hensyn til at enkelte veger har fått
kanalisert mye ekstra trafikk og derved fått økt
ulykkesrisiko og flere ulykker? Vil statsråden, etter at
høringsrundene er over, også legge stor vekt på disse
ulykkesbelastede strekningene?

  Jeg takker statsråden for det gode
svaret, særlig for at han vil legge vekt på å forebygge
ulykker og få ned antallet strekninger med spesiell ulykkesrisiko. 

I innstillingen til Nasjonal transportplan
sa en enstemmig komite at man ville ha en opprusting av hele E16
i Oppland og Sogn og Fjordane, og spesielt skulle strekningen fra
Steinklepp i Sogn og Fjordane til Øye i Valdres prioriteres.
I høringsnotatet som nå har kommet fra Vegdirektoratet,
er det avsatt penger fra Steinklepp til krysset Borlaug i Sogn og
Fjordane, men det er ingen ting til strekningen fra Borlaug i Sogn
og Fjordane til Øye i Valdres. Et kart som Vegvesenet og Viking
Redningstjeneste har utarbeidet viser at ulykkene – etter
at Lærdalstunnelen åpnet, har jo trafikken der økt
100 pst. – de er i Valdres. Vil statsråden
vektlegge dette?

