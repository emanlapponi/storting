  Nå er ikke dagens statsråd
fra Fremskrittspartiet!

Det som er tilfellet med Gjøvikbanen,
som jeg prøvde å si i mitt forrige spørsmål,
er at til tross for at anbudet var mye lavere enn tidligere, fikk
vi i tillegg 40 pst. økning i antall avganger. Det ble
altså en formidabel besparelse og bedring ved
at Gjøvikbanen ble lagt ut på anbud. Det er en kjensgjerning.
Nå har statsråden stoppet videre anbudsprosesser.

Det ligger enorme innsparingspotensialer ved å endre på de
tilbudene som er i dag. Istedenfor bare å betale
ut penger til NSB, kan man legge strekninger ut på anbud, slik
som man har gjort med Gjøvikbanen. Vil ikke statsråden
tenke i disse baner, slik Fremskrittspartiet
gjør, for å frigjøre midler, slik at
vi kan bruke disse midlene på annen infrastruktur?

