  Jeg takker for svaret. Jeg er veldig fornøyd
med at statsråden vil gripe fatt i dette.

Enkelte stasjoner på Gjøvikbanen
har jo hatt en økning på hele 40 pst.
Ved å ha lagt ut banen på anbud har staten spart
en god del millioner, og i tillegg har vi fått en økning på 40
pst. i antall avganger. Gjøvikbanen har altså vært
et gode for staten, som har spart penger, og den har vært
et gode for de reisende.

Jeg er glad for det ene krysningssporet som
statsråden her nevnte. Men ligger det inne noen
forespørsler om at det kan komme krysningsspor andre
steder – jeg tenker lenger nordover – for
det er et faktum at togene veldig ofte blir stående
på grunn av at de venter på motgående
tog? Det er jo da kun på kortere strekninger man står
og venter inne på stasjonene. Man mangler
krysningsspor flere steder.

