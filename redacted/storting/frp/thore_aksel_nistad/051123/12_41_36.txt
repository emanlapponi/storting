 Jeg vil stille følgende spørsmål
til samferdselsministeren:

«NSB Anbud AS overtar transporten
på Gjøvikbanen ifra 1. juni 2006. Kjøretiden
blir redusert til 1 time og 55 minutter med en målsetting
om reduksjon til 1 time og 45 minutter
på strekningen Oslo–Gjøvik. Skal denne
forkorting i reisetid oppnås, må det gjennomføres
infrastrukturforbedringer med blant annet krysningsspor og forbedring
av strømtilførsel.

Når vil statsråden fremlegge
en plan for den langsiktige satsingen på Gjøvikbanen?»

