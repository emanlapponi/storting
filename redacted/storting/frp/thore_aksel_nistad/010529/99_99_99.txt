 Jeg vil få lov til å legge fram det forslaget som er tatt inn i innstillingen på side 2, hvor Fremskrittspartiet ønsker å åpne for at det skal være tillatt for en drosjesjåfør å være registrert som selvstendig næringsdrivende. 




Vi ønsker at den enkelte drosjesjåfør skal ha ansvaret for den faglige kompetansen og sikkerheten for seg selv. Man må være klar over at drosjevirksomheten er utsatt for store svingninger både fra dag til dag og på de forskjellige tidene av døgnet. Vi mener at arbeidsmiljøloven, løyveordninger m.m. er dårlig tilpasset slik det er i dag. Med selvstendig næringsdrivende som blir tilknyttet sentraler, vil ansvaret tvert imot være greit og oversiktlig plassert.




