(ordfører for saken):

 Fiskefartøyet «Western» forliste på vei fra Lovund til Myken i Nordland 6. februar 1981. Forliset ble gransket av den faste undersøkelseskommisjonen for visse ulykker innen fiskeflåten, som konkluderte med at «Western» hadde forlist som følge av kantring grunnet dårlig stabilitet i kombinasjon med vanskelige bølgeforhold, og at fartøyet deretter hadde sunket i løpet av kort tid.




Stortinget, ved kontroll- og konstitusjonskomiteen, bad i brev av oktober 2004 justisministeren vurdere spørsmålet om ny gransking av forliset av «Western», med utgangspunkt i henvendelser fra pårørende til omkomne og materiale som de hadde framskaffet.




En enstemmig komite viser til at de etterlatte har bedt om at saken tas opp igjen, og komiteen er enig med de etterlatte i at saken skal tas opp på nytt, slik at den kan bli best mulig belyst, og slik at saken kan avsluttes på en verdig måte.




