  Jeg vil få lov til å stille følgende
spørsmål til samferdselsministeren:

«Hvert vegkontor får om lag
75-100 søknader i året om visningsskilt til bedrifter
m.m. Nå viser det seg at for å saksbehandle om
lag 100 stykker veiskilt trenger hvert vegkontor hele 1 ½ årsverk. 

Er statsråden av den oppfatning at
dette er effektiv og vel anvendt bruk av samferdselsmidlene?»

  Jeg takker for svaret fra samferdselsministeren. 

Det er en kjensgjerning at det er veldig vanskelig
for mange bedrifter å få satt opp anvisningsskilter
til sine bedrifter. Ønsker man å få skiltanvisning
til sitt sted, blir det ofte satt opp samleskilt, eller så får
man ikke lov til å sette opp noe. For det første
tar denne behandlingen svært lang tid, brev går
frem og tilbake. Og ofte ender det med nei. Men dette varierer litt
fra fylke til fylke, det skal jeg være såpass ærlig
at jeg innrømmer. Kan statsråden tenke seg å endre
praksisen slik at den blir litt mer lik over hele landet og det
blir litt enklere for bedriftene å få satt opp
anvisningsskilt til sine bedrifter?

