 Jeg må først få si at det er gledelig at to bomstasjoner blir nedlagt. Jeg hadde blitt enda mer tilfreds om vi hadde lagt ned alle tre bomstasjonene og deretter fortsatt med å legge ned resten rundt omkring i landet. At disse to nå legges ned, er vel bare fordi det viser seg, som i mange andre tilfeller, at inntektene knapt dekker personalkostnadene ved å ha folk sittende og kreve inn bomavgiften.




Jeg vil få lov til å legge fram følgende forslag:







«Stortinget ber Regjeringen legge frem en sak om å nedlegge alle de tre bomstasjonene, og at de angjeldende veianleggene finansieres over statsbudsjettet.»




