 (ordfører for saken): En enstemmig komité slutter seg til forslaget om at
                  Europarådets konvensjon om forebygging av terrorisme ratifiseres, men komiteen vil
                  henlede oppmerksomheten spesielt på punktet om at statene må kriminalisere
                  offentlig oppfordring til terrorhandlinger. 

Komiteen er av den oppfatning at man bør være varsom, slik at enkelte stater ikke
                  bruker denne loven til politisk styrt ytringsfrihet. Man bør være påpasselig med å
                  ivareta både ytringsfrihet og menneskerettigheter, slik at ratifikasjonen ikke
                  blir misbrukt til fordel for politisk eller religiøs styring. 

Et mindretall bestående av Fremskrittspartiet vil henlede oppmerksomheten på at
                  det som kan være problematisk, er kriminalisering av oppfordring, rekruttering og
                  opplæring til terrorisme. Særlig oppfordring kan være problematisk sett i forhold
                  til ytringsfrihet eller menneskerettigheter. Her kan det lett oppstå gråsoner og
                  kontroversielle saker i forhold til grensen mellom lovlig og ulovlig politisk
                  agitasjon. 

