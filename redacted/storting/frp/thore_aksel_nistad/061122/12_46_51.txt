  Jeg takker for svaret. Det var et veldig bra
svar, det var fyldig, greit og interessant. Men det er klart at
for menigmann og alle som jobber innen disse
forskjellige etatene, virker det forvirrende at det er tre forskjellige køer
i rettssystemet. Det gir liksom ikke et riktig bilde av
det når etterlyste ikke er med i disse køene,
og heller ikke de som har fått soningsutsettelse,
og de som ikke har møtt til soning. Da vil ikke
køene bli helt reelle. Men jeg noterte meg at statsråden
var enig i at det reelle tallet var 4 260 for dommer på ubetinget
fengselsstraff, i tillegg til tallet for samfunnsstraff.

Jeg synes det er bra at statsråden
vil se på dette systemet og ta opp til diskusjon å endre
det. Når vil komiteen eller
Stortinget få seg forelagt dette, slik at vi kan få et ensartet
tellesystem i Norge?

