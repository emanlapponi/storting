 Jeg vil få lov til å stille følgende
spørsmål til samferdselsministeren:

«NSB er etter dagens forskrifter eneste
tillatte transportør av passasjerer på Gjøvikbanen.
Tilfredsstiller NSBs vognmateriell på Gjøvikbanen
dagens krav til brannsikkerhet?»

Aud Blattmann hadde
her overtatt presidentplassen.

  Jeg takker statsråden for svaret. 

Det viser seg at det er forskjellige forskrifter
som gjelder for gammelt og nytt materiell, og at endrede brannkrav
ikke er gitt tilbakevirkende kraft med hensyn til det gamle materiellet,
så dermed er brannsikkerheten på en del av vognmateriellet
på Gjøvikbanen dårlig. Ved Åsta-ulykken
var det også gammelt materiell og dårlig brannsikkerhet.
I dag har det skjedd en ny ulykke – dessverre, på Lillestrøm.

Nå sa statsråden at NSB hadde
en del planer på gang. Vil statsråden fremskynde
dette, i og med at det har vært fokusert på veldig
mange ulykker? En kan liksom ikke vente på at materiellet
skal skiftes om ganske mange år. Men ligger det nå i
kortene at man vil prøve å fremskynde dette?

  Jeg takker for svaret, og jeg må si
jeg er veldig godt fornøyd med at statsråden vil gi
dette høy prioritet, som han sier, og at han vil fremskynde
arbeidet med sikkerheten på jernbanenettet.

Men det er en annen ting også ved
dette: Vil statsråden endre forskriftene slik at vi kan
få andre aktører på jernbanelinja? I
dag er jo Jernbaneverket og NSB formelt skilt, men forskriftene
gir NSB en slags enerett eller en monopolstilling eller veto, slik
at de kan nekte andre aktører. De forskriftene har jeg
tidligere bedt om å få endret. Denne saken ligger
nå i departementet, og forskriftene er ute på høring
i Jernbaneverket og NSB.

Vil statsråden i lys av det som nå har
skjedd, se på muligheten for å endre disse forskriftene,
og få en fortgang i dette, slik at vi her kan få andre
aktører enn NSB, og da kanskje aktører som representerer
en høyere sikkerhetsgrad?

