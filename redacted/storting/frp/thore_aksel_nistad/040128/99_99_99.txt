 Jeg skal få lov til å stille
følgende spørsmål til finansministeren:

«Trafikkskadeavgiften skal fra 1.
januar overføres fra forsikringsselskapene til årsavgiften
for bil. Ifølge skriv fra Finansdepartementet til avisen
Fremskritt lyder det «Premietillegget som forfaller til
betaling før 1. januar 2004 gjelder for kalenderåret
2003 og ikke for noen del av 2004».

Mener statsråden at innbetaling
av trafikkskadeavgiften gjennom forsikringsselskapene ikke
skal gjelde for den perioden man har innbetalt for?»

 Jeg takker for svaret.

For det første er det en
gevinst på 40 mill. kr som jeg egentlig
er glad for at departementet får, men jeg ser jo at den
gevinsten ikke kommer bilistene til
gode. Den går rett i statskassa. I tillegg vil statsråden
nå la en del folk betale nær sagt dobbelt, eller
for et halvt år ekstra, for det står ingenting
i forsikringspapirene til folk at dette gjelder for det kalenderåret
som var. De som betaler i slutten av året, betaler hele
sin forsikring, og der står det at det gjelder fra september
2003 til september 2004. De lever jo da i god tro, at de har innbetalt
for ett år.

Synes ikke statsråden at
dette er litt urettferdig behandling av vanlige mennesker?

 Hvor mye regner da statsråden med
at han vil ytterligere belaste bilistene? Først så har
man en gevinst på 40 mill. kr her, og
så får man en gevinst ved at en del må betale
to ganger.

