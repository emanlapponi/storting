 Jeg vil få lov til å stille følgende spørsmål
til samferdselsministeren:

 Økningen i statlige gebyrer har blitt en økende
inntektskilde for staten, stikk imot hva hensikten var opprinnelig.
I dag er gebyret for teoretisk førerprøve og utstedelse av førerkort
høyere enn selvkost. Stortinget vedtok nylig en effektivisering
av trafikkstasjonene, noe som skulle tilsi at selvkost går ned for
tjenester på trafikkstasjonene.

Vil statsråden gjennomgå gebyrene innenfor
samferdsel og medvirke til at selvkostprinsippet blir fulgt opp? 

