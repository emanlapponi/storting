 Jeg takker statsråden for svaret, og jeg er
veldig godt fornøyd med det. Det er gledelig at statsråden har bedt
Vegdirektoratet om å gå igjennom dette, og at det er selvkostprinsippet
som skal legges til grunn. Det er jeg meget fornøyd med.

Men var det da nødvendig å øke en del av disse
gebyrene i 2004? Hvorfor ble noen av disse gebyrene økt, når man
allerede forutså at det ville komme en effektivisering, og det har
pågått en effektivisering? Var det nødvendig å ta denne oppjusteringen,
når man senere muligens skal justere ned igjen?

