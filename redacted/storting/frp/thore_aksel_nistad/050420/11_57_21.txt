  Jeg takker for svaret. Jeg hørte
i det forrige spørsmålet her, nr. 7,
at statsråden var opptatt av nullvisjon. Da kan jeg bare
opplyse statsråden om at det ifølge
den siste tellingen på nevnte strekning på Fillefjell
i vinter, inntil 1. mars, har vært 113 utrykninger. Det
skyldes at veien rett og slett er for smal på vinterstid.
To trailere kan ikke møtes, de går i
grøfta. Samtidig viser alle tall – og
jeg har økningen fra 2002 til 2003 – at trafikken
på fjellovergangen på Fillefjell har økt med
78,3 pst. Det er en enorm økning. De andre fjellovergangene
har fra 65 pst. og helt ned i 3 pst. Synes ikke statsråden
da at det er på tide at denne fjellovergangen, som
er den som trailerne og nyttetrafikken benytter seg av, snart får
en akseptabel standard?

