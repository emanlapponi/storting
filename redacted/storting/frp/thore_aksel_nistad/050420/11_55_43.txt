  Jeg takker for svaret, og er fornøyd
med at det skal komme en del penger til E16 Borlaug–Øye.
Men jeg vil rette oppmerksomheten mot det som var gjort i planperioden
2002-2005. Av det som var i handlingsprogrammet for E16, var det
en måloppnåelse
på kun 45 pst., mens den for andre stamveier var
på 90 pst. Jeg synes også 90 pst. er
dårlig, men når det er 45 pst. måloppnåelse
for E16 i perioden 2002-2005, er det omtrent en halvering, og det
er nærmest en skandale at måloppnåelsen
er så liten.

Vil statsråden garantere at de midlene
som hun nå peker på, vil komme? Er det noen
sjanse for at vi kan få noe ekstra til akkurat
Steinklepp–Øye, som det gjentatte ganger har vært
tatt opp skal rustes opp?

