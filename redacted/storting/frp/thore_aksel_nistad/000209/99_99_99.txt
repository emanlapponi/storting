 Jeg vil få lov til å stille følgende
spørsmål til samferdselsministeren:

«Flytting av bedriftstelefon var tidligere
en prioritert oppgave for Telenor og ble stort sett effektuert hurtig.
I dag meddeler Telenor oftere og oftere tilbake til bedriftene at
de ikke har kapasitet til å skrive ut ordren, men kan selvsagt
gjøre det dersom det er en hasteordre. Hasteordre
tar Telenor fem ganger ordinær pris for, og dette blir
gjort oftere og oftere av Telenor ovenfor bedrifter som er totalt
avhengig av telefon. 

Vil statsråden se på denne
slette kundebehandling som Telenor her bedriver?»

  Jeg takker for svaret. 

For så vidt var det ganske brukbart
med 90 pst. levering innenfor målsettingen, men allikevel
syns jeg at fem ganger vanlig flyttepris når man stort
sett skal inn i en kontakt eller bare gjøre det på en
datamaskin – de tar 2 500 kr i tillegg for å utføre
det som hasteordre – begynner å bli litt drøyt.
Jeg har fått flere tilbakemeldinger på dette,
bl.a. fra en bedrift i Molde, hvor man hadde selve montørstasjonen
i samme bygning. Han gikk opp, og der hadde de god tid de montørene
som satt der, men de kunne ikke gjøre noe før
hasteordren var sendt fra Oslo. Da fikk han beskjed om at det var
fem ganger vanlig pris, og det er 2 500 kr i tillegg. Syns
ikke statsråden at det er litt drøyt for å ordne
på en kontakt?

  Jeg vil få stille følgende spørsmål
til samferdselsministeren:

«Ifølge avisoppslag de siste
dager vil ombyggingen av hovedflyplassen på Gardermoen
i forbindelse med Schengen-avtalen koste 100 mill. kroner.

Var Samferdselsdepartementet ikke klar over
denne avtalen da man planla utbyggingen av flyplassen?»

 At trafikken på Gardermoen har blitt
større enn forutsatt, har jeg forståelse for. Men
vi har tross alt vurdert å søke om medlemskap
i EU et par ganger, og det er mange år siden vi begynte
med det. Allerede på et tidlig stadium var trafikken skilt
i Europa. Vi har også skilt nordiske borgere
fra andre borgere, så vi har hatt et slags skillesystem
på Gardermoen. Jeg kan derfor ikke skjønne at
man nå liksom plutselig har oppdaget at det er noe som
heter Schengen-avtalen, eller at det er en EU-avtale på dette
området. Da vil jeg si at man har kommet litt sent i gang
med dette. 

I tillegg har man nå også hatt
store problemer med snørydding og avising, som man heller
ikke har oppdaget har skjedd før på Gardermoen.
Så det begynner å bli ganske mange saker
man ikke har visst ville dukke opp når det gjelder Gardermoen-utbyggingen.
Jeg lurer på om dette kanskje er bevisst, slik at det skulle
bli billig å lage en flyplass der.

 Det begynner nå å dukke opp
mange ting som har vært under vurdering når det gjelder
Gardermoen. At det har vært med i vurderingen, er liksom
det som går igjen i den ene saken etter den andre.

Men har statsråden en formening om
hvor store alle disse tilleggskostnadene blir totalt hvis man ser
på alle de problemer som har dukket opp på Gardermoen?
Hva blir sluttsummen? Og forventer statsråden at det kanskje
er enda flere ting i kjømda – som var vurdert,
men som ikke er tatt med, men som kanskje kommer?

