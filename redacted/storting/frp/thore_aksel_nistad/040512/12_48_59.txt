 Jeg takker for svaret.

Mens vi venter på AS-modellen, som
er utsatt, har både Byggenæringens Landsforening
og NHO påpekt at de få firmaene som i dag har
kunnskap og maskiner nok til å ta jobber i konkurranse
med Jernbaneverket, sliter tungt på grunn av at Jernbaneverket
helt har sluttet å legge byggearbeider/vedlikehold
ut på anbud. De fleste sier rett ut at de vil
gå konkurs i løpet av noen få måneder
og senest utpå høsten.

Vil statsråden sørge for
at Jernbaneverkets drift konkurranseutsettes fullt ut, i tråd
med Sem-erklæringen og tidligere vedtak fattet av Stortinget?

