 Jeg er veldig fornøyd med statsråden - for en gangs skyld,
holdt jeg på å si. - Ja, jeg synes det er positivt at statsråden
ville ta tak i det - jeg synes det. 

Samtidig som rv. 33 raser ut,
har jo også fundamentet for Gjøvikbanen rast ut. Gjøvikbanen
var da stengt en stund. Så det er helt klart at fundamentet for både
jernbane og vei er dårlig i Oppland. 

Samtidig er det ikke farten
som skaper ulykkene i Oppland. Ser vi på E16, er jo den så smal
at to trailere ikke kan møtes. Der er det enormt med ulykker, og
det fortsetter også inn i dette året, dessverre. Så jeg
lurer på om statsråden vil revurdere lite grann den oppfatningen
at det ikke er farten som gjør det i Oppland - men det kan være
at det er slik i andre fylker. 

