 Jeg takker statsråden for svaret. 




Jeg er selvsagt enig i at bompengestasjonene skal drives så effektivt som mulig, men det var ikke det jeg spurte om. Jeg spurte om de kunne drives mer publikumsvennlig.




På en henvendelse til Fjellinjen, som driver bomstasjonene i Oslo, svarer de at det er 30 kr ved første gangs purring. Ved annen gangs purring er det 350 kr. Nå sier statsråden at det er tre ukers betalingsfrist uten gebyr. Jeg går ut fra at det er statsråden som har det riktige svaret, og ikke Fjellinjen, som driver denne innkrevingen. Jeg lurer på hvem jeg egentlig skal stole på? 




