 Jeg skal få lov å stille
følgende spørsmål til samferdselsministeren:

«Varebiler med grønne skilter
er av myndighetene pålagt å ha fastmontert, solid
gitter bak forsetet. Skulle bilene kjøre ut i vann/elv eller
lignende, er retrett gjennom bilens bakrute/dør
umulig på grunn av gitteret som går fra gulv til
tak.

Vil statsråden ta initiativ
til en bedre sikkerhet for disse bilistene, f.eks. med
lavere/enklere vegg eller andre tiltak?»

 Jeg må si meg litt forundret over
at statsråden bare tenker på at det
godset som er bak i bilen, kan komme fram.

Dette kan jo gjøres på mange
måter. Man kan f.eks. ha en luke hvor man kan
gå ut, eller man kan ha en lavere vegg. Det er
tross alt mange såkalte småbiler eller
personbiler som også har denne fastmonterte veggen,
og de er ikke akkurat så veldig fulle av gods.
Så jeg synes statsråden var litt negativ. Det
er heller ikke registrert at det har
vært noen ulykker, og det er vel da bare å beklage
at det er vanskelig å ta en slik registrering
i etterkant når det faktisk har skjedd en slik ulykke.

Er det slik at statsråden er mer opptatt
av avgifter enn av å forsøke å redde
liv?

