 Jeg vil få stille følgende spørsmål
til samferdselsministeren: 

«Det statlige NSB BA og NSB Gods har
satset stort i de siste årene på fornying og økt
effektivitet. De fleste transportnæringer har statistikker
på effektivitet målt opp mot sammenlignbare land. 

Hvorledes er produksjonen pr. sysselsatt i
mill. tonn/personkm i Norge sammenlignet med andre land,
og da spesielt USA, Japan og Sverige?»

  Jeg takker for svaret fra samferdselsministeren. 

Det var som jeg ante, det foreligger ikke noen
målinger på effektivitet i Norge. Man nevner en
hel rekke grunner for hvorfor dette ikke gjøres. – Jeg
har mine egne tanker om hvorfor dette ikke er gjort.

Jeg deltok nylig i en debatt i Polyteknisk
Forening. Der ble det lagt fram av en av de tilstedeværende
en måling som var foretatt i en hel del land, og der Norge
rangeres helt nede på det sørgelige stadiet som
India er på. Når man ser på disse søylene,
er det et skrekkens eksempel som her foreligger. 

Men jeg er glad for – jeg skulle anta
det lå noenlunde i svaret – at EU er i gang med å skulle
gjøre noe. Vil statsråden forsøke å gjøre
noe i Norge, slik at disse tallene kan bli sammenliknbare med tallene
i andre land?

 Jeg vil få lov til å stille følgende
spørsmål til miljøvernministeren: 

«Hva er den nye regjeringens/statsrådens
generelle syn og politikk vedrørende å legge stamvegtraseer
gjennom bysentre, boligbebyggelse og skoleområder, med henblikk
på de miljømessige konsekvenser dette har?»

  Dette synes jeg var et lite konstruktivt svar.
Det går altså an å legge en vei gjennom tettbebyggelse
og gjennom bysoner. Og i stedet for å bygge en omkjøringsvei,
vil man ha lavere hastighet, smalere veibredde, ifølge
noen vedtatte miljøkrav, og så kan man kjøre
veien inn. 

Har ikke stasråden sett det nye som
er kommet fra Statens vegvesen om at bygging av omkjøringveier
som leder trafikken utenom tettsteder, reduserer trafikkulykker
med nesten 20 pst.? Dette viser en undersøkelse som er
gjennomført av Statens vegvesen. Undersøkelsen
omfatter 20 omkjøringsveier i 13 fylker. Omkjøringsveiene er
bygd ut i løpet av de siste ti årene. Dette er
de faktiske forhold – man legger veien totalt utenom sentra,
så sparer man ulykker, og man sparer miljøet for
belastninger. Det skulle ligge til rette for at man kan gjøre
dette overalt. Vil ikke statsråden ta hensyn til at det
ikke bare er miljøbegrensninger, men at det også er
trafikksikkerhetsmessige 

gevinster 

ved
dette? 

