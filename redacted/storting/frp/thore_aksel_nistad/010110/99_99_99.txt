 Jeg har et spørsmål til landbruksministeren:

«I Gausdal kommune pågår
en debatt om fjellstyrenes rolle. Fjellstyrets medlemmer er oppnevnt
av kommunestyret, men velger allikevel å holde sine møter
lukket for innsyn. 

Kan statsråden gi en begrunnelse for
hvorfor fjellstyrene er de eneste kommunale folkevalgt oppnevnte
styrer som fortsatt kan holde sine møter lukket?»

  Jeg takker for svaret.

Jeg må jo si at den stilling som fjellstyret
har, er noe spesiell. Man har som begrunnelse at fjellstyret skal fremme
næringsliv og friluftsliv, og at det er et spesielt organ.
Jeg kan ikke helt se at fjellstyret er et noe mer spesielt organ
enn alle andre utvalg og organ i dette landet, så jeg har
litt vanskelig for å forstå dette. 

Det er helt klart at de 

kan

 holde åpne
møter, som det sies, hvis de vil. Men hva vil statsråden
gjøre i de tilfellene hvor man overhodet ikke vil åpne
disse utvalgene? Det er det jeg spør om, og det er spesielt
i én kommune, Gausdal kommune, hvor man overhodet ikke
vil gi innsyn, og hvor det er en veldig betent debatt i bygda om å få innsyn
i hva dette styret bedriver. Ser ikke statsråden betydningen
av at vi kan få mer åpenhet i denne forvaltningen?

  Jeg er veldig glad for at statsråden
og jeg er prinsipielt enige. Og jeg forstår det sånn
at statsråden vil ta fatt i denne saken, slik at vi kanskje
får en løsning på dette, slik at det
blir mer åpenhet i fjellstyrene. Er det slik jeg kan forstå statsråden,
at han og jeg er prinsipielt enige på dette punkt?

