 Jeg har følgende spørsmål
til samferdselsministeren:

«Vegdirektoratet har nylig sagt nei
til forskuttering av planlagt ny riksvegtrasé Lunner–Gardermoen
(Rv 35 stamvegrute 17). Begrunnelsen er ifølge avisoppslag
at den nåværende veien ikke har fått
forventet økning i trafikk. Konsekvensen av dette blir
at tverrforbindelsen Lunner–Gardermoen vil stå ferdig
ett år senere. Alle instanser, både i Oppland
og Akershus, samt en enstemmig samferdselskomite har gått
inn for prosjektet.

Vil statsråden medvirke til at Vegdirektoratets
beslutning omgjøres?»

  Jeg takker for svaret. 

Denne veien var egentlig tenkt å stå ferdig
i forbindelse med åpningen av Gardermoen. Man får
jo et helt annet trafikkmønster når man kommer
slik i etterkant – og nå får man kanskje
enda et års utsettelse, som er beklagelig.

Det spriker litt her mellom disse etatene.
Vegkontorene i Akershus og Oppland sier at de antar at man vil få den
trafikkøkningen som var forventet, og så sier
Vegdirektoratet noe annet. Jeg er for så vidt
godt fornøyd med at samferdselsministeren vil ta dette
opp i begge fylkestingene, det vil jeg si, og jeg håper
at han da legger vekt på dette. Men her er det sprik mellom
Vegdirektoratet og to vegkontorer.

Vil ministeren se på dette, og kanskje
få en uavhengig instans til å se på disse
tallene?

  Jeg er veldig glad for at statsråden
vil gå for det «som gagner bilistene best». Hvis
noen har sett denne vegen, ville det bli klart at man må begynne å bygge
i dag.

I St.prp. nr. 85 for 1997-98 opererer man med
en lånerente på 7 pst. i 2000 og 2001
og på 8 pst. etter 2001. Så har Vegdirektoratet
uten begrunnelse endret lånerenten for hele perioden til
8,5 pst. – står det i papirene. Det er
en ganske dramatisk endring av lånerenten, som egentlig
vil slå ut på hele beregningen. Og man har da
tatt inn at vi kan tåle en trafikksvikt i ÅDT på hele
130 hvis man forholder seg til de rentebetingelsene man hadde først.

Hvorfor har man endret denne lånerenten
så dramatisk, fra 7 til 8,5 pst.?

