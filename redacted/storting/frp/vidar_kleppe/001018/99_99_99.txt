  Jeg ser meg helt nødt til å stille kommunal-
og regionalministeren følgende spørsmål:

«Ifølge opplysninger fra
Kristiansand Politidistrikt har fire asylsøkere som kom
til Norge for én måned siden, blitt anholdt for
tyveri. Politiet har nå beslaglagt store mengder tyvegods
til store verdier på oppholdsstedet til disse asylsøkerne.

Mener statsråden at slike personer
skal få oppholde seg i Norge?»

  Jeg takker statsråden for svaret. 

Det var gledelig at hun ikke, selvfølgelig,
vil ha kriminelle asylsøkere i kongeriket, og noe annet
hadde jeg egentlig ikke forventet. Men det vi fra Fremskrittspartiets side
hadde forventet, var en bedre oppfølging og et bedre samarbeid
mellom UDI, som har ansvaret for avhørene av asylsøkerne,
og politiet. 

Statsråden var i sitt svar inne på at
påtaleinstruksen og meldeplikten er viktig i så henseende.
Da er mitt spørsmål enkelt og greit: Når
kan Stortinget forvente at Regjeringen setter ut i livet det som
statsråden sa i sitt hovedsvar, og at en vil se på dette?

