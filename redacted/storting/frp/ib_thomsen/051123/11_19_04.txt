 Jeg opplever statsråden som engasjert
når det gjelder lokaldemokatiets vilkår, et syn
som jeg forresten deler med statsråden. Jeg vil tillate
meg å stille følgende spørsmål
til kommunal- og regionalministeren:

«I 1998 gav Nittedal kommune tillatelse
til oppføring av et skogshusvære. Vedtaket ble
påklaget, og Nittedal formannskap tok
klagen til følge. Vedtaket er påklaget av fylkesmannens
miljøavdeling, som ikke kan se at krav om «særlige
grunner» er oppfylt. Departementet har også oppnevnt
settefylkesmann for å behandle klagen.»

Og så spørsmålet:

«Kan statsråden se at dette
er en stor trussel mot lokaldemokratiet, og hva vil statsråden
gjøre med dette for å unngå et slikt
overtramp av lokaldemokratiet i fremtiden?»

