 Jeg har følgende spørsmål
til den ærede helseminister:

«Mange allmennleger fikk doblet sine
inntekter over natta da fastlegereformen ble innført. Særlig
var dette tilfellet i mindre utkantkommuner. Fastlegereformen
skal evalueres i inneværende år.

Vil da statsråden sørge for
at også lønns- og arbeidsavtalene med
fastlegene blir gjennomgått og reforhandlet?»

Sigvald Oppebøen
Hansen hadde her teke over presidentplassen.

 Jeg takker statsråden for svaret,
som ikke var særlig avklarende i forhold til
vinklingen min.

Det er vel riktig at det ikke er
blitt noe dyrere verken for stat eller kommune, men for
pasientene er fastlegeordningen blitt
vesentlig dyrere, og jeg skal komme tilbake til det.

Ifølge Kommunal Rapport fra torsdag
15. januar hevdes det at i tillegg til lukrative lønnsavtaler
i forhold til listepasienter har også en rekke
kommuner stilt gratis kontor til rådighet for
fastlegene. Dette skjedde på en tid da legedekningen var
ganske lav i kommunene, og dette ble selvfølgelig
utnyttet under forhandlingene med staten om økonomiske
vilkår.

Ser helseministeren i dag
at staten og kommunene kanskje på et tidligere tidspunkt
var for rause med hensyn til både fastlegelønn,
kontorleie og lempelige legevaktordninger?

 Jeg takker igjen statsråden for svaret.
Det er klart at legene ble fornøyde når de kunne
kjøpes til en fastlegestilling.

For den enkelte pasient er fastlegeordningen
blitt langt dyrere enn forutsatt, og det ble ved siste budsjettforlik
innført en rekke tilleggsegenandeler for pasienter som
jeg mener er dypt urettferdige og uholdbare. Telefonhenvendelser
er nå pålagt egenandel på 85 kr,
21 kr er tillagt konsultasjon og sykebesøk ved
legevakt, og det betales høyere egenandel
for fastlegen hvis han/hun er spesialist
i samfunnsmedisin. Jeg finner det helt meningsløst at om
jeg tilfeldigvis har fått en fastlege som er spesialist
i allmennmedisin, skal jeg betale mer enn en annen pasient som ikke
har denne typen lege, som han heller ikke har bedt om.

Videre er det etter mitt skjønn
umoralsk av både Regjeringen og Legeforeningen å pådytte
større egenandeler på de kronisk syke
for å komme til enighet i tariffspørsmål
med Den norske lægeforening.

Vil helseministeren rette
på dette?

