 «Utnyttelsen av ordningen med fritt
sykehusvalg er fortsatt svært dårlig, og betydelig
behandlingskapasitet, både i det offentlige og det private
helsevesen, benyttes ikke.

Hva kan statsråden gjøre
med dette på kort sikt?»

 Jeg takker helseministeren for
svaret, som jeg finner veldig positivt og interessant. Jeg håper
at dette kan gi de resultatene som er nødvendige, og jeg
ser frem til det.

Slik jeg ser det, må det være
en del av fastlegens konsultasjonsarbeid å sørge
for at pasientene får behandling der behandlingskapasitet
forefinnes i systemet. Vil helseministeren innskjerpe
overfor fastlegene at det er deres plikt i forbindelse
med deres pasientkonsultasjon å sørge for
at pasientene blir henvist/innlagt der det finnes ledig kapasitet,
i forståelse med pasientene? Det gjelder både offentlige
og private tilbud.

 Jeg takker igjen for svaret. Det er dessverre ikke
nok at helseministeren og jeg er enige om at
fastlegen har et ansvar her. Jeg har med forundring
registret en uttalelse fra Lægeforeningens nye president,
Hans Kristian Bakke, som påpeker at fastlegen ikke
har en egen takst for å søke pasienten
innlagt på sykehus, også sett i sammenheng
med fritt sykehusvalg.

Dette mener jeg er en hårreisende
uttalelse. Det kan da ikke være meningen
at fastlegen i tillegg til konsultasjonstaksten også skal
ha betalt for hver enkelt forordning legen gir i forhold til pasienten,
inklusive søknad om innleggelse på sykehus. Etter
den lukrative økonomiske avtalen som fastlegene har fått,
finner jeg det uhørt at fastlegene i tillegg skal ha særtakster
for alle ting de måtte gjøre i forbindelse
med en konsultasjon. Er helseministeren enig
i det?

