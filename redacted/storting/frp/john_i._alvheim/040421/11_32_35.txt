 Jeg takker igjen statsråden for svaret.
Slik jeg ser det, må beredskapsplanene årlig rulleres
med tanke på utstyr og i forhold til trusselbildet, særlig
i form av årlige øvelser.

Tilgang på engangsmateriell til sykehusdriften
kan være det mest sårbare under en krise
eller en katastrofe. Helsepersonell er ikke lenger kvalifisert
til selv å produsere sykepleieartikler, infeksjonsvæsker
o.l. Man er altså helt avhengig av tilførsel utenfra
for disse artiklene i sykehus.

For hvor mange ukers drift av offentlige sykehus
har man til enhver tid materiell liggende på lager? Er
det i den seneste tid gjort særlige bestrebelser på å sikre
vanntilførselen til de offentlige sykehusene?

