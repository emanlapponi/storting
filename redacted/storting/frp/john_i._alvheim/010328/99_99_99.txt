 Jeg skal få stille den ærede sosialminister
følgende spørsmål:

«En mann som er lam fra livet og ned,
har fått avslag på søknad om dekning
av batterisikring på sin plattformheis, som går
fra handikaptoalettet i kjeller til kontor i annen etasje. Begrunnelsen
fra Rikstrygdeverket for avslaget er at batteribackup til rullestolheis
ikke er nødvendig i folketrygdlovens forstand for å bedre
funksjonsevnen i dagliglivet. 

Er statsråden enig i denne begrunnelsen
for avslaget, og hva med funksjonsevnen og sikkerheten ved strømbrudd
og eventuell brann?» 

  Jeg takker sosialministeren for svaret. Jeg
stiller meg personlig totalt uforstående til at Rikstrygdeverket
har avslått å betale batteribackup til den aktuelle
bruker, når jeg samtidig er gjort kjent med at andre tilsvarende
pasienter har fått dekket batteribackup, men de bor i andre
fylker og andre kommuner.

Branntilsynet i Mandalsregionen anfører
i et brev datert 6. mars følgende:

«Dersom
strømmen forsvinner i forbindelse med en brann, og brukeren
er alene hjemme er han sjanseløs hvis han befinner seg
i en annen etasje.»

 – Og videre sier Branntilsynet:

«Vi synes derfor det er merkelig at
det ikke er et forskriftskrav at rullestolheiser til etasjer uten
annen brukbar rømningsvei skal ha batteribackup.»

Burde ikke de siterte uttalelser fra Branntilsynet
være et tilstrekkelig argument for sosialministeren til å instruere
Rikstrygdeverket om å skaffe denne pasienten batteribackup
som andre tilsvarende pasienter får?

  Jeg takker igjen for svaret, og jeg er glad
for at noe er på gang.

Som begrunnelse for avslaget om batteribackup
fra fylkestrygdekontoret siteres følgende:

«Hjelpemiddelsentralen
har forståelse for at det er hensiktsmessig å ha
batteribackup til rullestolheis. Vi anser imidlertid ikke batteribackup
til rullestolheis for å være nødvendig
i folketrygdlovens forstand for å bedre funksjonsevnen
i dagliglivet.»

Da er mitt spørsmål til sosialministeren:
Er virkelig sosialministeren enig i at det ikke har med funksjonsevnen til
den aktuelle søker å gjøre, at man får
batteribackup?

