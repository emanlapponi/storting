 Jeg har et spørsmål til den ærede
helseminister:

«Sykepleierstudentene aksjonerer i år
for høyere lønn ved å nekte å ta
vikarjobber under ferieavviklingen ved norske sykehus. Denne aksjonen
kan føre til alvorlige driftsproblemer i hele landet i
sommer. 

Kan statsråden gjøre noe
i denne situasjonen?»

  Jeg takker statsråden for svaret,
og er rimelig fornøyd med det at man tar kontakt med KS. 

Selv om jeg personlig er enig i at lønns-
og arbeidsforholdene både for sykepleiere og hjelpepleiere
bør bli bedre, har jeg ingen sans for denne type aksjon,
som nødvendigvis må gå utover tredjeperson,
og i dette tilfellet syke mennesker. Jeg mener likevel at arbeidsgiveren, fylkeskommunene,
har et særdeles stort ansvar for den situasjonen som nå kan
oppstå. Arbeidsgiverne innen helsevesenet må i
større grad enn hittil ta helsepersonell på alvor. 

Flere sykehus har utarbeidet kriseplaner om
boikotten skulle slå til. Jeg er kjent med at bl.a. Østfold
fylkeskommune har planer om å stenge tre av sine fem sykehus
i syv uker under ferieavviklingen. Og mitt oppfølgingsspørsmål
blir: Kjenner helseministeren pr. dags dato til at det er flere
fylkeskommuner som legger opp til slike drastiske planer?

  Jeg takker igjen statsråden for svaret.
Norsk Sykepleierforbund har dessverre stort sett oppnådd
sin målsetting om å kaste ut hjelpepleierne fra
offentlige sykehus. Hadde så ikke vært tilfellet,
ville en slik situasjon som vi nå kan få oppleve,
vært langt lettere å takle ved at man hadde hatt
flere hjelpepleiere med spesialkompetanse ansatt i våre
offentlige sykehus.

Hva kan og vil helseministeren gjøre
for igjen å rekruttere hjelpepleiere til offentlige sykehus
og gi dem den nødvendige tilleggsutdannelse for å kunne
overta en del av sykepleiernes arbeidsoppgaver?

  Jeg har et nytt spørsmål
til den ærede helseminister:

«Ullensaker kommune har en betjening
av sin legevaktsentral som er stikk i strid med Statens helsetilsyns forskrifter
av 20. august 1990, og det som verre er, er at Sosial- og helsedepartementet
i brev av 13. desember 1996 gav en tidsubegrenset dispensasjon til
Ullensaker kommune om å fravike kravet om helsepersonell
i legevaktsentralen.

Har statsråden oversikt over hvor
mange andre kommunale legevaktsentraler som har fått dispensasjoner
fra personalforskriftene?»

  Jeg takker helseministeren for svaret, som
jeg er godt fornøyd med.

Hvis våre legevaktsentraler rundt
omkring i landet hadde hatt en fast stående rutine om at
alle henvendelser til legen fra pasient eller pårørende
skulle besvares av vakthavende lege i sentralen, kunne man selvfølgelig
la ikke-helsepersonell betjene telefonen. Dessverre synes rutinene å være
de stikk motsatte, nemlig at legen til enhver tid skal spares for
henvendelser, og alvorlighetsgraden i henvendelsene skal vurderes
av det personell som mottar telefonen. Har man da disse sentralene
bemannet med ikke-helsepersonell, kan dette få katastrofale
følger, noe jeg faktisk personlig opplevde for kort tid
tilbake.

Vil helseministeren sørge for at alle
gitte dispensasjoner fra kravet om å bemanne legevaktsentralene
med helsepersonell, blir inndratt, eller at det gis en kort frist
for å tilsette helsepersonell?

  Jeg takker igjen for svaret.

Jeg er kjent med at flere kommuner har innført
en ordning i forbindelse med sine legevaktsopplegg som går
ut på at legen ikke lenger skal reise ut og besøke
pasientene, men at man krever at pasientene skal komme til legevakten.
Det kan i enkelte tilfeller være fornuftig, men i andre tilfeller
livsfarlig.

Vil helseministeren sørge for når
man endelig skal vedta regelverket for legevaktordningen i fastlegeordningen,
at legene der hvor dette er nødvendig, får pålegg
om å rykke ut til pasientens hjemsted etter sterk anmodning fra
pasienten selv eller pasientens pårørende?

