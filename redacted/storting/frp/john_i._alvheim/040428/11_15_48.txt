 Jeg takker statsråden for svaret,
og jeg er spesielt glad for at han understreker dette
med pasientens rett til fritt sykehusvalg.

Jeg synes det er ganske ille
når sykehusene i Nord-Norge kritiserer pasientene
fordi de benytter seg av fritt sykehusvalg, noe som er både
lovlig og legitimt. Fordi pasientene velger behandling ved et sykehus
i Sør-Norge, blir de beskyldt for å legge opp
til en kombinasjon av behandling og ferie. Dette er etter
mitt syn rett og slett usmakelig.

Helse Nord har opprettet svært få avtaler
med private spesialister. Dette kan være en av
grunnene til at man reiser sørover. At reiseutgiftene nå er
overført fra Rikstrygdeverket til foretakene, vil selvfølgelig
tynge budsjettene i Helse Nord – et forslag som Fremskrittspartiet
for øvrig stemte imot. Endelig er den
innsatsbaserte finansieringen redusert fra 60 til 40 pst.,
noe som også gir større utgifter til
helseforetakene.

Vil helseministeren ta
initiativ overfor Helse Nord til at man skal
inngå flere avtaler med private tilbydere?

