 Mitt spørsmål går
til den ærede helseminister:

«Ifølge et oppslag i Aftenposten
for søndag 18. april har fritt sykehusvalg ført
til en pasientstrøm fra Nord-Norge. I samme oppslag i Aftenposten
uttaler direktøren ved Universitetssykehuset i Tromsø at
han tror en del pasienter utnytter ordningen og bruker den som en
subsidiert tur sørover.

Finnes det dokumentasjon på at pasienter
utnytter fritt sykehusvalg på den måten som sykehusdirektøren
ved Universitetssykehuset i Tromsø antyder?»

