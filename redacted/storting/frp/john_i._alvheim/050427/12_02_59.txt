  På vegne av Parkinson-pasientene
takker jeg statsråden for et veldig positivt svar.

Lang ventetid for operativ behandling av Parkinson-pasienter
har vært et stadig tilbakevendende problem ved våre
spesialiserte sykehus. Frem til i dag har disse pasientene stort
sett blir utredet og behandlet ved Rikshospitalet, men på grunn
av særdeles dårlig og trang økonomi i
inneværende år er det satt et tak på slike
operasjoner ved Rikshospitalet på 40 pasienter. Det tilsvarer bare
ca. halvparten av de pasienter som burde vært operert i
2005.

Vil helseministeren ved
fremleggelse av revidert nasjonalbudsjett sørge for at
de Parkinson-pasienter som allerede er utredet og klare for operasjon,
får denne behandlingen innen utgangen av 2005?

