  Jeg har følgende spørsmål
til den ærede helse- og omsorgsminister:

«I svar på skriftlig spørsmål
nr. 662 (2002-2003) opplyste helseminister Høybråten
at Rikshospitalet hadde kapasitet til å dekke behovet for
operasjoner på Parkinson-pasienter i egen region. Norges
Parkinsonforbund opplyser at ferdig utredede pasienter må vente
i inntil 2 år på operasjon. NPF opplyser at Rikshospitalets
måltall for 2005 er 40 operasjoner, og at dersom ventetiden ikke
skal øke, burde tallet vært doblet.

Vil statsråden sørge for
at disse pasientene behandles i overensstemmelse med pasientrettighetsloven?»

