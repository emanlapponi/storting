 Jeg har følgende spørsmål
til den ærede helseminister:

«Fra par der mannen har vært
cancerpasient og som ønsker å benytte
seg av tidligere uttatte og nedfrosne egg for å kunne bli
foreldre, har jeg fått opplysninger om at sykehusene ikke
lenger tilbakesetter disse. Det sies at Stortinget ikke
har fattet vedtak om hvorvidt slikt forsøk skal være
del av tidligere forsøk eller et nytt forsøk.

Vil statsråden sørge for
at det blir brakt klarhet i saken, slik at par med allerede nedfrosne
egg får vite hvordan de skal forholde seg?»

 Jeg takker helseministeren for
det positive svaret. Det var akkurat slik jeg også trodde
det var. Men tydeligvis er det enkelte sykehus som ikke
er orientert om hvordan dette skal gjøres, i og med at
flere ektepar som har kontaktet meg, har gitt tilbakemelding om
at man sier nei, og at man må starte med egenbetaling
i forhold til den ordningen som nå gjelder. Jeg er glad
for at helseministeren nå vil ta initiativ
til å informere sykehusene om at dette skal regnes
som ett og samme forsøk, med de egenbetalingene som gjelder.

Da er jeg veldig godt fornøyd
med svaret og trenger ikke tid til noe oppfølgingsspørsmål.

