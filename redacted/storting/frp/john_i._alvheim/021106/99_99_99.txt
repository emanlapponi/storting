 Jeg stiller følgende spørsmål
til den ærede helseminister:

«I «Rikets tilstand» den
23. oktober ble det dokumentert at et privat hørselssenter
krever egenandel av høreapparatbrukere.
Stortinget har vedtatt at høreapparater skal være
gratis i Norge.

Vil statsråden sørge for
at de brukere som har betalt egenandel for høreapparat,
blir oppsøkt av firmaet som har tatt egenandel, og får sine
penger tilbakebetalt?»

 Jeg takker statsråden for svaret og sier
meg godt tilfreds med det, og med at det blir ryddet opp i dette.
Vi kan jo ikke akseptere at Stortingets vedtak overkjøres
av øre-nese-hals-leger og private hørselssentre.

Jeg har ikke grunn til å stille
noe tilleggsspørsmål utover det jeg har gjort,
og det svaret jeg har fått, er jeg fornøyd
med. Jeg håper da at man utpå nyåret
er i stand til å rydde opp i dette, og at de pasienter
som har betalt egenandel for høreapparatet,
får disse pengene tilbake prompte.

