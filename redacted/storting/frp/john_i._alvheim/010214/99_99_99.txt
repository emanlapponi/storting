  «I høringsnotatet vedrørende
statlig sykehusovertakelse er det under kapittel 4.4 anført
følgende: «Det vil være naturlig at iallfall
de større nåværende institusjonene innen
spesialisthelsetjenesten videreføres som datterforetak.» 

Hva mener statsråden i sitt høringsutkast
med «større nåværende institusjoner»,
er det regionsykehus, eller innbefatter det også sentralsykehus?» 

  Jeg takker helseministeren for svaret. Det
var opplysende, men særdeles kort. Jeg prøver
meg med en kort kommentar og et oppfølgingsspørsmål.

Prinsipielt mener Fremskrittspartiet at alle
sentralsykehus og en betydelig del av de større
lokalsykehus bør bli datterforetak og fungere som selvstendige
juridiske driftsenheter. Særlig mener vi i Fremskrittspartiet
at det er høyst aktuelt å opprettholde lokalsykehus
som datterforetak i enkelte landsdeler i vest og i nord. 

Jeg tillater meg et oppfølgingsspørsmål:
Vil departementet vektlegge distrikt, geografi og tilgjengelighet
når de skal fastlegge hvor mange datterforetak som skal
etableres?

  Jeg takker igjen helseministeren for svaret.
Jeg skjønner at det er et høringsutkast, og at
Regjeringen skal bearbeide dette. Men vi har også i mitt
parti behov for å få noen signaler, for vi skal
også møte denne proposisjonen. 

Hvis en velger et lite antall datterforetak,
betyr det da at også enkelte sentralsykehus blir omgjort
til lokalsykehus, og at sentralsykehusfunksjonene sentraliseres
til færre sentralsykehus?

