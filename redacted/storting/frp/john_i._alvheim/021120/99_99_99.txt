 Jeg har følgende spørsmål
til den ærede helseminister:

«Rehabiliteringsinstitusjonen Nordagutu
opptreningssenter ønsker nå eieren,
Telemark fylkeskommune, å avvikle.

Vil statsråden, med bakgrunn i foretaksloven,
snarest sørge for at Nordagutu opptreningssenter blir overført
til Helse Sør og inkorporert i helseforetaket Rikshospitalet sammen
med Kysthospitalet og Kongsgårdheimen?»

 Jeg takker statsråden for svaret.
Jeg tror at befolkningen i Telemark og de ansatte ved Nordagutu
opptreningssenter er svært glad for det svaret helseministeren
nå gav. Det vil jo være meningsløst å selge eller
avvikle Nordagutu opptreningssenter, som har tjenestegjort
innenfor spesialisthelsetjenesten i Telemark
i svært mange år.

Nordagutu opptreningssenter er en institusjon
godkjent i gruppe I og har gode resultater. Helse Sør
har stor mangel på rehabiliteringsplasser. Et eventuelt
salg eller nedleggelse av Nordagutu opptreningssenter
vil bety en katastrofe for Helse Sør når
det gjelder å få flyt i pasientstrømmen.
Opptreningssenteret er en del av spesialisthelsetjenesten
og klart omfattet av den statlige overtakelse, jf. helseforetaksloven § 52
nr. 6.

Mitt spørsmål til helseministeren
er kanskje ikke så lett å svare på.
Det hadde jo vært hyggelig om statens forhandlere i sin
tid hadde vært våkne, slik at vi hadde sluppet
den utryggheten vi har hatt rundt institusjonen – blant
pasientene nå, blant fremtidige pasienter og også blant
de ansatte. Vet helseministeren konkret
hvorfor den ikke ble tatt med fra begynnelsen av?

 Jeg takker igjen helseministeren
for svaret.

Situasjonen ved Nordagutu opptreningssenter
nå er at det er innført inntaksstopp for pasienter
fra 23. desember. Fylkeskommunen sier at de averterer
institusjonen til salgs i disse dager. Det haster derfor å få overført
institusjonen til Helse Sør så raskt som mulig.

Jeg forutsetter at en med overføringen
til Helse Sør tilbakebetaler Telemark fylkeskommune driftstilskuddet for
inneværende år, 2 800 000 kr,
da driften av Nordagutu opptreningssenter egentlig har
vært et statlig ansvar fra 1. januar i år,
men ikke har vært formelt på plass i
så måte.

Er helseministeren enig
i den vurderingen at fylkeskommunen selvfølgelig må få tilbake
de driftsmidlene de har skutt inn i institusjonen – en
institusjon de egentlig ikke har ansvaret for?

