 «Bare en liten del av de
pasienter som ved bruk av motgift reddes fra overdosedødsfall
av ambulansetjenesten i de større byene, blir fulgt opp
med akuttinnleggelser i somatisk eller psykiatrisk sykehus,
noe som burde vært rutine.

Hva kan statsråden gjøre
for å bedre den medisinske oppfølgingen
av pasienter som akuttreddes fra overdosedødsfall?»

 Jeg takker helseministeren for
svaret, og er langt på vei på linje med departementet og
helseministeren når det gjelder de
tiltak som her listes opp.

Det har vært vanskelig å få eksakte
opplysninger om hva som egentlig skjer i forbindelse med at pasienter akuttreddes
fra overdosedødsfall. Det er ofte påstand
mot påstand. Jeg har derfor bestemt meg for å følge
utrykningsbilen to ettermiddagsskift for å få en
god oversikt over hva som egentlig skjer.

Det er ellers vanlig i helsevesenet
at pasienter med intoksikasjoner, altså forgiftninger av
ulike slag, legges inn som øyeblikkelig hjelp. Jeg mener
det burde være en selvfølge at det også skjedde
i denne sammenheng. Men – og det er vi vel alle
enige om – så langt har de narkomane ikke
møtt særlig stor velvilje i det offentlige helsevesen,
verken ved akuttinnleggelser eller ved sykehusinnleggelser.

Jeg spør da helseministeren: Vil det
bli gjort noe i forhold til helseforetakene nå og i forhold
til instruksjon av helsepersonell om å imøtekomme
disse menneskenes behandlingsbehov?

 Jeg takker igjen helseministeren
for svaret.

Jeg har bare et kort spørsmål:
Vil helseministeren medvirke til at dette blir
et tema i de regionale helseforetakene
når man nå får den statlige reformen
på skinnene og vi har fått inn en annen lovgivning
på dette området?

