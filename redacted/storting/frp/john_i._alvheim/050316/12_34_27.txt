  Jeg takker helseministeren
for svaret, som jeg tolker slik at finansieringen i hvert fall er
på plass, men at driftsmidlene – når
bygget er ferdig – er noe usikre.

Vestfold sentralsykehus har fått et
innsparingspålegg på 106 mill. kr, i tillegg til
de 34 mill. kr som sykehuset tidligere har påtatt seg å spare
inn. Så langt jeg kan se, er det i finansieringen av dette
sykehuset heller ikke tatt høyde for
de betydelige merkostnader som kommer i forbindelse med innflytning
i det nye bygget, og som jeg vil anta dreier
seg om ca. 20 mill. kr.

Kan helseministeren rimelig
detaljert fortelle hvordan sluttfinansieringen av sjette byggetrinn
skjer, inklusiv de ca. 20 mill. kr i innflytningsutgifter, samtidig
som sykehuset kan drive med full behandlingskapasitet
i innflytningsfasen?

