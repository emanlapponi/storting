 Jeg takker igjen for svaret. Det kan så være
at spørsmålet er vanskelig å svare
på, men også det er et svar.

Men det jeg vil tilbake til, er helseministerens
første svar til meg. Jeg oppfatter det slik at
det fortsatt foregår forhandlinger mellom Helse
Sør og dette helseforetaket om midler for å igangsette
drift i det nye bygget når det står ferdig i oktober
måned, og at disse forhandlingene ikke er sluttført.
Det oppfatter jeg som positivt, slik at man i Vestfold ikke
trenger å være bekymret for at pasientbehandlingen
må kuttes radikalt på grunn av manglende midler.

