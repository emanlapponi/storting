  Mitt spørsmål går
til den ærede helseminister:

«I disse dager oppnevner de regionale
helseforetak styrene for helseforetakene.

Vil statsråden sørge for
at styremedlemmer i de regionale helseforetakene ikke også oppnevnes
som styremedlemmer i helseforetakene?»

  Jeg takker statsråden for svaret
og registrerer at han i utgangspunktet prinsipielt er enig med meg
i at vi ikke må ha noen gjennomgående styrerepresentasjon.

Det har vært antydet at enkelte regionale
foretak vil gjøre dette, og derfor mener jeg
at helseministeren må gå inn
med instruksjon i forhold til de regionale
foretakene og forhindre at så skjer.

Mitt oppfølgingsspørsmål
er: Hvordan blir situasjonen for administrerende direktør
ved de regionale helseforetakene,
og hvilken status får han i styrene i foretakene?

  Jeg takker igjen helseministeren
for svaret, og jeg er der helt på linje med helseministeren.

Den viktigste endringen
vi fikk gjort i Odelstinget når det
gjaldt fortaksloven, var nettopp å ta ut av lovteksten at
de regionale foretakene også kunne
drive produksjon av helsetjenester. Det mente
vi ville bli en innblanding, og vi ville få tilbake det
gamle fylkesutvalget. Den ordningen som nå ble vedtatt,
ville styrke fristillingen til det enkelte foretak, som loven viser.

Derfor er det veldig viktig at helseministeren
i tiden fremover løpende følger med
at dette fungerer etter Odelstingets intensjoner.

