 Jeg skal få stille den ærede helseminister
følgende spørsmål:

«Det er fra nyttår
innført en ny egenandel for pasienter
som kontakter sin allmennlege på telefon. En slik enkelthenvendelse
kan koste pasienten inntil 85 kr. Det er grunn til å anta
at flere pasienter ikke har råd til denne egenandelen
og dermed vil la være å kontakte sin lege med
de følger det kan få i lege/pasient-forholdet
og for den enkelte pasient.

Hvilken lovhjemmel eller forskriftshjemmel
har departementet benyttet for å innføre denne
nye egenandelen?»

 Jeg takker statsråden for svaret.
Jeg er glad for at han vil ta saken opp. Men jeg må samtidig
si at jeg er ganske imponert over hvilke kronglete
veier man er i stand til å finne når man skal
pålegge pasienter flere egenandeler.

Dette var enda et uheldig resultat
av budsjettforliket med Arbeiderpartiet. Jeg synes det er ganske
alvorlig at staten i forhandlinger med Den norske lægeforening
enkelt og greit overfører offentlige kostnader til pasienten
i form av statlige egenandeler. Så enkelt bør
det ikke være for staten å pålegge våre
pasienter tilleggsskatt for sykdom. Tilbakemeldinger til meg fra
mange allmennleger viser at antall telefonhenvendelser har gått
drastisk ned fra 1. januar. Dette bekymrer meg, og det
bekymrer også fastlegene. Skal en tro på ulike
uttalelser fra de politiske partiene – også Arbeiderpartiet – er
det flertall i Stortinget for å fjerne egenandelen på telefonhenvendelser,
og jeg ber statsråden sørge for at så blir
gjort.

Forstod jeg statsråden riktig, at
han vil gå inn i forhandlinger med Legeforeningen og prøve å få fjernet denne
egenandelen?

 Jeg takker igjen statsråden for svaret.

Jeg er glad for at saken blir tatt opp, men
det går jo noe tid. Dette vil ikke bli aktuelt
før langt utpå våren. Og hvilken skade
som da har skjedd i forholdet pasient/lege, vet vi ikke,
men det er bekymringsfullt.

Ellers vil jeg minne statsråden om
at det er levert inn et Dokument nr. 8-forslag i dag, som går
på gjeninnføring av refusjon fra Rikstrygdeverket
for telefonhenvendelse til lege. Siden det er et flertall i Stortinget
for å fjerne denne ordningen, skulle det være
helt unødvendig med et slikt forslag. Jeg vil bare
minne statsråden om dette forslaget som nå ligger
i Stortinget, og som skal behandles i vår.

