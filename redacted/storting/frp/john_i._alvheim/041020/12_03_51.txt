 Jeg takker statsråden for svaret,
som ikke er i samsvar med de opplysninger jeg sitter inne
med i forhold til denne pasienten.

Behandling med Doman-metoden gjøres
av cerebral parese-barn med alvorlig hjerneskade. Antall slike barn antas
i Norge å være i underkant av 100. Doman-metoden
er utviklet i Philadelphia i USA, og de fleste
barn som behandles med metoden, må ha et innføringsopplegg
i Philadelphia. Behandlingsmetoden er både krevende
og utrolig slitsom for foreldrene. Det største
problem foreldrene til denne type barn har,
er allikevel ikke den slitsomme opptreningen, men å få refundert
nødvendige utgifter til rehabiliteringsmetoden. For meg
synes det helt åpenbart at ansvaret for dette spesielle
rehabiliteringsopplegget er og bør være
en sak for spesialisthelsetjenesten. Vil helseministeren
ta initiativ til at ansvaret for utredning
og oppfølging av disse barna blir tillagt én eller
kanskje alle helseregioner?

