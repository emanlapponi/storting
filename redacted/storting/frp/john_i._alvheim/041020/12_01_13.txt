 Jeg har følgende spørsmål
til den ærede helse- og omsorgsminister:

«En flertallsmerknad
i Budsjett-innst. S. nr. 11 (2002-2003) er positiv til bruk av Doman-metoden,
og at det kan ytes bidrag fra folketrygden etter bestemte
regler. En mor som har hatt svært gode resultater
med bruk av metoden for sin datter etter besøk
i USA, har fått avslag fra Helse Nord på fortsatt
trening i Norge. I andre regioner benyttes metoden med
offentlig støtte.

Vil statsråden ta initiativ
overfor Helse Nord og sørge for at det gis støtte
til barn som, etter faglig vurdering, kan ha nytte av
Doman-metoden?»

