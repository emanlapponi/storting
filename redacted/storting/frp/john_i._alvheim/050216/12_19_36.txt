  Jeg takker statsråden for svaret,
som jeg sier meg fornøyd med.

Jeg har registrert at Australia
og Frankrike bevisst har kjøpt inn influensamedisin
som dekker 30 pst. av befolkningen, mens vi i Norge kun
har 200 000 doser på lager, noe som knapt nok dekker 5
pst. av befolkningen.

På denne bakgrunn finner jeg det direkte
uansvarlig at offentlige myndigheter, som Statens folkehelseinstitutt
og Helsedirektoratet, går ut og advarer leger mot å foreskrive vaksinen
til privatpersoner og indirekte kritiserer de av våre
fageksperter, eksempelvis infeksjonsoverlege Gunnar Hasle, som anbefaler
folk å forebygge den eventuelle epidemien ved å kjøpe
inn vaksine til seg og sin familie.

Slik jeg ser det, må det jo være
en fordel at flest mulige norske borgere skaffer seg denne
vaksinen selv. Det gir en betydelig sikkerhet og sparer samfunnet
for store summer. Deler helseministeren Folkehelseinstiuttet
og Helsedirektoratets syn på dette?

