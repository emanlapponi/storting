  Jeg takker igjen statsråden for svaret.
Vi tilhører jo to partier som begge kjemper for
enkeltmenneskets frie valg. Jeg synes det er utidig at både
direktoratet og Folkehelseinstiuttet blander seg inn og advarer
folk mot å sikre seg og sin familie på dette
området.

Med kun 200 000 doser på lager vil
vi ikke på langt nær dekke de prioriterte
grupper som bør vaksineres ved et eventuelt utbrudd
av sykdommen. Jeg konkluderer derfor med at departementet må sørge
for at antallet influensavaksinedoser på lager bør økes
betydelig og dekke minst 50 pst. av befolkningen. Så langt
har sykdommen en mortalitet på hele 50 pst. Fugleinfluensaen
er således en særdeles alvorlig sykdom, som kan
sammenlignes med svartedauden. Her gjelder det virkelig at føre var-prinsippet
følges fullt ut. Ny fryseteknikk kan gi vaksinen holdbarhet
i årtier. Vil helseministeren sørge for
at man på nytt vurderer å øke lageret
av denne type influensavaksine?

