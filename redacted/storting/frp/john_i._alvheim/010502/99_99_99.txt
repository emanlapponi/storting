  Mitt spørsmål går
til helseministeren:

 «Pasientbroen til utlandet finansiert
av  «utlandsmilliarden» har ikke fått
det omfang det er behov for. 

Saboterer de offentlige sykehus pasientbehandlingen
i utlandet som Stortinget har vedtatt, og hva vil statsråden gjøre
med dette?» 

  Jeg takker statsråden for svaret.
Jeg er veldig fornøyd med den måten denne saken
er blitt taklet på fra departementets side og fra Rikstrygdeverkets
side.

Ikke desto mindre har jeg de seneste ukene
nesten daglig fått inn meldinger fra pasienter som ikke
blir henvist til utenlandsbehandling selv om de ønsker
dette. De føler faktisk situasjonen slik at verken deres
egen allmennlege eller deres nærmeste sykehuslege er interessert i,
eller de er meget negativt innstilt til, å henvise til
eller skrive søknad om behandling i utlandet.

Da er mitt første oppfølgingsspørsmål
til helseministeren: Hvor skal disse pasientene som møter
en slik innstilling både hos sin allmennlege og hos sitt
nærmeste sykehus, henvende seg?

  Jeg takker igjen statsråden for et
positivt svar.

Faktum er vel, som vi også har hørt
tidligere i spørretimen i dag, at jo flere pasienter vi
tar ut av den norske helsekøen slik at de kan
komme tilbake til arbeidslivet innen rimelig tid, jo mer
penger sparer det norske samfunn. 

Med tanke på at det antydningsvis
er 10 000 pasienter som skal behandles i utlandet, er det
ikke ubetydelige midler det norske samfunn sparer ved å få disse
pasientene ut av helsekøen – i tillegg til den
rent menneskelige faktor. Har helseministeren gjort seg opp noen
formening om hvor stor besparelsen kan være ved å bruke
1 milliard kr på behandling av norske pasienter
i utlandet?

