  Jeg takker igjen for svaret.

Kvalitetskriterier kan være
vanskelig å dokumentere, men ett slikt
kriterium er pasienttilfredshet, noe som i langt større
grad enn hittil bør brukes i forbindelse med anbudsbedømmelse.
Det er pasienten og ikke minst pasientens pårørende
som til enhver tid skulle ha best kjennskap til hvordan han eller
hun er fornøyd med behandlingen i et sykehus eller
i en klinikk når en ser på totalen og ikke
minst på informasjonen og kommunikasjonen mellom
pasient, lege og pårørende.

Helseministeren har for så vidt delvis
svart på mitt spørsmål, som gikk på om
helseministeren vil ta initiativ til å få noe
mer ensrettede regler for anbudsinnbydelse
så langt dette er praktisk mulig, men han kan gjerne gjenta svaret.

