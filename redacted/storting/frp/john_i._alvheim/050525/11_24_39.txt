 Jeg takker statsråden for svaret.

For meg er det noe uforståelig at ikke alle
de regionale helseforetakene har de
samme anbudsreglene når en skal kjøpe tjenester.
Jeg kan heller ikke se noen fornuftig forklaring
på hvorfor flere foretak utelater kravet om epikrisetid
og ikke minst kravet om kvalitet. For meg virker dette
nokså uprofesjonelt. Særlig vil jeg understreke
viktigheten av at en har faste rutiner for utskriving av epikriser, og
at disse skjer innen en kortest mulig tidsfrist av hensyn til
etterbehandling av pasienten. Dette har også i
høyeste grad med kvalitet på tjenesten å gjøre.

Jeg vil spørre helseministeren: Kan
det være mangel på fagkompetanse i helseforetakene
som gjør at anbudskravene varierer så sterkt fra
foretak til foretak?

