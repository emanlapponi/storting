  Mitt spørsmål går
til den ærede helse- og omsorgsminister og har
følgende ordlyd:

«Ifølge PRISY, Privatsykehusenes
fellesorganisasjon, følger ikke de regionale
helseforetakene anbudsreglene ved utarbeidelse av anbudsinvitasjoner.
En oversikt viser at verken Helse Midt-Norge eller Helse
Nord la inn kriterier om kvalitet, og ingen la inn kriterier om
epikrisetid. Ventetid fra konsultasjon til behandling var interessant bare
for Helse Sør.

Vil statsråden se nærmere
på denne praksisen og kreve at anbudsreglementet følges
bedre opp?»

