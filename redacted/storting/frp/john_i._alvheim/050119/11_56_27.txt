  Jeg takker statsråden for svaret.

Jeg har nå selv også blitt
kjent med at Bioteknologinemnda nærmest enstemmig har anbefalt
at denne tillatelsen nå blir gitt. Men det er ikke likegyldig
for meg om dette trer i kraft om to måneder, fem måneder, åtte
måneder eller eksempelvis om to år.

Det statsråden ikke sa noe om i svaret – dvs.
han gjorde det delvis – er at med teknikken i dag, med
ny og moderne fosterdiagnostikk, er det mulig å påvise
fosterskader som er uforenlig med liv, allerede i 12. svangerskapsuke.
Jeg vil gjerne spørre statsråden om han mener
at man må endre på regelverket for at denne prøven
skal kunne tas så tidlig som i 12. svangerskapsuke.

