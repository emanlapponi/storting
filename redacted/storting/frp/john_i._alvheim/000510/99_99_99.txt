  Jeg har følgende spørsmål
til den ærede sosialminister:

«Siden 1993 har antall uførepensjonerte økt
foruroligende sterkt. Denne utviklingen har skjedd til tross for
at Stortinget i 1991 foretok en innskjerping av kriteriene for tilståelse
av uføretrygd hvor de medisinske kriteriene skulle vektlegges
sterkere. Det kan synes som om trygderetten de seneste år
har ført en mer liberal linje i forhold til diffuse sykdomsbegrep
som fibromyalgi.

Hva vil statsråden gjøre
for å dempe den sterke økningen av uføretrygdede?»

  Det var betryggende å høre sosialministerens
svar på mitt spørsmål. Det er helt tydelig
at departementet er meget observant på den utviklingen
som nå er på gang. En egen rapport utarbeidet
av Rikstrygdeverket selv, «Utviklingen i uførepensjonsordningen
på 1990-tallet – endring i praksis»,
viser at Trygderetten har lagt opp til en praksis som
er langt mer libe-  ral i forhold til objektive medisinske
diagnoser enn tidligere har vært tilfellet. Det er ille
nok. Men det anføres også i denne rapporten at
saksbehandlerne i Rikstrygdeverket etter hvert har justert sin praksis
i forhold til avgjørelsene i Trygderetten, og
det finner jeg svært betenkelig. Mitt første oppfølgingsspørsmål
blir da: Finner sosialministeren denne utviklingen betenkelig sett
i forhold til loven?

  Jeg takker igjen for svaret, og er beroliget
ved det.

Når det gjelder spesielt unge som
uføretrygdes, som sosialministeren var inne på i
sitt første innlegg, har vi en spesiell kategori. Det er
unge mennesker med spesielle, vanskelige rygglidelser som det norske
helsevesen i dag dessverre ikke har god nok kompetanse på å helbrede,
og de ender ofte som uføretrygdede i en alder under 30 år. Det
finnes god behandling i utlandet, men det blir ikke godkjent av
Rikstrygdeverket. Har denne spesielle pasientgruppen vært
noe tema når man har diskutert disse forholdene i departementet?

