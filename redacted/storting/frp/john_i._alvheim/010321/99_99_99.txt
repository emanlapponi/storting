 Jeg har følgende spørsmål
til den ærede helseminister:

«Det kan virke som om pasienter oftere
blir påført små og store skader i norsk
helsevesen nå enn tidligere. Dette kan føre til
at pasienten, noen ganger i lang tid, blir avhengig av tjenester,
behandling og medisiner. Det føles svært urettferdig
for de som opplever dette, at det skal betales egenandeler for opprettelse
eller lindring av skade som er blitt påført dem. 

Vil statsråden vurdere å frita
for egenandeler, i hvert fall, de som er blitt tilkjent pasientskadeerstatning?» 

  Jeg takker helseministeren for svaret. 

Det er flere og flere som henvender seg til
meg og spør om det kan være riktig at pasientene
avkreves egenandel for oppfølgingsbehandling for skader
helsevesenet har påført pasienten. Jeg kan forstå den
praktiske vanskelighet med å holde disse pasientene fra
hverandre under en travel hverdag i sykehus og poliklinikker. Like
fullt mener jeg det er helt urimelig at pasienter som er påført skade
ved behandling i sykehus, under oppfølging og behandling
av denne skaden skal måtte betale egenandeler. Finner ikke
helseministeren også at dette kan føles svært urimelig
i forhold til den enkelte pasient, som må betale fra 185 kr
og oppover for hver konsultasjon? Jeg snakker da om skade som er
påført i det offentlige helsevesen.

  Jeg takker igjen for svaret fra helseministeren. 

Utgangspunktet for dette spørsmålet
gjelder en pasient som også har fått tilstått
pasientskadeerstatning. I et tilfelle som dette mener jeg det absolutt
må være riktig at denne pasienten blir fritatt
for egenandeler, noe pasienten ikke blir. Saken er nemlig den at
det tar fra to til tre år å få avgjort
en pasientskadeerstatning fra Pasientskadeerstatningsnemnda.
I mellomtiden går pasientene til sykehuset og
får etterbehandling og oppfølging og må hver gang
betale egenandeler fra 185 kr og oppover. Dette synes jeg
er urimelig. Kunne man ikke innføre den praksis at de pasientene
som blir skadet ved sykehus, kan samle opp disse egenandelene og
få dem refundert fra det sykehus som har påført
pasienten skade? Det burde være en enkel, god praksis å følge.

