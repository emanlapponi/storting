 Jeg har følgende spørsmål
til den ærede sosialministeren:

«En enslig mor i Oslo som
har måttet slutte å jobbe, og som har avbrutt
sin videreutdannelse pga. sin kreftrammede gutt på ti år,
får ikke økonomisk støtte til
livsopphold i en for henne vanskelig
livssituasjon.

Vil statsråden her gripe inn og sørge
for at denne familien sikres økonomisk utkomme, slik at
moren kan følge opp sitt alvorlig syke barn under
en lengre behandlingsprosess?»

 Jeg takker sosialministeren for svaret, som
jeg ser svært positivt på, og for at departementet
allerede har tatt fatt i denne saken.

Denne enslige morens livssituasjon
er dessverre et av de mange tilfeller som ikke
fanges opp av det velferdssikkerhetsnett som vi har, og som er veldig
bra. Men vi vil alltid finne tilfeller hvor regelverket ikke
helt stemmer. Da mener jeg at i dette tilfellet burde
de respektive organer, spesielt sosialkontoret, i utgangspunktet
brukt hodet og hjertet i noe større grad enn de tydeligvis
har gjort her, for å hjelpe denne damen som utvilsomt
er i en særdeles vanskelig livssituasjon.
Når man har alvorlig sykdom i familien, i forhold til sitt
eget barn (presidenten klubber), og attpåtil ikke
har penger til å kjøpe mat for, da er situasjonen
alvorlig, og da må også et sosialkontor bruke
hodet.

Vil sosialministeren forsikre meg om her og
nå at saken blir fulgt opp, og at dette bringes på plass
så raskt som overhodet mulig (presidenten klubber), og
i god tid før jul? Så konkret må jeg
være.

