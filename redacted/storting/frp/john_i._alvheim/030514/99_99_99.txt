 Jeg skal få lov å stille
den ærede helseminister følgende spørsmål:

«I pressemelding fra Sosial- og helsedirektoratet
datert 6. mai i år går det frem at så mange
som 1 000 norske pasienter kan være
smittet med hepatitt C-virus ved blodoverføring før
1993.

Hvilke tiltak utover at pasientene blir anmodet
om å melde seg for kontroll, vil statsråden sette
i verk?»

 Jeg takker statsråden for svaret.
Som vanlig er helseministeren raskt ute med
reaksjon på ting som skal sjekkes opp,
og det er jeg fornøyd med.

Mitt første tilleggsspørsmål,
av flere, er som følger: Hvorfor kommer denne saken opp
i dagen nå, ti år etter 1993? Jeg synes ikke
det var tilfredsstillende, det som ble sagt fra helseministerens side
når det gjaldt å følge disse pasientene.
Vet man overhodet med noen som helst sikkerhet at så mye
som opp til 1 000 pasienter kan være smittet,
og hvem er i tilfelle ansvarlig for det?

 Jeg takker igjen for svaret.

Jeg synes det er lovlig sent å sette
i gang undersøkelser ti år etterpå om
hvorvidt noen er smittet eller ikke. Og at utgangspunktet
for helseministerens kjennskap til dette skal være et TV-program,
vitner om liten troverdighet til systemet på høyeste
hold.

Hepatitt er ingen banal barnesykdom. Sykdommen kan
gi alvorlige leverskader, med døden til følge, etter
en relativt lang og smertefull sykdomsutvikling. Jeg vil allerede
her og nå forsikre meg om fra helseministerens side at
de pasienter som måtte bli funnet og fått
påvist alvorlig sykdom av denne virussmitten, får
et bedre erstatningsoppgjør enn hva de pasientene
som ble utsatt for Dent-O-Sept-penselen, ble gitt. Jeg vil gjerne
ha et svar fra helseministeren på det,
og at han forsikrer meg om at så vil skje.

