 Jeg takker statsråden for svaret.
Det er ikke helt i tråd med det som man får
inntrykk av når man snakker med fagfolk rundt omkring i
foretakene.

Jeg er kjent med fra budsjettdokumentene og
fra helseminsterens styringsbrev til foretakene at han forutsetter at
behandlingsnivået skal ligge på omtrent samme nivå i 2004
som i 2003. Dette betyr etter min mening egentlig en reversering
av behandlingskapasiteten, og jeg har registrert
i media at flere sykehus har bebudet kutt i tilbudene
og planlegger ytterligere kutt av ulike typer.

Kan helseministeren i denne
sammenheng bekrefte at mangel på driftsmidler i 2004 ikke
har ført til eller kan føre
til at fagpersonell delvis går uvirksomme i våre
sykehus?

