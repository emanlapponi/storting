 Jeg takker igjen statsråden for svaret,
og forventer at Stortinget blir orientert om utviklingen.

Det er signalisert fra flere foretak at de
for å opprettholde likviditeten
har måttet øke sine kassakredittlån
betydelig. Selv om rentenivået i dag er lavt, vil renten
på kassakreditt være
rimelig høy og kunne medvirke til at sykehusene
rett og slett kaster penger ut av vinduet istedenfor å bruke
midlene på pasientbehandling.

Har helseministeren oversikt
over hvor stor økning i prosent av kassakreditten foretakene
har foretatt så langt i 2004?

