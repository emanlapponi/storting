 Mitt spørsmål går
til den ærede sosialminister:

«I en større kommune er jeg
blitt gjort oppmerksom på utlysning av stillinger i helse-
og sosialsektoren der de fleste stillinger er utlyst som 10, 20,
30 og 40 pst. stillinger. Til et bokollektiv søkes 6 hjelpepleiere/omsorgsarbeidere, alle
i 10,33 pst. stilling. Vi vet dessuten at mange omsorgsarbeidere ønsker
seg 100 pst. stillinger.

Hva kan statsråden gjøre
med denne ekstreme deltidsproblematikken i omsorgssektoren?»

 Jeg takker statsråden for svaret.
Hun synes å være på linje med
meg i at det er svært uheldig med disse lave
brøkstillingene i omsorgssektoren, noe som vil gi som resultat
at de pleietrengende og særlig
de senil demente må forholde seg til langt flere personer
enn de burde gjøre.

Slik jeg ser det, vil fjerning av disse små brøkstillingene være
et av de viktigste tiltak en kan gjøre
for å få til bedre rekruttering av omsorgsarbeidere.
Det er jo en håpløs arbeidssituasjon for omsorgsarbeidere
som er avhengig av en inntekt en kan leve av, å måtte
ta til takke med brøkstillinger helt ned mot 10 pst.,
og dermed måtte forholde seg til et stort antall arbeidsgivere
for å overleve.

Når kommunene praktiserer så små brøkstillinger, skyldes
det, tror jeg, i hovedsak at grunnbemanningen er for lav i våre
omsorgsinstitusjoner. Det kan i hvert fall statsråden gjøre
noe med.

Mitt oppfølgingsspørsmål
blir da som følger: Vil sosialministeren gripe
inn overfor kommunene og påse at det rett og slett ikke
tillates å avertere deltidsstillinger på under
50 pst. i våre omsorgsinstitusjoner? Denne saken
har også et viktig likestillingsaspekt.

 Jeg takker igjen statsråden for svaret.

Jeg er klar over at administrering og ansettelse
av personell og slike ting er et kommunalt ansvar. Men det er mitt
ansvar, og det er også sosialministerens ansvar,
disse brøkstillingene, som gir som resultat uheldige situasjoner
for pasientene og særlig de senil demente, med utagering
hvis man må forholde seg til flere personer enn strengt
tatt nødvendig.

Jeg ser så alvorlig på dette
at det må gjøres noe så raskt som mulig
for å få stoppet denne utviklingen, hvor vi ser
avertert stillinger helt ned til 5 pst. Vil statsråden, om
nødvendig, ta initiativ til å endre
loven på dette punkt, slik at man får stoppet
den utviklingen som har vært på gang, og som er
blitt mer ekstrem for hvert år som har gått?

