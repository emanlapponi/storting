 Jeg takker statsråden for svaret.
Men de opplysningene som han ifølge Helse Sør
gir om døgnplasser på DPS-ene, stemmer ikke med
virkeligheten i forhold til de vedtak som foreligger.

Jeg sier meg veldig glad for at helseministeren
for kort tid siden satte foten ned og gav klar beskjed til foretakene
om å stoppe nedbyggingen av psykiatriske sengeplasser.
Jeg går ut fra at det også vil gjelde de påtenkte døgnplassene
i våre DPS-er.

En av hovedintensjonene med bygging av DPS-ene
i henhold til den nye psykiatriplanen var å opprette et
tilstrekkelig antall døgnplasser i distriktene, med relativt lav
innleggelsesterskel, men med faglig oppfølging. Står helse-
og omsorgsministeren og departementet fast ved denne intensjonen,
og vil helseministeren sørge for at intensjonen blir fulgt
i de respektive foretak?

