 Jeg skal få stille følgende spørsmål
til den ærede sosialminister:

«Sosialministeren har skapt store
forventninger hos en rekke unge heroinmisbrukere i landet med sitt
forslag om at 10-årsgrensen for å ha misbrukt
heroin ikke skal være absolutt for å få metadon-
eller Subutex-assistert rehabilitering. Dessverre ligger det ikke
ekstra penger i statsbudsjettet til en utvidelse av metadon- og
Subutex-behandling.

Hvorfor følger ikke statsråden
opp sine egne løfter ved å bevilge mer penger
til medikamentassistert behandling?»

  Jeg takker statsråden for svaret
og sier meg med en gang enig i at man bør se nærmere
på hvordan disse midlene brukes.

En har i dag ca. 700 pasienter under medikamentell rehabilitering
med metadon eller Subutex til en kostnad på ca. 160 mill.
kr, som er anført i budsjettet for neste år, og
som stort sett er det samme beløpet som for inneværende år.

Mitt anslag over hvor mange som burde ha fått
tilbud om metadon eller Subutex, er minst 2 000. Den gitte
bevilgningen burde kunne være tilstrekkelig for dette om ikke
metadonsenteret på Ullevål hadde lagt beslag på en tredjedel
av den bevilgede pengesummen. Og da kommer jeg tilbake til sosialministerens
svar. Vil sosialministeren gjøre noe med driftskostnadene
ved MARIO på Ullevål, slik at pengene
kommer pasientene mest mulig til gode, ikke fagpersonalet? 

Jeg har følgende spørsmål til den ærede helseminister:




«Regjeringen har bestemt at fastlegeordningen skal tre i kraft 1. juni 2001 selv om det i øyeblikket mangler 400-500 allmennleger som vil delta i ordningen.




Finner statsråden det forsvarlig å iverksette fastlegeordningen i en slik situasjon?»




Jeg takker statsråden for svaret, som slett ikke er betryggende for meg. 




Så langt har fastlegeordningen ført til flukt av allmennleger fra primærkommunene. Det synes for meg helt åpenbart at det ikke vil være mulig å skaffe til veie et tilstrekkelig antall allmennleger frem til juni neste år. At man får det om noen år, er en helt annen sak, og det får vi håpe. 




Jeg har fått svært mange henvendelser fra allmennleger som ikke vil gå inn i ordningen, og jeg har registrert at bare i Bergen kommune mangler det 64 fastleger for at ordningen skal kunne fungere. Kan vi risikere at man fra 1. juni også må suspendere Bergen kommune, som er landets nest største by, fra denne ordningen? Hva vil konsekvensene av det bli?




