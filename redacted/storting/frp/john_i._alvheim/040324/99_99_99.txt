 «Ifølge tilsynsmeldingen
for 2003 fra Statens helsetilsyn viser en ny landsomfattende kartlegging
som ble utført ved indremedisinske
avdelinger i 2003, at tallet på korridorpasienter igjen
er økende. Særlig ved St. Olavs Hospital HF og
Universitetssykehuset i Nord-Norge HF er det en betydelig økning
i forhold til 1999, da tallene var synkende.

Hva mener statsråden kan være årsaken
til økningen av korridorpasienter i disse foretakene, og
hvilke tiltak er nødvendige for å stanse denne
uviklingen?»

 Jeg takker statsråden for svaret.

Det har vært en prioritert oppgave
for departementet og Stortinget å få redusert
antall korridorpasienter ved våre sykehus, som
er både uverdig og faglig utilfredsstillende.

Slik jeg ser det, kan det være
to viktige grunner til at antall korridorpasienter igjen øker.
For det første: Såkalte utskrivningsklare pasienter
fra sykehusene er såpass dårlige at
de trenger intensiv oppfølging etter utskrivningen.
Mange kommuner har ikke faglig kompetanse, slik at man
av et forsvarlighetshensyn lar pasientene ligge lenger i sykehus,
og heller betaler mulkt. En annen grunn, som kanskje er den viktigste,
slik jeg ser det, er mangelen på somatiske sykehjemsplasser
i svært mange kommuner. Bare et lite
mindretall på en tredjedel av våre omsorgsboliger
er utstyrt med fast bemanning slik at man kan ta vare
på alvorlig syke og omsorgstrengende.

Kunne det være en tanke
at staten ved helseforetakene og kommunene fikk utrede spørsmålet
om etablering av en halvannenlinjetjeneste for de sykeste pasientene
over noen tid?

 Jeg takker igjen helseministeren
for svaret.

Jeg er kjent med at departementet jobber med
en forenklet og mer rettferdig tilpasning når det gjelder
finansiering av egenandeler for de ulike omsorgstjenestene
i kommunene. I den sammenheng mener jeg det ville være fornuftig
om en kom frem til et system der pengene fulgte pasientene. Dette
ville kunne medføre at private interessenter etablerte
seg og drev offentlige pleie- og omsorgsinstitusjoner, og at de
eldre fikk fritt sykehjemsvalg. Jeg tror dette også ville
hjelpe på kapasiteten når det gjelder omsorg og
pleie i kommunene, noe som igjen ville medvirke til en betydelig
reduksjon av korridorpasientene.

Har helseministeren noen
sans for denne tankegangen?

