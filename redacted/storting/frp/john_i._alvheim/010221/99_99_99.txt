 «I Aftenposten 15. februar 2001 opplyses
det at Ullevål sykehus vil legge ned smerteklinikken
og overføre pasientene til Aker. Smerteklinikken på Ullevål
er et svært godt og nødvendig tilbud til 500 alvorlig
syke pasienter som den eneste hjelpen de får mot smerter
som ikke er til å leve med. Legene ved klinikken på Ullevål
frykter lengre ventetid for smertepasienter dersom klinikken på Ullevål
legges ned. 

Vil statsråden sørge for
at smerteklinikken på Ullevål sykehus opprettholdes?» 

  Jeg takker helseministeren for svaret.

Igjen står vi overfor den ulykkelige
situasjonen med fylkeskommunal sykehusdrift. Det har så langt
gått meget tregt med å få etablert tverrfaglige,
adekvate, gode smerteavdelinger ved våre større
sykehus. Ullevål sykehus, som er det største universitetssykehuset,
har over lang tid hatt en faglig meget god smerteavdeling, og det er
etter mitt skjønn meningsløst at denne nå skal
legges ned og overføres til et annet sykehus, særlig
fordi Ullevål sykehus er et universitetssykehus som har
undervisningsplikt i forhold til de medisinske studentene.

Den antatte økonomiske besparelsen
ved å overføre smerteavdelingen til Aker sykehus
ser ut til å være 200 000 kr.
Kan helseministeren som øverste ansvarlig for norsk helsevesen
akseptere at man fjerner dette tilbudet ved Ullevål sykehus
for å spare 200 000 kr i året?

  Jeg takker igjen helseministeren for svaret.

Helseministeren kjenner veldig godt til at
byråden har pålagt Ullevål sykehus å spare
mellom 300 og 400 mill. kr i inneværende år,
og her tar man altså denne viktige funksjonen i forhold
til pasientene for å spare 200 000 kr.

Smertebehandling ved våre sykehus
må ikke bygges ned, etter mitt skjønn, men trappes
opp. Å være pasient med smerter 24 timer i døgnet
kan vi vanskelig sette oss inn i.

Har helseministeren personlig forsikret seg
om at de smertepasientene som nå tenkes forflyttet til
Aker sykehus, ikke får lengre ventetid, og at de får
den samme faglige, gode behandlingen ved Aker sykehus som ved Ullevål
sykehus?

