  Jeg takker igjen helseministeren for svaret.
 Jeg er fullt klar over hva som ligger i planene for å bedre
denne situasjonen.  Men planer er en ting, praksis er en annen ting,
og det tar rimelig lang tid før vi får de nye
ressursplassene som helseministeren snakket om.  Jeg mener noe må gjøres 

nå,

 og at man ikke må vente
med det.

Det har faktisk vært dokumentert at
etter at man la ned Reitgjerdet sykehus, som var et spesialsykehus
for denne typen pasienter, har man hatt veldig mange uheldige situasjoner
med sinnssyke i norske fengsler. Hadde man fulgt Fremskrittspartiets
råd, hadde man for lengst hatt en spesialinstitusjon for
disse pasientene.

Jeg vil henstille til helseministeren at man
finner strakstiltak nå fortest mulig for å ta
ut de sinnslidende som i dag sitter i norske fengsler.

