  Jeg takker statsråden for svaret
og føler meg beroliget med at et slikt signal som antydet
her ikke er gitt av helseministeren, men at dette er noe
man kommer tilbake til i styringsbrevet.

Forslaget om å øke ISF fra
40 til 60 pst., som Fremskrittspartiet
fikk vedtatt i budsjettforliket, gir foretakene et incitament til å utnytte
sin kapasitet effektivt og øke sine inntekter
betydelig. Det tror jeg vil gi som resultat at vi kan få en økning
av pasientbehandlingen, kanskje tilsvarende økningen fra
2002 til 2003 på 4 til 5 pst.

Er helseministeren enig
i at en slik mulighet burde være til stede?

