  Jeg takker igjen helseministeren
for svaret, og jeg tar som gitt at det er helseministeren
som i sitt styringsbrev til foretakene gir de instrukser som er
nødvendige, også når det gjelder økning
av pasientbehandlingen i henhold til Stortingets intensjoner
og Stortingets bevilgning.

Motkreftene til sykehusreformen er meget aktive
med å spre rykter og negative karakteristikker om sykehusreformen
som skaper uro, misforståelser og irritasjon rundt omkring, ikke bare
i det enkelte sykehus, men særlig i det lokale miljøet.

