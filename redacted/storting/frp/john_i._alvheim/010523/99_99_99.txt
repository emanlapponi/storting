  Jeg har et spørsmål til
den ærede helseminister:

«Seksjonsoverlege Lindemann ved intensivavdelingen
for nyfødte på Ullevål sykehus
la i januar i år frem en rapport om senskader i skolepliktig
alder for prematurbarn født før 25. uke
med en kroppsvekt på 1 500 gram.
Det ble i denne rapporten påvist senskader i skolepliktig
alder for én av fire av prematurbarna.

Hvilke tiltak mener statsråden
må iverksettes for å redusere senskader hos prematurbarn?»

  Jeg takker statsråden for det meget
positive svaret. 

Jeg vil ikke personlig ha noen
formening om hvor grensen for behandling av for tidlig fødte
barn bør gå. Mitt anliggende i dette spørsmålet
er hva som kan gjøres for å forebygge senskader
hos disse barna. 

De senskader som er påvist i Lindemanns
rapport, er hyperaktivitet og lese- og skriveproblemer, og vi snakker her
om opptil flere hundre barn. Det fremgår av nevnte rapport
at sykehusene ikke føler seg ansvarlig
for videre oppfølging av premature barn etter
at utskriving fra sykehuset har skjedd. 

Mitt første oppfølgingsspørsmål
til statsråden – som han delvis for så vidt
har svart på allerede – blir: Finnes det i dag
spesielt utarbeidede rutiner for oppfølging av disse
barna?

  Jeg takker igjen statsråden for svaret. 

Barnelege/psykiater Anne-Marie Hadenius
ved barne- og ungdomspsykiatrisk avdeling i Oslo uttaler
til en avis at det koster ca. 150 000 kr å redde
hvert prematurbarn det første leveår. Etter
en tid gjøres det lite eller intet
for å forebygge senskader, verken i barnehage eller
skole, sier legen. Hun viser imidlertid til den svenske
modellen for oppfølging av prematurbarn, som i utgangspunktet
er slik at alle prematurbarn karakteriseres
som en risikogruppe og blir fulgt opp fra helse, skole og sosialvesen helt
frem til seksårsalderen. 

Vil helseministeren vurdere å innføre
tilsvarende oppfølgingsmodell av prematurbarn i Norge,
slik som praksis er i Sverige i dag?

