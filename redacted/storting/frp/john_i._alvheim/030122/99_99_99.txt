 Jeg har følgende spørsmål
til den ærede helseminister:

«Et sjette byggetrinn ved Vestfold
Sentralsykehus ble vedtatt av fylkestinget i Vestfold i 2000. I
St.prp. nr. 59 for 2001-2002, Spesialisthelsetjenestens økonomi
og budsjett 2002, forutsettes det at sjette byggetrinn
var forutsatt ferdigstilt ved årsskiftet 2004-2005. Råbygget
er halvveis ferdig, men videre forsering av bygget er nå stanset
opp pga. pengemangel.

Hva akter statsråden å gjøre
med dette?»

 Jeg takker statsråden for svaret,
som bekrefter helseministerens tidligere uttalelse til Tønsbergs
Blad om at sjette byggetrinn ved sykehuset i Tønsberg skal
gjennomføres som forutsatt. Et annet svar ville være
oppsiktsvekkende fra en helseminister som jeg oppfatter som en ordholden
person.

Det er imidlertid ikke likegyldig
om finansieringen skjer dels ved økt investeringstilskudd eller
ved økt låneramme. Opptak av lån til
bygging skal senere betjenes av foretaket, og derfor bør
investeringstilskuddet være relativt høyt.
Kan helseministeren her og nå bekrefte
at Helse Sør vil få en økt investeringsramme,
slik at nødvendig låneopptak ved Sentralsykehuset
i Tønsberg ikke blir høyere enn at sykehuset
i fremtiden kan betjene lånet på en forsvarlig
måte?

 Jeg takker igjen helseministeren
for svaret, og jeg oppfatter det fortsatt som positivt for prosjektet.

Så langt har utbyggingen og moderniseringen
ved Sentralsykehuset i Tønsberg over lang tid vært
en stor belastning, både for de ansatte og pasientene.

Det er derfor særdeles viktig at forseringen
av sjette byggetrinn går etter planen, uten ytterligere
forsinkelser med dertil tilsvarende problemer
både for pasienter og ansatte. På grunn av innskrenkninger
av sengekapasiteten under byggingen har Sentralsykehuset i Vestfold
helt frem til dags dato hatt et ekstremt overbelegg og
korridorpasienter, et overbelegg som har grenset til det uforsvarlige,
både for pasienter og ansatte.

Kan helseministeren forsikre
meg om at en under sluttfasen av sjette byggetrinn, så langt
det er mulig, legger bedre til rette for en normal drift
ved sykehuset med hensyn til antall pasienter, og at Helse Sør
vil medvirke til å lette på overbelegget ved Sentralsykehuset
i Vestfold ved å overføre pasienter til andre
foretak i Helse Sør?

