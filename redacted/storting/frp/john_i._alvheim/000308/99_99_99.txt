 Jeg har følgende spørsmål
til den ærede helseminister:

«Antall innmeldte uhell ved bruk av
medisinsk-teknisk utstyr i sykehus er fordoblet fra 1998 til 1999,
og hertil kommer at det er en betydelig underrapportering av slike
uhell. Det medisinsk-tekniske utstyret brukes fortrinnsvis av leger
og sykepleiere.

Mener statsråden at denne personalkategorien
har tilstrekkelig teknisk kompetanse til å betjene det
stadig mer kompliserte medisinsk-tekniske utstyret som anskaffes
i våre sykehus?»

  Jeg takker helseministeren for svaret. 

Jeg mener at det er minst to forhold som kan
være grunnen til at vi har et økende antall uhell
med medisinsk-teknisk utstyr. For det første: Opplæringen
av dem som skal bruke utstyret, er for dårlig. For det
andre: Mange sykehus har i dag et medisinsk-teknisk utstyr som både
er 20 og 30 år gammelt, og som for lengst burde vært
renovert. 

Er den opptrappingsplanen og tilskuddsordningen som
nå er etablert for anskaffelse av medisinsk-teknisk utstyr
i norske sykehus, tilstrekkelig til at man kan få renovert
det gamle utstyret innenfor en forsvarlig tidsramme? 

