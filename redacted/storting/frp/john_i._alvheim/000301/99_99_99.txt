 Jeg skal igjen få stille den ærede
helseminister et spørsmål:

«Det har frem til nå vært
praktisert en liberal utdeling av «angrepillen»,
gjerne gjennom helsestasjoner, jordmødre og helsesøstre.
Statens helsetilsyn har nå innskjerpet at «angrepillen» er
reseptpliktig og kun kan forskrives av lege. 

Vil statsråden ta et initiativ overfor
produsenten av «angrepillen» for å få fjernet
reseptplikten?»

  Jeg takker helseministeren for svaret. Jeg
opplever igjen at helseministeren ligger litt i forkant av selv
meg i sånne saker, og det er jo hyggelig. Jeg håper
at det preparatet som nå er til salgs, eksempelvis i Frankrike,
fortest mulig kan bli godkjent i Norge.

Det kan være delte meninger om bruk
av «angrepillen» som prevensjonsmiddel, men så lenge
denne tross alt brukes til forebygging av uønskede svangerskap,
er det riktig at tablettene er lett tilgjengelige og kan fås
hos jordmødre og på helsestasjoner.

Mitt spørsmål er: Finnes
det pålitelig dokumentasjon på at aborttallet
har gått ned som en følge av bruk av «angrepillen»?

