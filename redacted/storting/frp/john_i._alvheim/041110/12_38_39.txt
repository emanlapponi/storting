 Jeg takker igjen helseministeren for svaret.
Det er ikke så veldig mange måneder siden vi hadde
denne saken oppe her i spørretimen fordi Helse Midt-Norge
hadde gjort et vedtak om å stille videre utbygginger av
DPSer i bero.

Noe annet, mer prinsipielt, er at det er frustrerende stadig
vekk å registrere uheldige forhold i mange av helseforetakene
når det gjelder opptrappingsplanen for psykiatri. Jeg kan
i den sammenheng vise til siste rapport fra Riksrevisjonen, hvor
man ikke er i stand til å dokumentere hvordan man har brukt øremerkede
midler til psykiatri. Føler de regionale helseforetak seg
så fristilt fra faglig politisk styring, regelverk og lovverk
at de gjør omtrent som de selv vil? Vil helseministeren
i denne sammenheng vise muskler ved virkelig å gå inn
og rydde opp i disse forhold i samtlige helseforetak?

