  Mitt spørsmål går til den ærede helse- og
omsorgsministeren:

«I TV 2-nyhetene den 20. januar ble det opplyst
at 1 av 3 personer ikke oppnår telefonkontakt med fastlegen. Hensikten
med ordningen var nettopp at alle skulle ha en fast og kjent lege
å forholde seg til som skulle gi den enkelte skikkelig oppfølging.
Dersom det er riktig det som hevdes i TV 2, er disse forutsetningene
ikke oppfylt, til tross for at legene får betalt for hver eneste
pasient på sine respektive lister. Ifølge TV 2s beregninger svarer
380 fastleger bare på 50 pst. av henvendelsene.

Hva vil statsråden gjøre?»

