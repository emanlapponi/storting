  Mitt spørsmål går
til den ærede helse- og omsorgsminister:

«Ifølge protokollen fra foretaksmøtet
i Helse Sør 27. januar vedtok flertallet å nå økonomisk
balanse i løpet av 2006. For 2005 skal
negativt årsresultat ikke overstige 500 mill.
kr. Mindretallet er av den oppfatning at HOD undervurderer konsekvensene
av nødvendige tiltak. De er bekymret for kvaliteten på helsetilbudet.
Mindretallet aksepterer ikke kravene uten oversikt over
konsekvensene, noe som synes som et rimelig krav.

Har statsråden oversikt over de forventede
konsekvenser og analyser av disse?»

