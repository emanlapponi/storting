 Jeg har følgende spørsmål
til den ærede helseminister:

«Sosial- og helsedirektoratet anbefaler
overfor Helsedepartementet at flere rusmisbrukere bør få metadonbehandling.

Vil statsråden følge opp
denne velbegrunnede anbefalingen fra Sosial- og helsedirektoratet?»

 Jeg takker helseministeren for
svaret, som jeg oppfatter som relativt positivt. Men jeg vil også bemerke
at feil bruk av medikamenter i alle sammenhenger er livsfarlig.

All forskning på metadon
er entydig. Metadonbehandlingen er effektiv. Den fører
til færre overdoser, reduserer kriminalitet og gjør
livet til rusmiddelmisbrukerne bedre. Så langt jeg vet,
har vi i dag under behandling med metadon eller Subutex
ca. 1 800 brukere, mens det ut fra behovet etter
mitt skjønn burde vært minst 5 000. Det
er lang ventetid på behandling og et altfor stort byråkrati
rundt opptaket.

Jeg er glad for at helseministeren
vil fjerne 25-årsregelen som eneste regel, men fortsatt
er regelverket komplisert, tungvint å praktisere
og oppleves som å være i motstrid til
brukeren som søker behandling. Mitt oppfølgingsspørsmål
går da ut på: Bør ikke pasienter
med rusmisbruksdiagnose ha den samme rett og enkle tilgjengelighet
til behandlingsapparatet som alle andre pasienter
i dette landet?

 Jeg takker igjen helseministeren
for svaret.

Jeg er enig i denne evalueringen som skal gjøres,
men det er ikke likegyldig hvem som skal foreta den. Vi
har også motkrefter mot denne form for behandling
av rusmiddelmisbrukere, så jeg vil nøye
følge med på hvem som oppnevnes til å gjøre
denne evalueringen.

En rapport fra Trondheim nylig påviste
at syv unge mennesker døde av overdose
mens de ventet på metadonbehandling. Det ble i samme rapport
opplyst at ventetiden for metadon i Trondheim pr. dags dato
er på over to år. Kan helseministeren akseptere
denne diskrimineringen i norsk helsevesen av de narkomane og dermed
opprettholde det relativt høye
tallet på overdosedødsfall vi i øyeblikket
har i landet?

