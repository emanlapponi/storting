 Mitt spørsmål går
til den ærede sosialminister:

«I sosialkomiteens budsjettinnstilling
for 2003 heter det i romertallsvedtak V følgende: «Stortinget
ber Regjeringen vurdere hvordan en kan sikre det økonomiske grunnlaget
for bladet Velferd.» Ifølge brev fra Velferd til statssekretær
Risebrobakken den 31. mars med kopi til meg sier
Sosialdepartementet i brev datert den 11. mars at bevilgningen for
2003 er en overgangsordning.

Kan statsråden forklare hvorvidt hun
har forstått vedtaket i Stortinget som et forslag om en
overgangsordning?»

 Jeg takker statsråden for svaret,
som overhodet ikke er et svar på mitt spørsmål.
De andre bladene er jeg mindre interessert
i i denne sammenheng.

Jeg må spørre statsråden
om departementet er i stand til å lese innenat.
Vedtaket i Stortinget gjorde det klinkende klart at bladet Velferd
skulle sikres for fremtiden og ikke bare i en
overgangsordning for 2003.

Ved flere anledninger har jeg registrert
at denne regjeringen ikke tar særlig på alvor alle
de vedtak Stortinget gjør, og det må det de facto
bli slutt på.

Kan sosialministeren her og nå forsikre
om at bladet Velferd også skal sikres finansiell
drift i årene som kommer? Det er Stortingets vilje at dette
frittstående kritiske bladet skal fortsette å komme
ut.

 Jeg takker igjen statsråden for svaret.

Jeg vil tro at jeg kjenner Fremskrittspartiets
program bedre enn statsråden gjør. Det
er overhodet ikke relevant i denne sammenheng.

Slik jeg ser det, har ikke sosialministeren
og departementet fulgt opp Stortingets klare og utvetydige vedtak. Det
står da bare én ting igjen å gjøre,
og det er at det samme stortingsflertall pålegger Regjeringen å sikre
dette bladets finansielle fremtid. Det skal jeg påta meg å sørge
for blir gjort.

