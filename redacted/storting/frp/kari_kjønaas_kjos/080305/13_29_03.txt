 Som medlem av arbeids- og sosialkomiteen er jeg selvfølgelig opptatt av utgiftene til sykmeldinger og av å prøve å unngå at folk havner på uføretrygd fordi de faktisk ikke får den oppfølgingen de trenger for å stå i arbeid. Med den store NAV-reformen og velferdsmeldingen som vi har vært igjennom, blir det litt underlig for meg at man på den ene siden står på denne talerstolen og forteller om alt det gode vi skal gjøre for å hjelpe folk til å stå i arbeid, mens man på den andre siden har ledige fysioterapeuter, som igjen krever at man faktisk har ganske mye penger selv for å kunne få behandling. Jeg hadde håpet at statsråden ville se litt på sammenhengen mellom det arbeidsfeltet som jeg er innenfor, og det arbeidsfeltet som statsråden er innenfor, fordi disse feltene henger veldig tett sammen akkurat i denne saken. 




