 Det er et annet poeng som jeg har vært opptatt av. Statsråden sier her at man skal se på et økt finansieringsansvar for kommunene. På mitt arbeidsfelt er det staten som vil ha innsparingen ved at det er en god fysioterapitjeneste i kommunene, mens kommunene får utgiftene. Det er litt problematisk å øke tilbudet når man som politiker sitter med budsjetter som ikke gir innsparinger. Det er et generelt problem i kommunene når man sitter med små budsjetter og skal gjøre alle de viktige tingene. Ut fra de signalene statsråden kommer med, hvor hun sier at finansieringsbyrden for kommunene skal økes, ville det være fint å høre hvordan hun har tenkt at det med et slikt system faktisk blir et bedre tilbud. 




