 Statsråden sa at informasjonen ikke har vært bra nok, og kapasiteten har ikke vært bra nok. Hvis begge de to tingene blir forbedret, så er i hvert fall det noe jeg er veldig glad for. Det er absolutt nødvendig for den enkelte å vite at den informasjonen man får, faktisk er korrekt, når situasjonen oppstår. To av eksemplene i innlegget mitt viste til at det var sjekket ut på forhånd, og etter at man flyttet, viste det seg at realiteten var en annen. Begge de sakene er tatt tak i av stortingsrepresentanter og gravd i, og begge sakene har faktisk fått en løsning. Men man får forskjellige svar - jeg har testet ut det. Jeg har tatt stikkprøver - ringt til forskjellige trygdekontorer og spurt om det samme og fått forskjellige svar. Det blir håpløst hvis den enkelte ringer til ett kontor, får ett svar, stoler på det og har det i bakhodet når man flytter ut. Det er en veldig viktig bit av dette komplekse spørsmålet som vi har diskutert nå.




Jeg imøteser i likhet med Høyre, forslag til forenklinger og/eller forbedringer både i regelverket og av informasjonsbiten.




