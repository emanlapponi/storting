  Jeg tillater meg å stille følgende
spørsmål til samferdselsministeren:

«To nye vegsjefer tiltrer 1. januar
2000, i Hordaland og Buskerud. I Hordaland er det nær 30 år
siden siste vegsjefskifte. Saken er sendt fylkespolitikerne til
høring i sak unntatt offentlighet. 

Er dette i tråd med Regjeringens ønske
om mer offentlighet, og vil statsråden ta initiativ til
en mer åpen prosess?»

  Jeg takker statsråden for svaret.
At loven åpner for at ting kan unntas fra offentlighet, er
langt fra at det må holdes hemmelig. Ved høringer
som dette må søkerliste og tilrådinger
fra etaten kunne sendes ut offentlig. Like viktig er det at politikerne
kan komme fram til sine anbefalinger i åpent møte.
I Hordaland ble saken behandlet i møte 21. oktober 1999.
Politikerne fikk først informasjon om saken på bordet
da fylkesutvalget ble samlet. I Buskerud ble saken behandlet dagen
før. Der fikk politikerne informasjon i sakslisten, som
ble sendt ut på ordinært vis. Ledelsen i Vegdirektoratet
har med tre personer rent flertall i ansettelsesutvalget. De ansatte
har to representanter, men disse er kun rekruttert fra ingeniørenes organisasjon,
på tross av at ingeniørene utgjør bare
10 pst.  av de ansatte. Hva vil statsråden konkret
gjøre for å få en mer representativ og
tidsmessig demokratisk prosess?

  Det siste statsråden sa, var betryggende å høre,
for innen vegetaten har det kommet flere rop om modernisering av
organisasjonen, med øn-ske om å hente inn ledere
som kan tenke nytt. Vil statsråden, når han sier
at denne saken til sjuende og sist vil komme på hans bord,
ta kontakt med disse enkeltpersoner og organisasjoner for å starte
en prosess der bredden i vegetaten blir mer synlig?

