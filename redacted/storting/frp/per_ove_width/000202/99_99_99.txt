  Jeg vil gjerne stille et spørsmål
til forsvarsministeren:

«I media fremgår det at en
høyere offiser fra Forsvarets overkommando møter
opp i en muslimsk moské under fredagsbønnen for å verve
personell til Forsvaret.

Mener statsråden at dette er riktig
ressursbruk av offiserer ved Forsvarets overkommando, og er dette
etter pålegg fra statsråden eller hennes departement
for å oppnå Regjeringens målsetting om
mer personell med innvandrerbakgrunn i Forsvaret; er statsråden
enig i denne fremgangsmåten?»

  Prinsipielt er jeg motstander av det prosjektet
og initiativet som statsråden nevner, og jeg mener at det
iallfall er unødvendig at Forsvarets overkommando – FO – skal
engasjere seg i dette. Personell til Forsvaret bør etter
min mening ene og alene engasjeres ut fra kompetanse og dyktighet,
og ikke noe annet. 

Burde man ikke heller la andre organisasjoner
i Forsvaret eventuelt ta seg av dette, f.eks. rekrutterings- og mediesenteret,
som nettopp skal ta seg av slike ting, og ikke la høyere
offiserer nær sagt løpe rundt i f.eks. muslimske
moskeer for å verve personell til Forsvaret?

Dette bekrefter det som har vært fremholdt,
iallfall fra undertegnede, flere ganger, at FO er for topptung.
Jeg har flere ganger etterlyst initiativ fra FO selv for å løse
dette. Og da må jeg spørre statsråden:
Er hun enig med meg i at FO er for topptung, og hva vil hun eventuelt
gjøre med dette?

  Jeg må si jeg er overrasket over
svaret, for jeg kan ikke riktig forstå at ikke statsråden
skal kunne engasjere seg mer i FOs gjøremål. Det
er jo nettopp det øverste organet vi har i Forsvaret.

For øvrig må jeg si at ved
FOs besøk i den muslimske moskeen under fredagsbønnen,
som det stadig refereres til, fremholdt imamen at muslimer ikke
kan kjempe mot muslimer. Så vidt jeg vet, er ikke dette
helt riktig, men det indikerer for meg at muslimer i Forsvaret selv
vil sette dagsorden for deltakelse. Når vi nå vet
at norske soldater i fremtiden vil bli engasjert i utenlandsoperasjoner
i FN- og NATO-oppdrag, blir jeg mildt sagt svært betenkt.
Hvor vil lojaliteten ligge? Er ikke statsråden også betenkt
over dette?

Likeledes ser Forsvarets sikkerhetsstab, som
statsråden nevnte, på rekruttering av personell
fra enkelte innvandrergrupper til offiserer og sivilt ansatte som
et problem. Deler statsråden disse betenkelighetene?

