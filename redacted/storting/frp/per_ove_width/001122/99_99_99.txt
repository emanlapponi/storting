 Jeg tillater meg å stille følgende
spørsmål til fiskeriministeren: 

«Kystdirektoratet har signalisert
at de ønsker å flytte losstasjonen på Hvasser
i ytre Oslofjord til Horten, til tross for at losene mener dette
av sikkerhetsmessige grunner er uklokt. 

Hva er statsrådens holdning til denne
saken?»

 Jeg har stor forståelse for at statsråden
legger vekt på kostnader, men når dette etter min
mening går ut over sikkerheten, er jeg meget betenkt. 

Jeg har lyst til å peke på en
rapport som er utført av Veritas, etter oppdrag fra Kystdirektoratet,
om en såkalt evaluering av farledene i Oslofjorden. Jeg
tillater meg å lese opp følgende fra denne rapporten:

«Enkelte
av brukerne stiller i noen grad spørsmål ved kompetansen
til trafikklederne» i Horten. «Det hevdes at de
har seilt lite, eller at det er lenge siden de har seilt. Deres
evne til å sette seg inn i en kritisk situasjon er derfor
begrenset. Det gis enkelte ganger en del merkelige instrukser fra
sentralen. At kompetansen er begrenset vil først og fremst
slå ut dersom losbordingsfeltet blir flyttet. I følge
brukerne vil ikke alle trafikklederne kunne gi fullgod navigasjonsveiledning
på seilasen inn til Bastø.»

Jeg må få lov å spørre
statsråden om han på bakgrunn av dette har lyst
til å si noe i forhold til økonomien.

