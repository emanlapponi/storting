 Eg ynskjer å stilla følgjande
spørsmål til helseministeren:

«I 2000 ble det utført 14
635 svangerskapsavbrudd. Dette er 356 flere enn året før.
Økningen har vært sterkest i de yngste aldersgruppene,
den høyeste siden 1990. Vi er også kjent med at
etter at angrepillen ble reseptfri, har det skjedd en kraftig økning
i salget av denne, de 3 første månedene
en økning på 83 pst.

Hva gjør Regjeringen for å følge
opp handlingsplanen «Forebygging av uønsket svangerskap
og abort 1999-2003», som sentrumsregjeringen la frem?»

  Eg takkar for svaret, men vil følgja
opp.

Ein ting er at ein ikkje kan ta svingingane
så alvorleg, som ministeren svarer, men når vi
ser at det er ein sterk auke hos dei yngste, synest eg at vi skal
ta det som eit varsku. Det er nemleg den mest sårbare gruppa.

Nå har vi faktisk gitt meir informasjon,
vi har gjort prevensjonen meir tilgjengeleg, vi har gjort ei rekkje
ting for å få ned talet på svangerskapsavbrot.
Og dei som ynskjer at angrepilla skal vera reseptfri, har sagt at
dersom den blir det, vil det føra til færre abortar.
Men når vi ser at det ikkje skjer, er spørsmålet
mitt: Kor mykje vekt har ein eigenleg lagt på den etiske
dimensjonen i prevensjons- og abortrettleiinga? Ein ting er å få svar
på teknikkar og kva ein kan bruka for ikkje å bli
gravid, men det andre som ein òg må leggja
vekt på, spesielt hos dei yngste, er den etiske
dimensjonen: det å klara å la vera, det å ha
ei haldning til dette – ikkje berre det at prevensjonen skal
vera tilgjengeleg, men òg at ein legg vekt på det etiske.

  I handlingsplanen blir det òg lagt
vekt på forsking om førebygging av uynskt
svangerskap, bl.a. Norges forskningsråd sitt forskingsprogram,
Forebyggende helsearbeid, for programperioden 1997-2000.
Har Regjeringa gjennom dette arbeidet fått del i ny og
nyttig kunnskap som kan leggast til grunn for førebyggjande
tiltak i tida framover? Det er den eine delen av spørsmålet
mitt. Den andre går på at vi kan ha
to måtar å sjå på førebyggjande
arbeid på. Den eine er å førebyggja svangerskap,
og den andre er å førebyggja abort når
svangerskapet er eit faktum. Då vil eg be helseministeren
svara på om Regjeringa i framtida vil sørgja for
at god rettleiing er tilgjengeleg, og at ein ikkje legg
opp til kutt f.eks. i det eine frivillige tilbodet vi har når
det gjeld hjelp og støtte til uynskte gravide, nemleg Alternativ
til abort i Norge. Det vart kutta ganske drastisk ned
på budsjettet som vart føreslått
frå Regjeringa si side sist. Vi klarte å retta
opp igjen desse kutta og meir til. Kan ministeren iallfall vera
ein talsmann for at denne organisasjonen får
behalda støtta si?

