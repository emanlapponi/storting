  «19. oktober i år ble den
katolske presten Father Nguyen Van Ly dømt
av en såkalt folkedomstol i Vietnam til 15 års
fengsel og 5 år i husarrest på grunn
av sin kamp for religionsfrihet i Vietnam.

Hva vil utenriksministeren gjøre for å påvirke
vietnamesiske myndigheter til å sette Father Ly fri?»

  Jeg vil gjerne få takke utenriksministeren
for svaret. Jeg synes det var meget positivt at han ønsker å ta
opp denne saken med Vietnams visestatsminister.

Vietnam fremstår i dag for
besøkende utenfra som et liberalt og åpent samfunn,
med reklame for Coca-Cola, Kodak, IBM, Nokia osv., og med gode
muligheter når det gjelder f.eks. å investere
og etablere nye bedrifter. Det kan derfor være
lett å glemme at Vietnam er en av de få gjenværende
kommunistiske ettpartistater i verden. Og når det gjelder
muligheten for å fremsette kritikk
mot regjeringen, er det liten toleranse og åpenhet.

Den katolske presten Nguyen
Van Ly og buddhistmunken Thich Quang Do, som i år var nominert
til Nobels fredspris, har fremstått som to av
de fremste forkjemperne for ytringsfrihet, religionsfrihet, demokrati
og menneskeretter. Den eneste kriminelle handling fader Nguyen Van
Ly har utført, er, så vidt jeg forstår,
at han har satt opp et banner utenfor kirken hvor det står:
Vi krever religionsfrihet. Dessuten har han (presidenten klubber)
skrevet et lite hefte hvor han krever religionsfrihet.

Nå ser det ut til at utenriksministeren
har forståelse for at han er dømt for politisk
aktivitet. Jeg vil gjerne be om en nærmere utdyping av
det.

  Jeg synes det er svært positivt at
vi er helt enige i denne saken. Jeg synes bare det er
viktig å påpeke …

Jeg må nesten få spørre
om denne klokken er korrekt. Den står på 38 sek.
når jeg begynner å snakke.

