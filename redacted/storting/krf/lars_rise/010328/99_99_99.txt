 Jeg tillater meg å stille følgende spørsmål
til forsvarsministeren:

«Behovet for nødhjelp på Kolahalvøya
er stort, og den frivillige innsatsen fra norsk side er betydelig.
Y s Men s Club i Harstad formidlet gjennom 1990-tallet klær,
sko, ulltepper o.a. fra militære overskuddslagre, og fra
1999 skjedde det i samarbeid med Kirkens Nødhjelp. I brev 27.
april 2000 fra Forsvarets overkommando legges imidlertid denne praksis
om.

Vil statsråden ta initiativ til at
byråkratiske hindringer kan fjernes slik at også hjelpeorganisasjoner
som Y s Men s Club kan få tilgang til militære
overskuddslagre?» 

  Jeg takker statsråden for svaret.

Jeg synes det er positivt at statsråden
ser positivt på det arbeidet som Y s Men s Club i Harstad
driver. Denne foreningen har sendt humanitær hjelp til
Murmansk fylke – mest til Kirovsk – helt siden
1990. Pr. i dag er det sendt 50 transporter, hver med ca. 80 m3.
Gjennom hele 1990-tallet har denne foreningen hatt god kontakt med
UD og fått penger, men har også hatt et samarbeid
med Forsvarsdepartementet, som det henvises til. Men foreningen
har altså støtt på problemer etter at
man ikke lenger automatisk vil godkjenne det samarbeidet som de
har hatt med Kirkens Nødhjelp. 

Jeg er svært opptatt av at vi får
en forsikring fra statsråden om at han nå vil
ta initiativ til at Y s Men s Club kan fortsette sin virksomhet,
en virksomhet som har pågått i ti år.

 Jeg har mottatt en hel del korrespondanse som
viser at det har skjedd en endring. 

Jeg synes det er leit, siden det har vært
et så stort engasjement i lokalmiljøet for å hjelpe
over grensen i en situasjon som er meget dramatisk på mange
måter, at en del av de varene som er formidlet, vitale
varer som klær, sko og ulltepper, faktisk har gått
til destruksjon i stedet for at det kunne vært brukt til
nødhjelp.

Jeg håper statsråden vil
påse at det ikke skjer, og at det ikke legges noen byråkratiske
hindringer i veien i Forsvarets overkommando for det verdifulle
arbeidet og det lokale initiativet som har pågått
helt siden 1990.

