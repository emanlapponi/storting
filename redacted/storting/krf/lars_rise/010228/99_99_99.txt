 Jeg har følgende spørsmål
til forsvarsministeren:

«Ifølge utskrift av lydopptak
fra forsvarsministerens pressekonferanse 16. februar sa statsråd
Godal at han hadde hatt «omfattende kontakter» med
de forsvarspolitiske talsmenn i Stortinget. Da han i muntlig spørretime 21.
februar ble spurt om hvem han hadde snakket med, benektet han opplysningene
det ble referert til, og henviste til at han hadde snakket med komiteen.

Vil statsråden beklage at han har
gitt Stortinget gale opplysninger?» 

  Jeg vil først få takke statsråden
for svaret, og for at han nå sier seg lei for det han sa
på pressekonferansen, som gav inntrykk av noe annet enn
det som var tilfellet. Men han har også her bekreftet at
han gav seg til å referere fra samtalene han har hatt,
altså at de forsvarspolitiske talsmenn ikke gav noen blankofullmakt
til en proposisjon som de ikke hadde sett.

Jeg ser jo at dette på en måte
ble hovedbegrunnelsen for at statsråden nå ikke
er pessimist. Så de samtaler han har ført i komiteen,
har ført til at statsråden nå ikke er pessimist
når det gjelder å få til et flertall. 

Det er jo helt riktig at det har vært
flere møter i komiteen. Men jeg tillot meg å spørre
i spørretimen forrige onsdag om hvem som hadde hatt samtaler
med statsråden, og fikk da dette med komiteen til svar.
(Presidenten klubber).

Skal jeg få stille oppfølgingsspørsmålet?

