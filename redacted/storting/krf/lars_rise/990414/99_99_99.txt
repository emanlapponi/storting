  Jeg tillater meg å stille følgende spørsmål

til sosialministeren:

«En døv virksomhetsleder

med ansvar for ca. 200 ansatte ved Conrad Svendsen Senter i Oslo

har fått avslag på sin søknad om 80 timers

tolking pr. måned. Ved siden av å inneha en krevende

stilling er han en viktig rollemodell for de døve ved den

institusjon han leder.  	Vil statsråden vurdere dispensasjon

fra folketrygdloven § 10-7 f) og forskriftens § 1

b) om arbeidstolking ut fra de spesielle behov i stillinger som

denne?»

  Jeg vil først få takke statsråden

for svaret, og det høres jo ut som det kan åpne

seg en mulighet. 

Når jeg har reist spørsmålet

om utvidet tolking, spesielt med tanke på lederen ved Conrad

Svendsen Senter her i Oslo, er det fordi jeg tror det er av stor

betydning at vi tar vare på muligheten for å være

døv og samtidig inneha en posisjon som toppleder for en

stor virksomhet. 

Siden vi snakker om en institusjon for døve,

er lederen en viktig rollemodell for beboerne. Han viser med sitt eksempel

at det nytter også for en som er rammet av døvhet, å mestre

fullt ut en krevende lederstilling med det øverste ansvar

for 200 ansatte. Det at det offentlige gis anledning til å gi

utvidet tolketjeneste, har derfor en funksjon langt utover det å hjelpe

en enkelt døv arbeidstaker. Det dreier seg om å gi

håp og optimisme til de døve i Norge. Det er et

spørsmål om tilgjengelighet i samfunnet, noe Regjeringen

har satt som mål i sin handlingsplan for funksjonshemmede. 

Kan statsråden ut fra dette tenke

seg å la Conrad Svendsen Senter bli omfattet av en slik

forsøksordning som hun nevnte i sitt svar? Jeg har forståelse

for at hun ikke kan bekrefte dette helt sikkert, men dersom hun

kan tenke seg det, hva vil i så fall tidsperspektivet være?

  Da vil jeg igjen takke statsråden

for svaret. Det er jo fint at det går an å legge

opp til en tidsplan som gjør at man kan komme raskt i gang

med en slik forsøksordning. 

Når vi først er inne på dette

med tolking, vil jeg gjerne også rette søkelyset

mot behovet for tolking med motsatt fortegn, dvs. stemmetolk fra

døv til hørende. Det finnes i dag ikke klare regler

for hvordan det offentlige kan dekke slik tolking. Og spørsmålet

er: Kan statsråden gjøre noe for å skape

klarhet på dette området?

  Jeg tillater meg å stille følgende spørsmål

til arbeids- og administrasjonsministeren:

«Arbeidet med å realisere

planene om samlokalisering av Norges musikkhøgskole og

Østlandets musikkonservatorium i det nåværende

Menighetsfakultetet i Oslo har stanset opp, blant annet fordi Statsbygg

har stanset NRKs salg av en tomt tiltenkt Menighetsfakultetets nybygg.

Hva kan statsråden gjøre

for å få fortgang i en sak det har vært

arbeidet med kontinuerlig siden 1994?»

  Jeg vil først få takke statsråden

for svaret. Dette høres litt komplisert ut, men jeg setter

særlig pris på den siste setningen i svaret, hvor

det understrekes at alle berørte parter må finne

en eventuell løsning mellom NRK og Statsbygg akseptabel,

og dessuten at avklaring må skje raskt. 

Situasjonen på Norges musikkhøgskole

er prekær når det gjelder lokaliteter, og skolen

er som kjent allerede fusjonert med Østlandets Musikkonservatorium. 

Men man får ikke høstet noen

gevinst av denne fusjonen fordi en del av skolen befinner seg oppe

på Carl  Berners plass, mens en annen del befinner seg

nede på Majorstuen. Dette medfører at studenter

og lærere nær sagt ustanselig befinner seg på vei

til og fra de to lokalene. 

Bibliotekhøgskolens tidligere lokaler

er svært lite tilfredsstillende både når

det gjelder ventilasjon og lydisolasjon. Når

det nå etter hvert blir varmere i været, må vinduene åpnes.

De fleste av naboene er sikkert musikkelskere, men det er nok grenser

for hva de kan klare av timelange øvelser på arier

og melismer med høyt volum, blandet med lyden av øvelser

fra alle de andre øvelsesrommene samtidig. 

Hva vil statsråden gjøre

for at det skal skje fortgang i dette?

  Vi er altså nå i en situasjon

hvor gevinsten etter fusjonen ikke kan realiseres, og situasjonen er

meget beklagelig for musikkutdannelsens høyborg, det aller

høyeste nivået på musikkutdannelse i

Norge. Situasjonen er også meget vanskelig for Menighetsfakultetet, som

har arbeidet med saken helt siden spørsmålet kom opp

i 1994. Dersom saken trekker ytterligere ut i flere år, kan

det medføre at MF vil være nødt til å sette

i gang rehabilitering av nåværende lokaliteter,

og hele prosjektet for både musikkskolen og MF kan dermed

rakne. Dette er meget beklagelig. 

Statsråden var inne på spørsmålet

om regulering, og jeg kunne tenke meg å spørre:

Hva vil statsråden gjøre dersom Oslo kommune velger å regulere

tomten til boliger? Vil staten da, som tidligere annonsert, gå til

statlig regulering av tomten? Og hvordan vil statsråden

sikre at fremdriften er meget rask i denne saken?

