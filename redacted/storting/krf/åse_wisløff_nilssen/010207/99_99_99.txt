 Jeg tillater meg å stille følgende
spørsmål til justisministeren:

«I juni 1999 vedtok Stortinget en
lov om midlertidig endring i politiloven og straffeprosessloven.
Lovendringen utvidet politiets adgang til å undersøke
om personer bærer våpen på offentlig
sted, og skulle gjelde i tre år. Lovhjemmelen skulle forebygge
straffbare handlinger, og den åpnet for planmessige aksjoner
fra politiets side. Den skulle også ha en trygghetsskapende
og forebyggende effekt. 

Har den midlertidige loven blitt benyttet av
politiet, og hva er erfaringene med den så langt?»

 Jeg takker for svaret.

Jeg synes det var meget positivt at Politidirektoratet vil
sørge for å innhente opplysninger for år
2000 og videre følge opp med halvårige innrapporteringer.
Da har vi større mulighet til å se hvordan den
endringen vi gjorde, reelt fungerer. 

Tilbakemeldinger jeg har fått, viser
at bruken av metalldetektor synes tungvint – iallfall blir
det hevdet. Vil statsråden følge opp og undersøke
om anskaffelsen av metalldetektorer er tilfredsstillende, om disse
blir brukt, og om det er behov for justeringer underveis, og da
totalt sett – eksempelvis hva som blir definert som «offentlig sted»?

