 Jeg tillater meg å stille følgende
spørsmål til justisministeren:

«Aftenposten skriver 20. januar 2001
at Høyesterett ikke øker straffenivået
for drap, til tross for at Riksadvokaten har sendt ut rundskriv
til landets statsadvokater og bedt om at de krever lengre fengselsstraffer.
Ifølge Aftenposten mener Riksadvokaten at 10 års
fengsel er passende straff for et «vanlig» forsettlig
drap, mens Høyesterett mener 8 år. Justiskomiteen
har flere ganger bedt om at straffenivået heves. 

På hvilken måte kan statsråden
få domstolene til å følge opp sine synspunkter?» 

  Jeg takker for et svært greit svar. 

Det å se forskjellige typer forbrytelser
og straffutmåling i en større sammenheng er noe
menigmann legger merke til, og noe som er med på å forme
deres rettsoppfatning. Er statsråden enig i at lengre fengselsstraff
for drap kan bane vei for et høyere straffenivå også når
det gjelder andre forbrytelser, bl.a. seksuelle overgrep og voldtekt? 

  Lavere straffer for drap får følger
for straffutmålingen i andre typer forbrytelser. 

Mitt forrige spørsmål gjaldt
seksuelle overgrep og voldtekt, et område der justiskomiteen
har vært svært klar på at straffene ligger
for lavt. Inntrykket er likevel at det skjer veldig lite. Hvis Stortinget
i merknader sier noe om høyere straffer og Riksadvokaten
gir uttrykk for det samme, da har to tunge aktører gitt
klare og entydige signaler. Hva mener statsråden skal til
for at domstolene følger opp disse signalene? 

Det blir vist til at forutsigbarhet og likebehandling
i forhold til tidligere sammenliknbare saker er viktig. Menskal
det i seg selv være avgjørende for at det tar
så lang tid før vi merker den skjerpede holdningen?

