 «Sigøyneres tradisjonelle
levesett innebærer utstrakt reisevirksomhet.
Fortsatt finnes sigøynere i Norge som reiser
i sommerhalvåret. I denne gruppen er det barn som ikke
går på skole. Trolig snakker vi om mellom
30 og 70 barn. Disse trenger opplæring slik at de blir
i stand til å delta i samfunnet.

Hva vil statsråden gjøre
for å sikre sigøynerbarn i Norge opplæring,
og hvordan vil hun gå frem for å oppnå dette?»

 Eg vil takka statsråden for svaret.

Eg har som stortingsrepresentant
og dermed som ombod hatt samtalar med menneske som har fortalt at
dei aldri har gått på skule, at dei
ikkje kan lesa og skriva, og at dei har hatt store vanskar
i livet, ikkje minst for å skjula sitt handikap.
Dei fleste av desse var godt vaksne menneske, og dette er altså eit
resultat av tidlegare tiders synder. Det er urovekkjande, synest
eg, at det også i 2002 er born som fell utanfor,
med dei problema som det vil medføra. Vi veit kva ansvar
foreldra har, men i siste instans er det samfunnet
sitt ansvar å gje desse borna undervisning.

Rom- og romanifolket sine born er ofte
på reise også utanfor Noreg.
Kan undervisningsministeren tenkja seg eit nordisk samarbeid
om kontrollert heimeundervisning for desse borna, eventuelt
med reisande lærarar?

 Eg er veldig glad for det svaret. Det er heilt
klart at saka er krevjande, men den er også avgrensa
i omfang. Fleksibilitet er det vi må satsa på vidare.

No er det slik at ny teknologi ofte
gjev nye moglegheiter – statsråden sa litt om
det. Sjølv om sigøynarar lever på tradisjonelt
vis, har teknologien også nådd
dette samfunnet i nokon grad. Eg er glad for at statsråden
trur – slik som eg trur – at det er mogleg å nå born
og unge via nettet og gje adekvat opplæring.
Det finst også gode læremiddel
for basisfag, som kunne lyfta utsette born ut av kunnskapsunderskotet.

Dette var vel meir ein kommentar enn eit spørsmål, men
eg synest ein må bruka heile breidda for å oppnå den fleksibiliteten
som er nødvendig for å nå desse borna, slik
at vi ikkje får vaksne utan basiskunnskapar
i framtida.

