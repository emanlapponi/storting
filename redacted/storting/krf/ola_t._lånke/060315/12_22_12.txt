  Jeg tillater meg å stille følgende
spørsmål til samferdselsministeren:

«Uværet i Trøndelag
i vinter avslørte sårbarheten i den offentlige
infrastrukturen. I Sørdalen i Åfjord, langs fylkesveg
55 i Åfjord ved Nord-Trøndelags grense, ble det brudd både
i veg- og telefonsamband, og bygda manglet dekning for mobiltelefon
fra før. En kan frykte at slike hendelser vil opptre hyppigere
i framtida. Full mobildekning blir derfor stadig viktigere for å sikre
beredskapen.

Hva vil statsråden gjøre
for å sikre en bedre mobildekning og
derved tryggere beredskap?»

