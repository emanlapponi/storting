 Jeg tillater meg å stille følgende spørsmål til utenriksministeren: 

«I det siste er det kommet meldinger som tyder på at Kashmir-konflikten er
                     under opptrapping. En årsak til dette er isfronten som hersker mellom India og
                     Pakistan som følge av terrorangrepet mot Mombay, som førte til at
                     fredssamtalene mellom de to land brøt sammen. Uroen i Kashmir påvirkes dessuten
                     av konfliktene i Pakistan og Afghanistan og vice versa. 

Hvordan ser utenriksministeren på mulighetene for å få Kashmir-konflikten
                     høyere opp på den internasjonale dagsorden, slik at konstruktive fredssamtaler
                     kan komme i gang?» 

