 Jeg takker statsråden for svaret. 

I statsrådens svar var det jo en fyldig analyse av situasjonen, sagt med
                     forholdsvis få ord. Likevel synes jeg analysen er seriøs og grunn til å dele. 

Det er selvfølgelig håp om at folk slutter opp om valg i dette området. Det er
                     også valg i disse dager til det indiske parlament, selv om det kanskje ikke er
                     det som opptar folk mest likevel. Uroen rundt i regionen øver et trykk på
                     situasjonen her, og faren for krig er vel større enn på lenge i
                     Kashmir-området. Vi får inderlig håpe at regjeringen i Pakistan får kontroll
                     over situasjonen, slik at det fører til ro. Det vil også føre til større håp om
                     fred i Kashmir. 

Utenriksministeren nevnte spørsmålet om en tredjeparts deltakelse i eventuelle
                     samtaler, og han så kanskje ikke så store forhåpninger om å få det til. Hvordan
                     er situasjonen nå med tanke på det internasjonale samfunnets engasjement for
                     Kashmir? Er det håp om at man kan øve større press på partene? 

