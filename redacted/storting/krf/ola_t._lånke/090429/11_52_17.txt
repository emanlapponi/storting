 Jeg takker statsråden for svaret. 

Det er ikke tvil om at DAB er framtidens radio. Det forstår jeg vel også av
                     statsrådens svar at han er enig i. Det er for så vidt også riktig at det har
                     vært en viss enighet i Stortinget om utviklingen så langt på dette området. 

Det som imidlertid nå trenger seg på mer og mer, er at på den ene siden er de
                     radioene folk har, i stor grad FM-radioer. Det nettet er modent for oppdatering
                     i stor grad. Det vil bli veldig kostbart. Så har NRK bygd ut DAB-radio til å
                     dekke ca. 80 pst. av landet. De siste 20 pst. er veldig dyre. Hvis vi skal
                     fortsette med en parallellinvestering, både FM og å satse på DAB, blir det
                     umulig og for kostbart. Det eneste som kan få publikum til å gå over til DAB,
                     kjøpe DAB-radioer, er å bestemme en dato og gi en klar melding fra
                     myndighetenes side om at nå vil vi ha denne overgangen, slik man har begynt å
                     snakke om både i England, i Frankrike og i andre land. Når vil statsråden gå
                     inn for å gi en slik forsikring om at vi skal avvikle FM-nettet? 

