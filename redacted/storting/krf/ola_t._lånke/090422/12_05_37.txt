 Jeg tillater meg å stille følgende spørsmål til forsknings- og høyere
                     utdanningsminisiteren: 

«En fersk undersøkelse av finansieringssystemet for høgskolene viser at det er
                     en svært markert skjevfordeling mellom de ulike høgskolene. Undersøkelsen viser
                     eksempelvis at Høgskolen i Sør-Trøndelag får en langt lavere basisbevilgning
                     pr. student enn andre høgskoler det er naturlig å sammenlikne med. Dette går ut
                     over studietilbudet og medfører konkurransevridning i forhold til skoler med
                     høyere bevilgning. 

Hvordan vurderer statsråden denne situasjonen?» 

