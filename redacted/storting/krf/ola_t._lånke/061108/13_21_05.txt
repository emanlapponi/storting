 Først må jeg få benytte
anledningen til å gratulere statsråden med vel
overstått jubileumsfeiring! Så takker jeg for
svaret, som på et vis var litt mer klargjørende
enn de brevene som har gått i saken. Likevel
vil jeg gjerne gå litt videre.

Jeg går ut fra at statsråden også er
enig i at Nidarosdomen i framtiden skal være
Norges nasjonalhelligdom og ikke betraktes på linje
med hvilken som helst annen kirke i landet. Spørsmålet
gjelder så gjenreising av dette kanskje største
orgelet i Nord-Europa – vi snakker om et betydelig kulturminne.
Det ble bygd foran 900-årsjubileet for slaget på Stiklestad.
Den gang stod staten og departementet både ansvarlig
for gjenoppbyggingen og var med og finansierte deler av dette orgelet
sammen med private givere. Så uansett jus og departemental
defineringsmakt: Politisk kan vel ikke departementet fraskrive
seg ansvaret for dette klenodiet (presidenten klubber), for at det
blir satt i stand for framtidig bruk? Det griper voldsomt inn i arkitekturen … (Presidenten
klubber igjen.) Vil statsråden bekrefte at departementet
vil svare ja når henvendelsen eventuelt kommer
fra kirkelig fellesråd?

