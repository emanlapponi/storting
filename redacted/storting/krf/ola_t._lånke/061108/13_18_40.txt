 Jeg tillater meg å stille følgende
spørsmål til kultur- og kirkeministeren:

«I forbindelse med diskusjonen om
gjenoppbygging av det gamle Steinmeyer-orgelet i Nidarosdomen er
det oppstått  uklarhet  omkring  ansvarsforholdet.  I 
brev  fra Kultur- og kirkedepartementet til Riksantikvaren fraskriver
departementet seg ansvaret for denne orgelsaken. Det er kjent at
det unike orgelet fra 1930, som fortsatt fungerer som hovedorgel
i nasjonalhelligdommen, er i en elendig forfatning og trenger restaurering.

Hvordan vurderer statsråden orgelsaken,
og hva vil han gjøre for å finne en løsning?»

