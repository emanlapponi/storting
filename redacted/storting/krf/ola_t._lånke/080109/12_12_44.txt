  Jeg tillater meg å stille følgende spørsmål til kultur- og kirkeministeren:

«I PlayFair 2008-rapporten «No medal for the Olympics on labour rights» avdekkes grove brudd på arbeidstakerrettigheter i 4 fabrikker i Kina. Fabrikkene produserer på lisens for IOC til Beijing-OL. Arbeidstakere må jobbe under helseskadelige og farlige forhold i over 12 timer pr. dag, 7 dager i uka, til halvparten av minimumslønnen i Kina. Barnearbeid er også dokumentert i minst én av fabrikkene.

Hva vil statsråden gjøre for å sikre at IOC-lisensierte varer produseres i tråd med grunnleggende arbeidslivsstandarder?»

