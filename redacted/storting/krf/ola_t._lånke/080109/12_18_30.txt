  Helt fra starten av har de olympiske lekers ideologi vært at idretten skal støtte utviklingen av et samfunn som ivaretar menneskelig verdighet. Den olympiske ånd handler jo også om gjensidig forståelse, vennskap, solidaritet og - ikke minst - fair play. Dette går jeg ut fra at statsråden er enig i og slutter seg til fullt ut.

Jeg må spørre hva statsråden selv kan tenke seg å gjøre i tiden framover for å holde trykket oppe overfor IOC, for jeg tror det er 

det

 det kommer til å handle om. Man uttaler seg i veldig generelle vendinger, uten at man kan dokumentere at man har grepet inn spesielt i forbindelse med dette. Én ting er at det er IOC som eier OL - og som for så vidt står for arrangementet og har ansvaret - men som en viktig deltakernasjon har også vi et ansvar for å peke på de bruddene som allerede har funnet sted, og for å forsøke å stanse dette foran OL i den grad det er mulig, slik at OL også denne gangen blir et OL i pakt med den olympiske ånd.

