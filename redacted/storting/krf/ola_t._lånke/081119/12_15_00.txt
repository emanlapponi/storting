 Jeg tillater meg å stille følgende spørsmål til samferdselsministeren:


«Næringsliv og bosetting i Røros‑distriktet er svært avhengig av å ha et stabilt og adekvat flyrutetilbud. Igjen er det skapt usikkerhet om hvorvidt det er vilje til å opprettholde et slikt tilbud fra myndighetenes side.


Hvordan vurderer statsråden denne situasjonen, og hva vil hun gjøre for å sikre Røros et flyrutetilbud som tilfredsstiller de behov ikke minst reiselivsnæringen har?»


