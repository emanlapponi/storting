  Jeg takker statsråden for et langt
på vei positivt svar.

Jeg forstår at man tar dette problemet
på alvor, og at man nå vurderer å fjerne
taket, slik en tidligere regjering også har signalisert.
Jeg er også glad for at statsråden deler
mitt syn på den positive kulturverdi lokalradioen representerer
i lokalsamfunnet. Lokalradioene er på mange måter
blitt stebarn i mediemarkedet, dels fordi de drives av frivillige
krefter og dels fordi de har få muligheter til å få offentlig
støtte eller reklameinntekter.

Mitt tilleggsspørsmål går
konkret på situasjonen til Budstikka
Radio Trøndelag, som er i en akutt situasjon økonomisk
fordi de hadde forventet at det skulle bli mulig å drive etter
de forutsetninger de har lagt opp til. Vil statsråden vurdere å gi
dispensasjon til Budstikka Radio slik at de kan fortsette, også fordi
man har signalisert at man vil være åpen
for å fjerne taket?

