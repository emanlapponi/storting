 Jeg takker
statsråden for svaret, og for at hun også er villig til å
gå inn og vurdere mulighetene for innleiing av en ekstra ferje for
å dekke trafikken på dette området. 

Jeg går
ut ifra at statsråden er veldig godt kjent med både beliggenheten
av Fosen i nærområdet til Trondheim og med trafikken over fjorden
der, både næringstrafikk ikke minst trafikken for bosatte på
Fosen som har behov - for å komme inn til byen - og turist- og hyttetrafikken,
særlig i helgene, i høytidene og om sommeren. 

Det er
helt meningsløst, i hvert fall sett fra et lokalt synspunkt, å
flytte et gjensittingsproblem fra ett fylke over til et annet fylke. Når
Stortinget blir nevnt her, er det helt absurd å tenke seg at Stortinget
med den formuleringen mente at man så å si skulle flytte dette
over til et annet fylke. Man så at gjensittingsproblemet var stort
i Nordland og Møre og Romsdal, og pekte på det, men mente vel
ikke at man skulle skape et nytt gjensittingsproblem. Det kan vel ikke være
riktig? 

