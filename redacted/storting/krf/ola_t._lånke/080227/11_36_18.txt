 Jeg tillater meg å stille følgende spørsmål
til samferdselsministeren: 

«I det siste er det skapt usikkerhet
rundt den fremtidige kapasiteten i ferjesambandet Flakk-Rørvik. Signaler
er kommet om at MS «Sogn», som har betjent sambandet i tillegg
til de to ferjene som til daglig trafikkerer sambandet, skal tilbake til
Møre og Romsdal før påske. For Fosenregionen vil det
være uholdbart å gå påske- og sommertrafikken i
møte med en lavere ferjekapasitet enn den som har vært der
de to siste årene. 

Hva vil statsråden gjøre for
å sikre at ferjekapasiteten på sambandet Flakk-Rørvik
opprettholdes?» 

