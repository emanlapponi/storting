 Jeg takker statsråden for svaret,
og kan vel også spare statsråden litt
på en travel dag. Jeg er veldig godt fornøyd
med at statsråden vil ta dette opp med NSB.

Jeg må si jeg reagerte
veldig raskt da jeg så dette i avisen, og kom til å huske
tilbake til min egen skoletid på 1950-tallet da hele
skolen reiste på skoletur med toget. Da hørte
jeg aldri noe om at det var noe problem. I dag må man
altså begrense seg hvis man skal reise.

Man ville her kjøpe gruppebillett,
og det var der feilen oppstod. Hadde man kjøpt enkeltbilletter,
hadde man satt NSB i en klemme. Spørsmålet er
hvordan man kan sikre at man ikke kommer i en
slik knipe at man må si nei til en gruppe skoleelever.
Det er det dette handler om.

