 Jeg takker igjen for svaret.

Det har selvfølgelig vært
mange regjeringer og statsråder i løpet av 25 år,
men nå begynner det å nærme seg en grense
hvor det er nok, og det er nå vi skal snakke om dette.
25 år er lang tid for et lokalsamfunn.

Det er veldig utrygt å ferdes
på denne veien for både gående
og syklende, og man har ikke noe alternativ til den. Det
går ikke noen parallelle veier som
man kan bruke.

Statens vegvesen har innarbeidet veien
i handlingsplanen, men ikke før etter
2010, og da bare deler av den. Da må man fortsatt
vente. Oppdal kommune er imidlertid i ferd med å ta grep.
De har sagt at de er villige til å forskuttere utbyggingen.

Nå har jo Regjeringen sagt at det også kan være
aktuelt for staten å forskuttere utbygging av veiprosjekter
ved låneopptak, og mitt oppfølgingsspørsmål
til statsråden blir da: Hvordan vurderer statsråden
muligheten for å godkjenne at kommunen i dette tilfellet
kan forskuttere byggingen av en gang- og sykkelvei ved Driva?

