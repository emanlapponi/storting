  Jeg tillater meg å stille følgende
spørsmål til samferdselsministeren:

«I snart 25 år har lokale
krefter arbeidet for å få gjennomslag for bygging
av gang- og sykkelvei langs E6 ved Driva i Oppdal. Den aktuelle
strekningen er en av de mest trafikkerte veistrekninger mellom Oslo
og Trondheim, som ennå ikke har fått
gang- og sykkelvei i tilknytning til skolen.

Hva kan statsråden gjøre
for å sikre at folk i Drivdalen skal slippe å vente
lenger på en gang- og sykkelveiløsning langs E6?»

