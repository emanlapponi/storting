 Jeg takker igjen for svaret, men jeg må si
at jeg er storligen forundret over at det går an å komme
inn i et slikt uføre i 13. time, på overtid. Her
hadde man hele høsten god kontakt og godt samarbeid
med fagfolkene, og det var i overensstemmelse med Stortingets vedtak.
Så plutselig tar man et grep i januar som medfører
en betydelig svekkelse av disse tre fagområdene.

Det står i den stortingsmeldingen
som statsråd Djupedal refererte til, at Norge
har en svært god utdanning på disse tre områdene,
kanskje til og med den beste i verden, og det er jo understreket også av
politikere og fagfolk i mange sammenhenger. Nå vil man
altså svekke dette ved å gjøre dette.

Jeg vet at både statsråden
og undertegnede har kjempet litt med småbarn gjennom tiden,
og at vi da har hatt bruk for mye godt vaskevann. Det jeg føler
nå, er at man her ikke bare har brukt vaskevannet,
men man kaster barnet ut med badevannet. Er det ikke det
man gjør i denne sammenhengen? (Presidenten klubber.) Spørsmålet
er: Det er en god fjellvettregel som sier
at det er ingen skam å snu. Vil det ikke være
fornuftig å lytte til fagfolkene?

