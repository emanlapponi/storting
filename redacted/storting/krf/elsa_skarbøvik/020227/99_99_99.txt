 Jeg vil stille følgende spørsmål
til utdannings- og forskningsministeren:

«Mobbing er et stort problem
på mange skoler. Dette er ofte et sammensatt
problem, som krever en rekke tiltak med innsats på flere
samfunnsplan. Antimobbeprosjekter er satt i gang ved skoler over hele
landet. Nå er utfordringen å sikre oppfølgingen
av disse prosjektene.

Blir de lokale og nasjonale resultatene systematisk evaluert,
og hvordan følges hver enkelt skoles arbeid med slike planer
opp?»

 Det er jeg enig i. Her er det viktig å få ut
informasjon, slik at skolene vet hva som nytter. Det er vesentlig.
Og jeg er også glad for at det ene programmet etter
det andre nå blir evaluert. Lions Quest f.eks. – det
er mitt valg – er et av dem som vi vet nytter å ta
i bruk. Og lærere er glad for å få et
verktøy som er prøvd ut, og som de vet nytter.
Så jeg takker for svaret, og er glad for at dette vil bli
fulgt opp.

Vi vet at veldig mye godt arbeid gjøres
rundt omkring i skolene, og vi vet at som ved alt forebyggende arbeid
er det det målrettede og langsiktige arbeidet over tid
som gir gode resultater.

Departementet nedsatte for en tid siden en
gruppe som skulle se på dette, og jeg er glad for at dette
nå blir fulgt opp. Men jeg vil spørre, når
det snakkes om skoleeieres ansvar her: Hvordan kan de følge
opp? Det er jo ingen sanksjoner! Hva med at dette kommer inn i lovs
form? Det er jo en skolemiljølov som etterspørres.
Jeg vil spørre statsråden hvordan hun ser på at
dette integreres i lovs form.

 Jeg takker for svaret, og ser fram til at dette
kan komme inn i opplæringsloven. Når vi vet at
100 000 elever i dag er involvert i denne type
atferd, er det noe som det er et akutt behov for å gjøre
noe med, selv om jeg fremdeles mener at det forebyggende arbeidet
er det viktigste. Her er læreren nøkkelen til å gjøre
noe med dette, og også at rektor forpliktes på de mobbeplanene
som finnes i skolens virksomhetsplaner. Jeg vil derfor spørre
om, når vi nå snart får en lærerutdanningsmelding,
hvordan dette integreres i lærerutdanningen, som jeg synes
er svært viktig. Og at disse programmene tilbys lærerhøyskoler,
ser jeg også som viktig. Når man vet
noe er utprøvd og gir effekt, bør departementet
synliggjøre dette og få det med i lærerutdanningen.
Vil statsråden ta dette med i arbeidet med lærerutdanningsmeldingen?

