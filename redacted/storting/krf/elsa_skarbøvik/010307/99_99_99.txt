  Jeg vil stille følgende spørsmål
til kirke-, utdannings- og forskningsministeren:

«Mange nordmenn arbeider med bistand,
misjon, industri og annet arbeid i utlandet. Forskning
og erfaring har de senere år vist at lange internatopphold
for barn vekk fra foreldrene kan være uheldig. Misjonsorganisasjoner
som driver norske skoler i utviklingsland og har elever fra et større
geografisk område, ønsker best mulig ordninger
for elevene. 

Hvilke alternative løsninger ser statsråden,
så barn med foreldre i utviklingsland kan få et
forsvarlig skoleopplegg?» 

  Takk for svaret!

Jeg er klar over at vi har kompletterende undervisning,
og det la vi jo inn ekstra penger til i siste statsbudsjett. Og
det var jo slik at Regjeringen ønsket å ta bort også denne
muligheten. Men det jeg spør om nå, er om det
fins andre muligheter. For mange elever er det jo ikke bare spørsmål
om å få undervisning i disse tre fagene. De kan
ikke gå på den lokale skolen, som også kan
være langt unna, og det er ikke det som passer for elevene,
og det er langt til den norske skolen. Her er det snakk om f.eks.
at barn bor hjemme hos foreldrene visse deler av skoleåret
for å unngå å bo på internat,
som jo har vært brukt i lang tid. Særlig gjelder
dette i Afrika, på småskoletrinnet.
Og da har de altså fått undervisning på foreldrenes
bosted i stedet for på skolestedet. Kan det også være mulig å finne
fleksible ordninger her, slik at dette kan løses?

  Ja, og det er der jeg utfordrer statsråden
til å komme med disse mulige løsninger, fordi jeg
vet at det er gitt avslag fra departementets side på nettopp
denne strukturen som jeg skisserte i stad. De får ikke
støtte slik som de har fått før. Jeg
er klar over at ansvaret for barna ligger hos foreldrene, men også den
norske stat har et ansvar. Ifølge privatskoleloven § 26
skal man også legge til rette for støtte til undervisning
for elevene. Så når man har et fast opplegg i
tilknytning til en slik norsk skole i et u-land – som jeg
selv har undervist på og har god erfaring med – der
foreldrene, som jeg vet følger godt opp, tas med som hjelpelærere,
kan det da godkjennes at disse elevene likevel får støtte
fullt ut som elever tilknyttet den norske skolen? Det er det jeg
alternativt spør statsråden om.

