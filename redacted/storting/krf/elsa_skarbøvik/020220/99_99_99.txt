 Jeg vil stille følgende spørsmål
til sosialministeren:

«Unge voksne med funksjonshemmingen
ADHD får ofte ikke tilstrekkelig hjelp,
bl.a. har kommuner i Vestfold avslått søknad
om brukerstyrt personlig assistanse. Foreldres nødrop
blir ikke fulgt opp, og konsekvensene kan bli katastrofale både
for personene med ADHD og deres omgivelser.

Hva mener statsråden må gjøres
for å bedre situasjonen for disse?»

 Takk for et positivt svar, som jeg
tror vil bidra til at vi kan hjelpe enda flere enn i dag.

Det er viktig å finne løsninger
som hjelper dem som er helt avhengig av praktisk eller
personlig hjelp for å greie dagliglivets gjøremål,
og da er nettopp dette med brukerstyrt personlig assistent
så viktig, og en god løsning. Jeg er glad for
at statsråden vil tydeliggjøre dette overfor kommunene,
for her har det antakelig vært en misforståelse,
ved at det sosialkomiteen
sa i sin merknad om at nærstående
personer eller hjelpeverge ikke skal utelukkes
fra å bistå i arbeidslederfunksjonen, ikke
har nådd godt nok fram.

Av svaret forstår jeg det da slik
at en kommune ikke kan utelukke denne løsningen,
hvor altså en mellommann, en nærstående
person – en mor eventuelt – kan ta del
i arbeidslederfunksjonen og hjelpe til slik at man kan få en
brukerstyrt assistent.

Jeg vil gjerne ha slått fast at dette
nå vil bli sendt rundt – at kommunene får
det tilsendt.

 Det er fint at det kan slås fast, for
jeg vet konkret at dette ikke har vært
fulgt opp i kommunene på en slik måte.

Til slutt vil jeg bare følge
opp det siste som ble sagt i svaret vedrørende kompetansesenterne
for ADHD, som skal bistå hjelpeapparatet. Jeg vet at dette
med medisinering er et problem. For å få Ritalin
må man gå i tre måneder og vente før
man kan komme inn på medisinering, hvis man altså er
diagnostisert etter at man
er 18 år. Vi vet at fengslene i dag er fulle av personer
med ADHD på grunn av narkomani og mange som har en kriminell
løpebane. Kan statsråden også se
på om det kan gjøres noe med dette, slik at man
kan komme tidligere inn til behandling?

