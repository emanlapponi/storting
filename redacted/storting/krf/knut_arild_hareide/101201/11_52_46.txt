 Eg vil takke helseministeren for svaret. Særleg er eg glad for at ho legg vekt på det med kontinuitet i tilbodet til denne pasientgruppa.


Eg fekk i dag ei tekstmelding frå ein av dei som var glad og takka meg for at eg tek opp saka og jobbar for at desse institusjonane ikkje skal bli nedlagde. Denne personen skriv at opphaldet på tre månader var heilt avgjerande for at vedkommande no lever eit godt liv med eigen familie og er i full jobb. Det er dette det handlar om – gode tilbod som sikrar ei viktig pasientgruppe oppfølging.


I går var eg med i ein debatt om vi skulle ha anbod på tog. Til det seier regjeringa heilt klart nei. Da er det eit paradoks for meg at denne gruppa blir sett ut på anbod og ikkje får den tryggleiken og den føreseielegheita som dei fortener.


