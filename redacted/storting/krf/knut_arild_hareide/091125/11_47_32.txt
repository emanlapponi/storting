 Eg vil takke for det gode svaret. Eg opplever at statsråden her er tydeleg på at
              dette er eit område som ho ønskjer å prioritere, og eg forstår òg at her er det
              moglegheit for – som det blir sagt òg i svaret – omprioriteringar, slik at dette
              temaet blir lyfta opp. 

Da har eg lyst til å vise til at det er store ambisjonar på dette området no, og det
              er veldig viktig at vi får lyfta det opp. Eg har òg lyst til å vise til eit eksempel
              frå det eg vil kalle nye stasjonar, som Lysaker stasjon. Der ser vi f.eks. at
              svaksynte har problem på grunn av at kontrastane er for dårlege, og blinde opplever at
              dei ikkje kan gjere billettkjøp – ein blir på ein måte avhengig av å få hjelp. Vi har
              no hatt nokre år da det ikkje har vore satsa sterkt nok på dette. Så eg har lyst til å
              utfordre statsråden på det ho òg seier i svaret: Vil det da seie at dette området –
              universell utforming – vil bli lyfta no dei neste åra? 

