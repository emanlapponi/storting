 Eg vil på ny takke for svaret, som eg opplever er meir offensivt enn det dei siste
              åra har vist kva me har fått til på dette området. Det eg vil utfordre statsråden på,
              er: Me veit at me har i dag ein infrastruktur som gjer dette krevjande. Det gjeld
              ikkje berre Noreg, det gjeld dei fleste land. Men det eg synest er viktig, ikkje minst
              når me no går inn og tek nye grep, er at universell uforming ligg på ein måte som ein
              grunnmur for det arbeidet som skjer. Eg synest det er ekstra vondt å sjå at vi
              framleis lagar nye ting utan at universell utforming er teken inn i arbeidet. 

Eg vil òg utfordre statsråden på korleis ho jobbar når det gjeld t.d. kompetanse
              innanfor dette området, innanfor sin sektor, for det er ikkje alltid vond vilje det
              står på, men mangel på medvit. 

