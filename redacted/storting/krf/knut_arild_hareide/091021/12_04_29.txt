 Eg har gleda av å stille følgjande spørsmål til ministeren: 

«Kristelig Folkeparti savner mer offensive og målrettede tiltak mot fattigdom i
              budsjettet. Regjeringen gjør ingenting for å øke sosialhjelpssatsene, verken bindende
              minstesatser eller reell økning av normerte satser – dette til tross for at mange
              rød-grønne i valgkampen mente dette var det viktigste verktøyet for å bekjempe
              fattigdommen. 

Vil statsråden imøtekomme Kristelig Folkepartis forslag om høyere, bindende
              minstesatser og forskriftsfeste at barnetrygd og kontantstøtte holdes utenfor
              utmålingen av sosialhjelp?» 

