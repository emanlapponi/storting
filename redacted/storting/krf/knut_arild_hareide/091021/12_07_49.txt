 Eg vil takke for svaret, og eg vil òg få nytte høvet til å gratulere statsråd Rigmor
              Aasrud med spennande og nye utfordringar og ser fram til eit konstruktivt samarbeid
              her i Stortinget. 

Eg syntest òg det er veldig gledeleg, som statsråden avslutta med no, at ho er villig
              til å sjå nettopp på å presisere noko av regelverket, og justere det. 

Men så vil eg seie med omsyn til det som går på sosialhjelpssatsane, at dette ikkje
              er noko Kristeleg Folkeparti seier. Det er altså Velferdsalliansen, som representerer
              mange organisasjonar – 27 organisasjonar – og som jobbar med fattigdom, som seier at
              det einaste verkemiddelet som verkeleg hadde monna, hadde vore å auke
              sosialhjelpssatsane. 

No har jo ikkje Rigmor Aasrud vore med i utforminga av budsjettet. Vil ho no nytte
              dei månadene som kjem framover, til nettopp å justere det budsjettet som ligg i
              Stortinget, med tanke på å auke sosialhjelpssatsane? 

