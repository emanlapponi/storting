 Eg takkar på nytt for svaret og er glad for at Regjeringa nettopp f.eks. gjennom
              kvalifiseringsprogrammet ser på målretta tiltak som treffer. Me kan vere einige om at
              arbeid er det på generelt grunnlag viktigaste tiltaket for å avgrense fattigdom, men
              eg trur at det som går på sosialhjelpssatsane, som me diskuterer her, er særs viktig,
              og eg trur Velferdsalliansen har rett i det dei seier, at det er det enkelttiltaket
              som er viktigast for dei som fell utanfor arbeidslivet. 

Eg har lyst till å utfordre statsråden på nettopp det som går på kontantstøtte og
              barnetrygd. Me veit at enkelte stader blir dette rekna inn i grunnlaget, andre stader
              blir det ikkje rekna inn i reknestykket. Forstår statsråden at ein kan oppleve det som
              urettferdig at det enkelte stader blir rekna inn i grunnlaget, mens det andre stader
              ikkje blir det? 

