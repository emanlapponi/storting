 Eg vil takke for det gode svaret.


Eg meiner denne kartlegginga er viktig. Eg er oppteken av det som står i rapporten, at forfall kan påverke både trafikktryggleiken og framkomsten negativt, og at det er dårleg økonomi å la tilstanden på vegane bli så dårleg at det vil krevje meir omfattande og dyrare tiltak for å setje dei i stand att.


Derfor er eg glad for dei tre tinga eg opplever her: både at ein diskuterer eigne program knytte til bruer og tunnelar, og òg at det blir ein heilskapleg gjennomgang av dette i NTP. Det er klart at avstanden blir stor mellom det me forventa da me hadde forvaltningsreforma til behandling i denne salen fire år tilbake i tid, og dei store utfordringane me ser at fylka har no.


Så har eg òg eit spørsmål knytt til tunnelforskrifta: Kan statsråden seie noko om korleis ho vurderer tunnelforskrifta i seg sjølv?


