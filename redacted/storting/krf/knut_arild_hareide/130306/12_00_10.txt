 Eg takkar på ny for svaret. Det er sjølvsagt viktig med tryggleik i tunnelar. Men ein må kunne spørje seg om ein bør implementere den forskrifta òg for våre fylkesvegar, som trass alt har ein lågare ÅDT enn det den forskrifta er laga for. Det må i alle fall vere med i ei heilskapleg vurdering. Me som representerer staten her – regjering og storting – gav først vegane til fylka. Så kjem me med ei forskrift som vil bety større og auka kostnader, og no kjem altså rapporten som seier noko om tilstanden her. Det vil eg be statsråden ta med. Det eg er opptatt av, er at denne problemstillinga må bli behandla grundig i NTP, på same måte som flaskehalsane rundt våre store byar. Lukkast me med det som er måla våre, forsvinn òg det økonomiske grunnlaget. Den typen mangel på heilskap må NTP behandle.


