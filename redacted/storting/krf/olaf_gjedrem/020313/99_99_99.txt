 «Den politiske situasjonen på Madagaskar
er spent etter valet.

Vil utanriksministeren ta initiativ
som kan dempa spenninga?»

 Takk for eit godt og positivt svar.
Eg nyttar samtidig høvet til å gratulera og ynskja lukke
til med leiarskapen i Tryggingsrådet. Det er ein historisk
sjanse for Noreg til å vera med og
verka inn på internasjonale hendingar i ei tid med store
utfordringar.

Difor er det litt viktig i forhold til mitt
synspunkt å gje òg denne konflikten ei viss merksemd.
Me har fått eit valresultat som ikkje er offentleg,
men det er iallfall sterke mistankar om i kva retning det går.
Folk har etter mi vurdering vist eit beundringsverdig
atterhald med ikkjevaldslina. Eg føler at verdssamfunnet
bør stilla opp på dei svake si side, slik at dei
får sitt demokrati, får behalda eit land dei har
tru på og er stolte av, og kan bevega seg fritt og ha frie
meiningar. Difor føler eg frå mi side
at det er maktpåliggjande at flest moglege initiativ
blir tekne for at dette folket òg skal koma gjennom
denne konflikten på ein best mogleg måte.

 Eg vil gjerne til slutt berre be utanriksministeren
ha ei viss merksemd mot denne konflikten, slik at Noreg, når
situasjonen blir slik at me får ei avklaring, kan vera
raskt ute med dei rette initiativa, m.a. godkjenning av valet av
vonleg ny president, i høve til mitt synspunkt.
Me kjenner jo i fellesskap til at det er sterke norske
bindeledd historisk til Madagaskar, ikkje minst frå misjonen
si side, og ein får jamleg rapportar om situasjonen der.
Veldig mykje sterkt kan seiast om det som går føre
seg. Difor er eg glad for at utanriksministeren òg har
merksemd mot dette feltet, for det handlar om så mykje.
Det er eit land som har vist eit beundringsverdig atterhald for å vinna
framtida si, så eg vil be utanriksministeren vera
merksam trass i at det er mange konfliktar i verda nå – òg
gjennom Frankrike, som har ein spesiell posisjon i forhold til Madagaskar – og
søkja å oppnå dei resultata me i fellesskap
er einige om.

