 «Russland er inne i ein
sterk økonomisk vekstperiode. Tilhøva ligg tilrette
for at norsk næringsliv i større grad skal kunna
etablera verksemder i Russland. Det er viktig at norske
styresmakter aktivt støttar ein norsk strategi for næringsutvikling
mot Russland, som m.a. NHO foreslår.

Vil statsråden føra
ein offensiv politikk for å styrkja norsk næringsliv
si satsing i Russland?»

 Eg takkar nærings- og handelsministeren
for eit glimrande og offensivt svar.

Situasjonen hos vår største
nabo er under sterkt positiv utvikling, både
når det gjeld økonomi og elles når
det gjeld demokratiske verdiar, som me legg stor vekt på som
ein føresetnad for at me skal få større
samkvem og utveksling mellom Noreg og Russland.
Derfor føler eg at situasjonen no faktisk krev ein slik
strategi som departementet presenterer. Eg vil berre understreka
at me har ein olje- og gassfellesskap både
i Barentshavet og i andre område i Russland som
gjer høve til store norske kontraktar
og stort norsk engasjement – men det er ekspertise som
me har fått i vårt havområde.

Eg vil òg understreka at det er eit
visst behov for finansiell støtte,
altså ein del verkemiddel, for å nå fram
til større interaksjon mellom Russland og Noreg.

Eg vil òg understreka at det er forskjellig
storleik på dei verksemdene som no søkjer seg
mot Russland og vil etablera seg der. Så ein har både
storskala- og småskalaverksemd som er på veg inn
mot Russland, og det er viktig at departementet har verkemiddel
for begge desse gruppene.

 Eg takkar for svaret, og har eit par konkrete
spørsmål som eg gjerne vil bruka den siste tida
til å stilla.

Er statsråden innstilt på at
me frå Noreg si side skal ha ein viss
beredskap for språkopplæring
i russisk for å utvikla denne kontakten
og for å kunna gje opplæring av russisk personell
gjennom norske kurs, skuletilbod, universitet, med delvis høve
til stipend, slik at russarane kan delta i oppbygginga av norske
verksemder i Russland?

Eg vil òg stilla spørsmål
om SND sitt apparat i samband med den verkemiddelmeldinga som statsråden
skal fremja om nokre få veker, vil bli vurdert innsikta
mot ein slik marknad.

Til slutt vil eg berre leggja til at eg er
positivt overraska over at den norske ambassadøren
i Moskva fekk prisen for å vera den
beste til å leggja til rette for norsk næringsliv
i utlandet.

