 «Bruk av naturgass vil kunna medføra
bygging av gassferjer og andre transportmiddel og dermed gi verfts-
og leverandørindustrien viktige oppdrag. 

Kva er statsråden si holdning til
bruk av nasjonal og miljøvenleg naturgass, som er spesielt
nedfelt i prosjektet Naturgassveien?»

  Eg takkar statsråden for eit greitt
svar.

Eg er glad for resultata av St.meld. nr. 44
for 1994-95, som eg, som representant, var med og tok initiativet
til.

Gass er ein av våre viktigaste nasjonale
ressursar. Difor er det viktig at staten, med olje- og energiministeren som
pådrivar, tek rette initiativ og gjev nødvendig
støtte til miljøvenlege og økonomisk
lønsame bruksmåtar.

På mange måtar er Noreg ennå i
ein startfase for utnytting av gassressursar. Etter mi vurdering
nødvendiggjer dette ei aktiv, initierande og koordinerande
rolle frå olje- og energiministeren. Vil statsråden
ha ei positiv og aktiv haldning til bruk av naturgass? Meiner statsråden
at integrering og bruk av naturgass i Noreg går for seint,
eller er ho tilfreds med tempoet?

 Eg takkar statsråden for eit positivt
svar spesielt når det gjeld vilje til å sjå på investeringsstøtte
til ein del av infrastrukturen. Mange av desse tiltaka er avhengige
av behandling i andre departement og direktorat, f.eks. Samferdselsdepartementet,
Administrasjonsdepartementet, Næringsdepartementet og Miljødepartementet.

Vil statsråden sjå til at
prosjektet som fører til bruk av naturgass, vil bli gjeve
prioritet når miljøomsyn og økonomiske
omsyn gjev grunnlag for det?

