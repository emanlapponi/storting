 «Kvinnene si helse i Noreg
blei sett på dagsordenen i samband med at Kvinnehelseutvalet
la fram NOU 1999:13.

Korleis vil Regjeringa følgja opp
innstillinga til dette utvalet?»

 Eg takkar for svaret. Eg finn ein positiv vilje
til å gå vidare med konklusjonane i denne innstillinga
som blei levert for to–tre år sidan.

Eg stilte det same spørsmålet
til helseminister Høybråten for to år
sidan, og hadde då ei dårleg kjensle på vegner
av mennene for den måten som me har nærma oss kvinnene
sitt sjukdomsbilete på. Det slo meg då eg sette meg
litt inn i den forskinga – og den behandlinga – som gjeld
kvinnene, at i all hovudsak har interesse
og merksemd opp gjennom historia i utgangspunktet vore
retta mot mannskroppen, og at det i praksis har resultert i ein grov
urett mot kvinnene t.d. på grunn av at me har ulik anatomi
og biologi. Kvinner snakkar annleis om sjukdom, dei har
mindre makt og innverknad i samfunnet, dei har andre
sjukdomar enn menn, og mange av sjukdomane artar seg ulikt for kvinner
og menn. Kvinner føder barn og har framleis hovudomsorga
for dei, og kvinner gjev oftast uttrykk for at helsevesenet
ikkje tek dei på alvor. Kvinner har òg,
fordi det er flest av dei blant dei gamle i Noreg, fleire kroniske
sjukdomar.

Derfor føler eg nok at det har skjedd
litt lite i oppfølginga. Eg er klar over at statsråd
Høybråten ikkje har hatt ansvaret for
oppfølginga av dette i så stor del av dei to åra,
i og med at han har vore fråverande mesteparten
av tida og departementet har hatt mykje av merksemda retta mot
statens overtaking av helseoppgåvene.

Eg vil gjerne spørja om statsråden
no er klar til å gå på med fornya energi
for å sikra at kvinneperspektivet i framtida
blir teke meir på alvor.

 Eg takkar igjen for eit offensivt svar. Eg
har full tillit til at helseministeren vil gjera akkurat
det.

I konklusjonane som denne NOU-en trekte opp,
var det nemnt at ein burde oppretta eigne fagområde
for kvinners helse og sjukdom ved dei medisinske
fakulteta. Det var òg nemnt at det burde etablerast krav
for norsk forsking om at kvinner skal inkluderast i kliniske
studiar. Vidare blei det trekt den konklusjonen at kvinneperspektiv
på helse må bli teke vare
på i medisinske, helsefaglege og sosialfaglege utdanningar,
og det blei foreslått å løyva
50 mill. kr til Norsk forskingsråd over
ein femårsperiode
for slike føremål.

Så eg vil til slutt spørja
statsråden om han er innstilt på å gå inn
på ein del spesielle tiltak for å ha ein del knaggar å vise
all merksemd og forskingsinnsats til.

