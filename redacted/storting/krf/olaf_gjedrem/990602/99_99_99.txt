  «Aqua klubben på Ogna i Rogaland
driv trial-opplæring for ungdom. 

Vil statsråden gi dispensasjon frå medlemskap
i    Norges Motorsykkelforbund eller Norges Bilsportforbund slik
at dei kan driva denne opplæringa utan slikt fordyrande
mellomledd?»

  Eg takkar for svaret. Det var relativt negativt,
men med ei positiv opning.

Eg har eit engasjement for dette, fordi det
er eit høgverdig tilbod til ei svært viktig gruppe.
Det dekkjer spenningsbehov og er ein positiv fritidsaktivitet under
sosialt trygge forhold.

Departementet opplyste på min førespurnad
at dei truleg ville ha ferdig gjennomgangen av forskrifta i august 1998.
Eg har gjeve dei eitt år ekstra for å klargjera
dette, men pr. dato er det altså ennå ikkje avklart.
I dag har me ein situasjon der ungdomen må betala ca. 400
kr pr. år. I tillegg må klubben betala 4 000
kr. Det blir såpass dyrt at det er vanskeleg å få drifta
til å gå i hop.

I dette tilfelle har politiet, Trygg Trafikk
og Vegkontoret i Rogaland støtta dispensasjonssøknaden.
Alle har støtta det i Rogaland. Det er etter mi vurdering
gale å gje idretten monopol på dette, for det
vil ha ringverknader: Mange andre vil ta fatt dersom det blir ei
ordning, og mange flinke fagfolk vil støtta opp om det.

Eg vonar at statsråden kan gje positive
signal når me har fått ein gjennomgang av forskrifta.

 «Vil statsråden ta nye initiativ for
en økt forskningsinnsats og oppmerksomhet i forhold til
sykdommer som rammer kvinner?»

  Eg vil takka helseministeren for det omfattande
og etter mi vurdering interessante og aktive svaret. 

Etter mi vurdering er dette eit viktig aspekt
med tanke på likestillingsdebatten me har gåande,
eller likeverd mellom kjønna. Det har etter mi vurdering
vore slik at altfor lenge har resultata frå forskning på mannsdominerte
sjukdomar automatisk blitt gjorde gjeldande for kvinner. Det har
medført mange unødvendige lidingar, feil diagnose
og feil behandling. Eg håpar me kan leggja dette stadiet
bak oss, og eg vil då spørja helseministeren om han
for å sikra ei brei fagleg satsing på kvinnerelaterte sjukdomar
vil vurdera å få til ei eiga avdeling eller eit eige
institutt som skal forska spesielt på sjukdom som rammar
kvinner.

