 Eg har eit spørsmål til kyrkje-, utdannings-
og forskingsministeren:

«Skuleskipet «Gann»,
som utdanner sjøfolk, har økonomiske problem sidan
skulen kjøpte nytt skip.

Vil statsråden vurdera å gje
auka støtte, slik at denne verdfulle utdanningsinstitusjonen
kan drivast vidare?»

  Eg takkar kyrkje-, undervisnings- og forskingsministeren
for svaret.

Nå blir det kvart år utdanna
ca. 60 personar frå skuleskipet.  Det er ein attraktiv
utdanningsinstitusjon, og dei elevane som kjem ut frå denne
vidaregåande utdanningsinstitusjonen, blir handplukka av
norsk skipsfart.  Det er ei høgt skatta arbeidskraft som
blir presentert på den norske skipsfartsmarknaden.
Det passar godt inn med målsetjinga om å auka
talet på norske sjøfolk, så denne institusjonen
trengst.  

Dersom staten, som det står i avisa,
har pengar til vedlikehald av seglskuter som ikkje gjev utdanning
i det heile, finn eg det rimeleg at staten i ein overgangsperiode vurderer å gje
eit noko auka tilskot til skuleskipet «Gann»,
slik at gjeldsbelastinga kan nullast ut – det er  overkomeleg. 

