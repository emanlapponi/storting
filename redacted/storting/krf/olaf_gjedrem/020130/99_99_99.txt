 «Forskrift om arbeid av
barn og ungdom ble endret med virkning fra 1. januar i år.
Arbeidstilsynet tolker forskriftens § 8 som et forbud mot
at ungdom under 18 år kan bruke motorsag, motorryddesag, øks
og ryddekniver. Etter min mening er en slik praktisering
av forskriften unødvendig streng. Konsekvensen av praksisen
er at ungdom under 18 år hindres i å arbeide med
skogrydding og annet skogbruksarbeid hvor nevnte redskaper er nødvendige.

Vil statsråden ta initiativ
til å oppmyke Arbeidstilsynets praksis?»

 Eg takkar arbeids- og administrasjonsministeren
for eit godt svar. Eg trur det var ei nødvendig oppklaring
i den ordvekslinga som har funne stad.

Det er skapt eit inntrykk i distrikta av at
denne nye ordninga gjorde det umogleg for ungdom å delta
i slike aktivitetar som er beskrivne i spørsmålet.
Det svaret som blei gjeve, var avklarande, og eg tolkar det slik
at det ikkje er eit generelt forbod mot bruk av nemnde
utstyr og arbeidsreiskapar, men at dette må brukast skjønnsamt
under arbeidsgjevars ansvar. Dersom dette er ei korrekt tolking,
synest eg det er tilfredsstillande. Elles vil det vera beklageleg
dersom ungdom i den nemnde aldersgruppa, som er ei veldig viktig
rekrutteringsgruppe for landbruket, skal fråtakast moglegheita
for ein normal ferdsel og arbeidsinnsats både
under utdanning og – ikkje minst – under
ferie.

 Eg takkar igjen for eit avklarande svar. Iallfall
eg på mi side – og eg reknar med at det
gjeld mange rundt om i landet – vil med stor interesse leggja
meg denne tolkinga på minne. Mi forståing var
at det begynte å bli ei oppfatning om at dette skulle bli vanskeleg eller
nærmast uaktuelt og forbode. Så eg er veldig glad
for dette svaret, og eg håpar at Arbeidstilsynet og andre
organ som er tilknytte departementet i denne sektoren, vil gjera
sitt til å spreia ein slik korrekt informasjon.

Elles vil eg gjerne nytta anledninga
til ein generell merknad om dei mange skriva me får
frå EU, at Norman som ein krumtapp i Regjeringa vil syta
for at me får ei folkeleg, ei romsleg og ei grei
tilpassing av desse når dei skal inn i det norske
regelverket. Elles risikerer me å få ein
straum av nye forbod og forskrifter som vil verka hemmande i staden
for sitt eigenlege formål: å passa på den
enkelte og fremja effektivitet og trivsel i samfunnet.

