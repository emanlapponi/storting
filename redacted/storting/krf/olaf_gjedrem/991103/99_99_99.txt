 «Romania var ein nyttig medspelar
for NATO under bombeaksjonane på Balkan i vår. Nå taper
dette landet store summar kvar dag, sidan skipstrafikken på elva
Donau er hindra.

Vil utanriksministeren ta initiativ til at
Romania ikkje må ta desse tapa åleine, og at Donau
kan verta opna for normal trafikk?»

 Eg takkar utanriksministeren for optimistisk
og aktiv haldning og for svaret. 

Romania er eit ungt demokrati som vart hemma
i si utvikling i krigstida, og som har mykje å taka att,
særleg når det gjeld økonomisk og strukturell
utvikling. Romania støtta òg sanksjonane mot Serbia.
Difor er det ein tankekross at dette landet må bera
slike byrder sjølv medan deira innanlandske oppgåver
er svært krevjande. Det er ymta om eit tap på 40–50
mill. dollar pr. månad. Det er mykje pengar for eit land
som Romania, og me veit at Milosevic og hans regime ikkje vil hjelpa
til med å dekkja eit slikt tap. Ser utanriksministeren
noka moglegheit for at NATO og EU kan gå saman for å dekkja
det tapet som m.a. Romania lir?

 Eg takkar for svaret. 

Herald Tribune hadde i går, 2. november,
ein artikkel der ein var inne på at Frankrike og Tyskland
arbeider for ei opprydding og med m.a. å få laga
ei provisorisk bru ved den nest største byen i Serbia,
Novi Sad. Deira respekt for landet som lir av eit tap og risikerer
flaum, var utslagsgjevande for den haldninga som kom til uttrykk
i denne artikkelen. Dei ti landa som ligg langsmed Donau, som er
2 900 km lang, er langt på veg avhengige av at vassvegen
er open. Vil statsråden støtta eit slikt initiativ, som
nemnt, frå Frankrike og Tyskland, sjølv om det skulle
vera usemje i EU og NATO i diskusjonane om framdrifta av desse oppryddingsaksjonane,
som er svært viktig for heile regionen?

