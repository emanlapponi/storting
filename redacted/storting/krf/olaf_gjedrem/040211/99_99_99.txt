 «Regjeringa vil innføra ein grønt
sertifikat-marknad. Det vil verta eit løft for miljøvenleg
energiproduksjon i Noreg.
Men det kan verta tvil om rammene medan utbyggjarane ventar på at
reglane for ein slik marknad vert avklara. Minikraftutbyggjarar er
usikre på om dei no skal starta opp med utbygging, fordi
dei er usikre på om dei vil tapa på investeringane før
marknaden kjem i gang.

Kva vil statsråden gjera for å minska
tvilen for utbyggjarane i tida før reglane for
marknaden vert avklara?»

 Eg tykkjer det er gledeleg og flott at Regjeringa
no satsar på ein energimarknad
med grønt sertifikat. Eg trur han vil ha ei stor framtid
innafor mange kraftproduksjonar i Noreg, men eg har nokre spørsmål
i tillegg til det spørsmålet som statsråden
svara på.

For det fyrste til dette med anlegg som oppfyller
krava til eit sertifikat. Har departementet bestemt kva
for type anlegg som kan få støtte i
ein grøn marknad?

For det andre: Statsråden svara at
det vil vera mogleg å koma inn i denne
marknaden. Vil ein kunna vera trygg på at den
konkrete planlegginga er innafor dei reglane som vil gjelda
frå 2006? Eg reknar med at det er på det tidspunktet
departementet vil innføra den grøne marknaden.

Så til det tredje spørsmålet:
Kva meiner statsråden med å skilja mellom
vasskraft og vindkraft?

Det er òg eit spørsmål
om tilskotsnivået. Kor mykje tilskot kan ein gje til kvar
kilowattime med omsyn til utbygging av ein slik marknad?

Det siste spørsmålet gjeld
verna vassdrag og vassdrag som ein vurderer å verna. Vil
prosjekt som vedkjem slike utan å få verknad
for hovudvassdraga, kunna bli behandla i tilfelle dei blir fremja?

 Eg takkar igjen statsråden for eit
greitt svar.

Eg lurer på om eg kan gjenta spørsmålet
om tilskotsnivå: Kor mykje kan utbyggjarane venta seg for
at krafta skal bli konkurransedyktig?

Til slutt vil eg òg spørja:
Er det slik å forstå at ein i inneverande år
trygt kan gå i gang med å planleggja såkalla
grøne anlegg med sikte på fysisk oppstart etter 1. januar
2004, og at ein då vil få fulle rettar til å koma inn
under desse reglane?

