  Jeg takker for svaret fra finansministeren,
og det er et svar jeg oppfatter positivt.

Det er jo slik at det er flere aktører
som har ansvar for opplysninger. Også takstbransjen
har ansvar, og det er også et visst ansvar på kjøper
til å gå gjennom de opplysninger man blir framlagt.
Dagens rettstilstand kan kanskje være mer preget av at
det er usikkerhet hos de enkelte aktører i forhold til
hvilke opplysninger de selv har ansvar for å kontrollere
og frambringe.

Nå er jeg klar over at takstbransjens
lovverk ikke ligger under Finansdepartementet, men mitt
spørsmål er: I det videre lovarbeidet vil Regjeringen
som sådan sørge for at man går gjennom
de ulike aktørenes ansvar, slik at det for allmennheten
og for forbrukeren framstår
klarere enn i dag?

