  Jeg takker for et positivt svar, ikke
minst for at det ser ut til at proposisjonen kan fremmes så vidt
raskt som statsråden nå gir uttrykk for.

Et av de forslagene som ligger i NOU-en, er
at man endrer på måten man oppnevner utvalgene
på – altså at uttrekket skal skje ved
at man bruker folkeregistrene. Nå forstod jeg vel statsråden
dit hen at han kanskje ønsker å beholde
dagens ordning med at kommunestyrene oppnevner medlemmene. Men er
statsråden fremmed for at man bruker folkeregistre som
uttrekksmetode for å få et bredere grunnlag? Det
vil allikevel ikke hindre at kommunestyrene
til syvende og sist er de som utnevner medlemmene som skal bli lekdommere.

