  Jeg takker for svaret. Jeg skjønner
at statsråden har mye å arbeide med når
hun har fått 104 høringsuttalelser.

I tilknytning til det forrige spørsmålet
angående den eldreplanen vi ønsker å ha
et samarbeid med Regjeringen om, mener
vi fra Kristelig Folkepartis side at også tannhelse
for eldre er en naturlig del av den planen. Så mitt spørsmål
er om også statsråden ser at tannhelsespørsmål er
en viktig del av arbeidet med innholdet i en ny eldreplan.

