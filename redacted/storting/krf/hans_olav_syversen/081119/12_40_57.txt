 Jeg takker for svaret.


Statsråden nevnte til sist at noen av forestillingene, oppsettingene, er kompliserte. Det er vel bakgrunnen for at «Jorden rundt på 80 dager» er utsatt til 2010. Men allerede i 2009 avlyses jo det som skulle være en større oppsetting, nemlig «Valkyrien», begrunnet i økonomien. Jeg må vel si at man som vanlig borger stusser over, som statsråden var inne på, betydelige budsjettøkninger, mens kjernetroppene blant Operaens venner er kommet dit hen at de synes tilbudet er kunstnerisk svakere enn på svært lenge. Jeg skjønner også at det er bedt om en redegjørelse.


Jeg må nesten spørre om det er noe i selve driften av Operaen som ikke går helt etter oppskriften, sett med statsrådens øyne?


