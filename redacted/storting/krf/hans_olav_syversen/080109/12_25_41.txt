  Det svaret statsråden gir, tyder på at hun egentlig helst ser at tilbudet opprettholdes slik det er i dag, for så mange samhandlingseffekter som man får av poliklinikken på Legevakten, skal man antakelig lete lenge etter. Samtidig har styret ved Ullevål universitetssykehus sagt at de prinsipielt er beredt til å gå inn på en innsparing som kan medføre nedleggelse av dagens legevaktordning på dette området, og som vil hindre samhandling.

Mitt spørsmål er: Hva tror statsråden kan være grunnen til at styret velger seg ut en slik viktig funksjon når det skal kuttes i budsjettene for 2008?

