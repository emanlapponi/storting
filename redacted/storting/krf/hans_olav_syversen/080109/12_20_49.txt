  Først - siden det er blitt tradisjon i denne spørretimen - vil også jeg ønske godt nytt år. Det vil helt sikkert bli mange spørsmål om helse - det er vi vel enige om.

Så til spørsmålet:

«Styret ved Ullevål universitetssykehus vedtok 19. desember 2007 en innsparingspakke for 2008 på nærmere 300 mill. kr. I vedtaket heter det at styret også «støtter prinsipielt tiltak der pasienttilbudet påvirkes, men der det finnes alternative tilbud i regionen». Et av tiltakene er nedleggelse av skadepoliklinikken på legevakten. Styret ønsker heller at Oslo kommune skal finansiere dette viktige tilbudet til befolkningen.

Er statsråden enig i at kommunen nå skal finansiere tilbud som Ullevål har ansvaret for?»

