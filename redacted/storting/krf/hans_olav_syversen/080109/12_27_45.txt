  Hvis man ser dette utenfra - slik stort sett alle som ikke er direkte involvert som styremedlem eller i administrasjon på det angjeldende sykehus, gjør - blir dette et veldig rart bilde. For det første uttrykkes det at sykehusene i 2008 vil ha mer penger til disposisjon enn noen gang. Så, når det enkelte foretak skal lage budsjett for neste år, altså for 2008, innebærer det flere forslag om det alle oppfatter som kutt. Det kalles omstilling, men det er i realiteten kutt, noe som betyr svakere tilbud til byens befolkning.

Jeg får løfte spørsmålet til et prinsipielt nivå: Ser statsråden at det blir vanskelig å kommunisere til byens befolkning at helsetilbudet bedres, når alarmklokkene går hver gang et budsjett settes opp?

