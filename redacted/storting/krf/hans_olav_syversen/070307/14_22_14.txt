  Det er jeg klar over, og også veldig
glad for. Vi har tross alt ikke så mange bygg
i Norge av en slik karakter som det
her er snakk om. Derfor bør vi også ta vare
på dem så godt vi kan.

Når det gjelder selve Slottsplassen,
er det også et faktum at det er en plass der
svært mange befinner seg. Derfor har den også interesse
for langt flere enn de som bor på Slottet. Den har stor
interesse for denne byens befolkning,
og jeg vil tro for besøkende både fra
inn- og utland.

Dersom det kommer et slikt initiativ
fra Slottet, kan jeg bare oppfordre
til og håpe på at departementet og statsråden
vil benytte anledningen til å se positivt på det – slik
at hun bærer sitt navn som fornyingsminister med rette.

