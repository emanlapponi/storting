  Jeg hadde anledning til å være
på Slottsplassen i går. Det var en dag hvor man
virkelig fikk se hvordan det kan se ut når den absolutt ikke
er som den bør være. Og for å si det
slik: Når man har med gjester fra både
inn- og utland, er det litt leit at det de først observerer,
er en plass som overhodet ikke står i stil med
selve Slottet, og at de bruker mye tid og krefter på å bemerke
det i stedet for å se på det som er bra.

Jeg er klar over at det først og fremst
er Slottets ansvar. Samtidig er det klart at pengene må komme
et sted fra. Jeg oppfatter statsråden dit hen at hvis det
blir tatt et initiativ fra Slottet, vil hun
følge opp det i sitt arbeid med de vanlige budsjettproposisjoner.

