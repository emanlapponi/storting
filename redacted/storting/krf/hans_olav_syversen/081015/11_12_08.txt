 Før jeg stiller spørsmålet, vil jeg si at det jo er slik at det av og til skjer noen begivenheter mellom den fristen vi har for å legge fram spørsmål for statsråden, og tidspunktet for svar. Så hvis finansministeren tror at jeg ikke følger med i det hele tatt, så er det bakgrunnen for at spørsmålet nå kommer.


«Flere mindre sparebanker rundt omkring i landet må betale en høy pris for å låne penger i det ordinære markedet i dagens situasjon, noe som på sikt kan gi en vanskelig situasjon for bankene og lokalt næringsliv. Dette er banker som på grunn av Norges Banks regelverk for sikkerhetsstillelse ved lån i sentralbanken ikke har mulighet til å låne i Norges Bank.


Vil statsråden ta opp med Norges Bank muligheten for å endre regelverket slik at låneadgangen for mindre sparebanker bedres?»


