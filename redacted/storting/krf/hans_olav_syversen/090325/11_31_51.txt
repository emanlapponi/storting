 Det er jo ikke til å komme fra at Statens pensjonsfond gjennom sin aktive forvaltning led et smertelig tap for 2008. Mange spør seg selvfølgelig hvordan det i denne sammenheng kan være mulig at det utbetales bonuser for en forvaltning som samlet sett når den har vært aktiv, gir et dårligere resultat enn om man passivt hadde fulgt markedene. Det er jo også slik at Finansdepartementet har en avtale med Norges Bank som legges til grunn for den forvaltningen man har av pensjonsfondet. Vil statsråden se på noen endringer i den avtalen for å forsikre seg om at det er bedre samsvar mellom det samlede resultatet som fondet kan presentere, og de avlønninger og bonuser den enkelte får?


