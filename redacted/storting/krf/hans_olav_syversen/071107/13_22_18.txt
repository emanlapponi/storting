 Jeg er i hvert fall glad for at statsråden
er enig i at vi her snakker om større avvik. Problemstillingen
er jo at avvikene kommer relativt brått på også for
de sykehusene det gjelder i 2007, og her har vi ikke
mange uker igjen av det året vi nå er inne
i. Konsekvensene av de økte pensjonskostnadene som
man nå får, vil jo selvfølgelig enten være
at man får et underskudd, eller at man på en eller
annen måte får kompensert for det, eller – men
det er jo litt sent – må redusere aktiviteten,
slik at man kan tilpasse den i forhold til nye økonomiske
rammebetingelser. Jeg forstår at statsråden ikke
kan saksbehandle saken så brått.

Samtidig vil jeg gjerne oppfordre
til at statsråden ser nøye på dette,
slik at man gjennom helseforetakene kan komme fram til en ordning
som gjør at det til sjuende og sist ikke blir
pasientene som blir skadelidende.

