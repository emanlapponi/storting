 Jeg takker for svaret. 

Det viktige,
synes jeg, er for så vidt ikke hvilken pott pengene kommer fra. Det
viktige er at vi som nasjon nyter enormt godt av den arbeidsinnvandringen
som vi har fra disse landene. Det skattes til Norge i stor grad. Det er,
etter min mening, ingen urimelighet i at det da også gis støtte
til f.eks. Den katolske kirke, som yter et stort bidrag for integrering
og for at man så godt som mulig skal føle seg vel her i landet.

Jeg er i grunnen veldig glad for statsrådens tilnærming
til dette og håper vi kan samarbeide om at man i budsjettet for 2009
ser viktigheten av dette arbeidet, og at vi stiller penger til disposisjon
som reflekterer akkurat det. 

