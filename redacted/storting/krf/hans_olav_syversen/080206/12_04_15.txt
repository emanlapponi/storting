 Jeg er veldig
glad for svaret og for så vidt også for premissene for svaret,
nemlig at for de gruppene vi her snakker om, er Den katolske kirke mer enn
et sted hvor man går til gudstjeneste - den tilrettelegger også
for både sosiale behov og kulturelle behov. Jeg kan bare nevne at
det arrangeres lørdagsskole med norskundervisning for både
voksne og barn. Det er til og med flere menigheter som har samarbeid med
lokale LO-forbund om velferdstiltak. 

Statsråden var innom Kultur-
og kirkedepartementet, og jeg er sikker på at statsråden vet
at Den katolske kirke har fått blankt avslag på støtte
for den type medlemskap som statsråden var inne på. Så
jeg er veldig glad for at man erkjenner at vi som nasjon kan stå foran
nye oppgaver, og at vi kan få løst dem i samarbeid med en kirke
som fungerer. Så mitt spørsmål er: Hvilket beløp
anser statsråden at summen han henviste til, bør økes
med? 

