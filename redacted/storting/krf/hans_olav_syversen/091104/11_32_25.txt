 Takk for svaret.


Jeg kan i stor grad slutte meg til begrunnelsen for hvorfor det er åpenhet rundt skattelistene, til et visst punkt. Jeg skjønner også at Regjeringen er innforstått med at den utviklingen vi har sett i det siste, kan gi grunnlag for en gjennomgang på ulike områder uten at man dermed skal lukke hele spørsmålet om offentliggjøring av skattelistene.


Jeg sitter bl.a. på et klipp fra Adresseavisen, som forteller om at et eldreran er begått med bakgrunn i, ifølge politiet, at de som stod for innbruddet, hadde sjekket skattelistene.


Jeg tar det som et uttrykk for at også Regjeringen ikke har et fasttømret syn på dette fullt og helt, men er villig til å justere praksisen dersom man nå får empiri som gir grunnlag for det.


