 Jeg tror ikke jeg er uenig
i noe av det som statsråden sa i sitt svar.

La meg følge opp ett poeng, nemlig
spørsmålet knyttet til rammelovgivningen. I alkoholloven
er det nedfelt regler for hvordan bevilling skal gis,
og hvordan den skal utøves. Politiet
er høringsinstans – akkurat som mange andre
er det – i en søknadssituasjon. Jeg er klar over
at dette ikke er innenfor justisministerens
primære område, men det er en så sterk
sammenheng mellom politiets mulighet til å kunne
påvirke dette positivt og alkoholloven, at jeg allikevel
har lyst til å spørre: Kunne man i en slik vurdering
fra Regjeringens side se for seg en styrking av det vi
kan kalle politiets innsigelsesrett knyttet til lov og orden og
til behovet for å forebygge kriminelle handlinger, en styrking
som jeg skjønner at statsråden, i samarbeid med
sin kollega, er innstilt på å gjennomføre?

