  Det er en viktig balansegang som justisministeren
peker på i sitt svar. Samtidig er det vel ingen uenighet
om – håper jeg – at vi først
og fremst må ha barnets interesser
for øyet. Slik situasjonen er nå, vet
vi at vi har en rekke dødsfall blant små barn
som kanskje ikke er blitt fulgt opp på en tilstrekkelig
god nok måte.

Jeg er glad for at justisministeren snakket
om at barn har et ubetinget krav på vern, og at deres
rettssikkerhet skal ivaretas. Men også for foreldre
i saker der det ikke har skjedd noe kriminelt, kan det være
den beste trøst å få vite
om årsaken til dødsfallet, slik at de dermed få ro
når det gjelder akkurat det.

Mitt spørsmål er: Vil man
sørge for at organiseringen av oppfølgingen ikke
blir slik at man hindrer at det som kan synes å være
kriminelle forhold, også kommer politi for øret?

