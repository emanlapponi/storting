 I det samme svaret fra visepolitimester Andresen vises det også til at det er
                     en del asylsøkere som rekrutteres og kanskje kommer til Norge med det for øye å
                     drive kriminell virksomhet innenfor den narkotikatrafikken som vi her er vitne
                     til. Ved tidligere anledninger har man pekt på at det må et tettere samarbeid
                     til mellom politi og utlendingsmyndighet. Utlendinger som ikke har krav på
                     opphold, som har åpenbart grunnløse søknader, må, når de blir tatt, bli sendt
                     ut så raskt som overhodet mulig, ikke minst for å virke noe mer preventivt enn
                     det som hittil har vært tilfellet. 

Mitt spørsmål blir: Er dette samarbeidet nå kommet i gang? Eller må man, som
                     Andresen sier, nå ta tak i dette? 

