 Tiltakspakken gikk jo stort sett gjennom i Stortinget, og det betyr vel at den
                     kan bli operativ ganske raskt, regner jeg med. 

Hvorvidt vi her står overfor en aksjon eller kampanje, som Oslos politimester
                     sier, eller om det er direktoratets påstand om at man verner om sin fritid som
                     er mest dekkende, er egentlig ikke så interessant for undertegnede. Det som er
                     mer urovekkende, er de beskrivelser vi har sett i Verdens Gang de tre–fire
                     siste dagene av hvordan den åpenbare narkotikaomsetningen brer om seg i Oslo
                     sentrum. Jeg registrerer også at visepolitimesteren sier at man må forsterke
                     innsatsen og rydde opp i disse narkotikasentralene en etter en i løpet av våren
                     og sommeren. 

Mitt spørsmål er: Føler statsråden seg trygg på at dette nå er et prioritert
                     område i Oslo politidistrikt? 

