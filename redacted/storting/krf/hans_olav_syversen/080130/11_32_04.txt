 Først
vil jeg takke presidenten for velvilligheten, slik at jeg fikk lov til å
stille spørsmålet. Jeg vil også si at jeg er helt enig
i det personlige ansvaret han understreket i sin innledning - så takk
for det. 

Så til spørsmålet: 

«En vanlig
konstruksjon blant personer med svært høye inntekter er såkalte
«indre selskaper». F.eks. mottok de 18 deltakerne i det «indre
selskapet» i Terra Securities ifølge Dagens Næringsliv
288,2 mill. kroner i 2005 og 2006, tilsvarende en avkastning på 1 149
prosent. Det synes åpenbart at dette er konstruert for å redusere
skattekrav. 

Mener statsråden at denne, og mange andre lignende
tilfeller, gir grunnlag for å vurdere om lovverket fortsatt gir inntektstopper
urimelig gode muligheter til å oppnå lav skatt?» 

