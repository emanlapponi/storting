 Jeg er ganske enig i det statsråden gir uttrykk for. 

Noe
av det gunstige falt bort etter reformen i 2006. Samtidig ser vi at det
i en del miljøer fortsatt er et betydelig innslag av indre selskaper.
Når det gjelder den beskrivelsen av hva et indre selskap er, som statsråden
kom med, tror jeg i mange tilfeller at det ikke er hovedgrunnen til at man
fortsatt har indre selskaper. Det skyldes ene og alene at visse grupper
sørger for, som statsråden var inne på, at reell lønnsinntekt
klassifiseres som noe annet og dermed fortsatt vil ha en lavere skattebyrde.

Men jeg er glad for at finansministeren vil se på dette, og
spør helt konkret: Betyr det at vi får dette til Stortinget
i relativt nær framtid? 

