 Jeg er glad for den avklaringen. Da kan man kanskje spørre seg hvorfor rektor ved
              universitetet i Trondheim i sin innstilling ikke har gjort det klart at et slikt
              vedtak faktisk ville være ulovlig, men det skal jeg la ligge. 

Dette har jo fått stor oppmerksomhet, ikke bare i Norge, men i hele Europa. Det er
              faktisk slik at jødiske organisasjoner nå har kommet til den norske ambassaden i Paris
              for å utbe seg en forklaring om hva som egentlig skjer i Norge. Som statsråden kjenner
              til, er det flere tusen akademikere med norske nobelprisvinnere i spissen som har sagt
              at dersom et slikt vedtak skulle komme, ville det ikke bare være en boikott av
              israelske universiteter, men en boikott av samtlige akademikere ved store og viktige
              institusjoner i tillegg. 

Så mitt spørsmål er om statsråden er enig i at denne saken har skadet NTNUs omdømme.
            

