 Statsråden nevner jo den forelesningsserien som var oppspillet – kan man vel kalle
              det – til denne styresaken om boikott som nå skal avklares. Det er jo et paradoks, vil
              jeg si, at en gruppering som da ønsker boikott, først har en delvis ensidig
              forelesningsserie, som så skal munne ut i en boikott. Summen av det er noe
              motstridende i seg selv. Men det skal jeg la ligge. 

Fordi det nå også pågår en underskriftskampanje i Tromsø, er det viktig for meg å få
              følgende klarlagt fra statsråden: Dersom styret ved NTNU eller styret ved
              Universitetet i Tromsø skulle vedta en akademisk og kulturell boikott, betyr det
              faktisk, som statsråden sa i sitt svar, at det er et ulovlig vedtak. 

