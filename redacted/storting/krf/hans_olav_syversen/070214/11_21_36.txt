  Jeg takker for svaret.

Jeg skjønner at Norge som
nasjon har tenkt å sondere mulighetene for å nedsette
en internasjonal arbeidsgruppe, for, som statsråden sa, å vurdere
om dette er mulig å gjennomføre, og om det har
tilslutning, regner jeg med, internasjonalt.

Så mitt spørsmål
er kort og godt: Selv om vi oppfyller det kravet som statsråden
viste til når det gjelder bistand, 0,7 pst., vil jo Norges
holdning like fullt kunne være betydningsfull
for at flere land kan øke sin bistand til verdens fattige.
Vil Regjeringen legge trykk på det arbeidet for derigjennom å kunne
bidra overfor verdens fattige ved at flere land bidrar mer, og bør
bidra mer?

