  Siden jeg skjønner at SV nå skal
diskutere sin egen regjeringsdeltakelse, så er jeg i hvert
fall veldig glad for å kunne stille dette spørsmålet
før en eventuell ny finansminister kommer og
svarer:

«På en konferanse 6.–7.
februar i år i regi av UD diskuterte
deltakerne blant annet mulighetene for en svak avgift på valutatransaksjoner – 0,005
pst. for å finansiere bistand. I motsetning
til den såkalte Tobin-skatten er det ikke noe
mål for en slik avgift å redusere valutaspekulasjon,
kun å øke tilskuddene til internasjonal bistand.

Vil statsråden bidra til at diskusjonen
når lenger ut enn denne konferansen, ved å presentere
en vurdering av dette f.eks. i revidert nasjonalbudsjett 2007?»

