 Statsråden nevnte at overskriften på dette prosjektet er «Ren Oslofjord». Problemet er at for innbyggerne som berøres av dette, fremstår dette nå i realiteten mer og mer som en vits. Det er for meg helt uforståelig at man har gått med på - det skal ikke miljø- og utviklingsministeren legges til last - en deponering i sjøen, når man hadde sikre alternativer på land. 




Så er jeg klar over at Innbyggerinitiativet på Nesodden - og dette er jo ikke mennesker som arbeider for seg selv og meler sin egen kake, de er opptatt av noe utenfor dem selv, nemlig miljøet - er i dialog med Miljøverndepartementet både når det gjelder overvåkingsmetode og resultater og konsekvenser av den dumpingen som skjer. 




Mitt spørsmål er: Vil man fortsette denne dialogen med Innbyggerinitiativet for å få enighet om fakta i saken? 




