 Jeg tolker det dit hen at miljøministeren vil fortsette dialogen med Innbyggerinitiativet, kommunen og andre som har klare synspunkter på dette, og som føler at den overvåkingen som skjer, ikke får med seg de utslipp som 

de

 mener faktisk skjer. Og det er jo grunn til også å minne om at et tilsvarende prosjekt i Göteborg avdekket at man ikke fanget opp lekkasjer. 




Så har jeg lyst til å minne om at den overvåkingen man sier er tilfredsstillende, ikke er den overvåkingen som avdekket det som nå er politianmeldt. Det var det en helt annen, en varsler, som i realiteten gjorde. Det sier noe om kompleksiteten og også utfordringene i dette for statsråden. 




Men som sagt: Jeg vil gjerne bare ha det helt klart at dialogen skal fortsette, og at man er åpen for at det kan være andre konklusjoner enn de som hittil har vært.




