  Med det svaret indikerer statsråden
at han ønsker at den type kriminalitet skal iretteføres,
og at han ser alvorlig på det. Samtidig er det noe med
den beskrivelsen man får offisielt, sammenholdt med de
opplysningene man får over eteren, som jeg tror folk flest
stiller spørsmål ved. Jeg skal sitere hva lederen
for påtaleseksjonen i den angjeldende politistasjon
sa i forbindelse med henleggelsen av disse fire sakene,
som jeg for øvrig forstår at man ikke
går direkte inn i. Vedkommende sa:

«Oslo
politidistrikt er i en meget stram budsjettsituasjon, hvor vi også i
denne forbindelse har lavere bemanning enn normalt. Og derfor er
vi i 2007 nødt til å henlegge saker på grunn
av saksbehandlingskapasitet.»

Så spør reporteren:

«Er
det mange saker som blir henlagt?»

Svaret er:

«Det
er mange flere saker enn i de foregående år. Det
er et resultat av den budsjettsituasjonen vi befinner oss i, og ikke
noe vi er komfortable med.»

Forstår (presidenten klubber) statsråden
at den type uttalelse i det offentlige rom uroer både
dem som hører på, og dem som har lagt ned mye
arbeid i å iretteføre disse sakene fra kommunale
etaters side?

