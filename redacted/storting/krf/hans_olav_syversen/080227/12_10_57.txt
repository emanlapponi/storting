 Opplysningene om at det skyldes oppussing at politiposten på Oslo S
har vært stengt - i snart ett år, tror jeg - stusser jeg veldig
over. Det er i hvert fall ikke de opplysningene vi som blir kontaktet om
dette, sitter inne med. Uansett er det i tilfelle merkelig at man har greid
å ordne seg slik at man må nedlegge en post i ett år bare
fordi man skal pusse opp lokalene. Det er den delen av det. 

Samtidig
er jeg for så vidt glad for at justisministeren synes at politiposter
har noe for seg, og jeg er enig i at det må skje i samarbeid med nærmiljøet
og selvfølgelig også med politidistriktet. Mitt spørsmål
er: Har statsråden noen følelse av at Regjeringens ønske
om politiposter får gehør i Politidirektoratet og i politidistriktene?

