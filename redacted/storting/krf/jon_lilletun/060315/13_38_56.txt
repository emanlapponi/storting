 Eg takkar statsråden for svaret, utan
at eg kan seie at eg er spesielt nøgd med det,
sjølv om eg gjev statsråden rett i at dette med
konvertering heilt opplagt kan kome til å verte
misbrukt, og at det her heilt opplagt er vanskelege avvegingar.

Men frå det tidspunktet då eg
fekk det førre svaret, har to ting skjedd. Det eine
går på det sitatet eg har vorte kjent med frå praksisnotatet
frå Utlendingsnemnda, og mitt oppfølgingsspørsmål
vil då vere: Er statsråden einig i at ein
kan seie det på den måten at «så lenge
man lar sin nye tro være en privatsak, vil man ikke
risikere noe ved å ha konvertert.»? Er ikkje
det heilt klart brudd på FN sin menneskerettskonvensjon
og flyktningkonvensjon?

Vidare har vi fått denne Amnesty-rapporten
som seier konkret at konvertittar kan risikere
livet. Den er så ny som frå 16. februar
2006. Det er den andre nye opplysninga som eg sit med.
Vil ikkje det òg måtte påverke
den norske behandlinga av desse sakene?

