 Eg fortset å seie meg tilfreds med
svara i dag.

Eg er òg einig med statsråden
i det han seier i sitt første svar,
at her er det klart at det er eit definisjonsproblem. Men det er
veldig viktig at det internasjonale samfunnet kjem fram til konsensus
når det gjeld å definere dette, slik at vi på ein måte
kan kome vidare. Det går alltid an å finne motførestellingar.
Det vil det vere veldig mange som er opptekne av å gjere,
og som fyrst og fremst bruker bistanden på ein måte
som kan skape slik gjeld.

Det siste spørsmålet er:
Vi har stort sett hatt ein ryddig politikk i Noreg, men med skipseksportkampanjen
på slutten av 1970-talet må vi nok seie at vi òg
medverka til at ein god del land kom i klemme. Vi selde produkt
meir ut frå vårt behov enn ut frå mottakaranes
behov, og til svært så tvilsame regime. Vil statsråden
seie at no skal vi få slått ein strek over dette?
Vil han verte den som på ein måte finaliserer noko
som skulle vore finalisert for lenge sidan?

