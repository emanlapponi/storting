 Eg tillèt meg å stille følgjande spørsmål
til barne- og familieministeren: 

«Lyngdal Markedsforening ynskjer i
tråd med bygdas kulturelle tradisjonar å arrangere
tre nattopne fredagar, fram til kl. 24.00, i staden for tre sundagsopne
handledagar, slik opningstidslova gjev høve til. Fylkesmannen
har for andre år på rad sagt nei til ein slik
dispensasjon.

Vil statsråden endre dette avslaget,
eventuelt om naudsynt ta initiativ til ei lov- eller forskriftsendring?»

 Eg takkar statsråden for svaret, og
vil seie meg nøgd med den siste delen av svaret. Den fyrste
delen var i og for seg grei, den òg, for det var ei fortolking
av lova som eg ikkje finn grunn til å seie noko om.

Det som er klårt etter dette, er at
statsråden vil ha ein gjennomgang av dette og òg
vurdere om det er mogleg å gje slike dispensasjonar når
gode grunngjevingar vert gjevne. Eg trur at når tilsette,
forretningsstanden sjølv og publikum synest at det er fint å kunne
handle seint ein fredagskveld og ha sundagen som kviledag, er det
veldig vanskeleg å få folk til å forstå at
det er det ikkje moglegheit til. Eg oppfattar det slik at statsråden
vil prøve å finne ei løysing som kan
gje eit resultat som Lyngdal markedsforening ynskjer.

  Det er vel ikkje vanleg, men er det tillate
berre å kommentere det førre – ikkje
på substans, men på ein ting, og det er at …

