 Det finst to store hovudutfordringar internasjonalt sett. Den eine er kampen mot fattigdomen, den andre er kampen for miljøet. I det perspektivet bør òg vårt parlament sjå på sitt internasjonale engasjement. Eg vil gje ros til saksordføraren, som på ein klok måte har skrive ei innstilling som gjev grunnlag for å reflektere over dette.




Når vi ser kva tyding Verdsbanken har i utviklinga av verda, er det veldig spesielt framleis å ha medlemskap i ein organisasjon som er tømd for oppgåver, i staden for eventuelt å vere medlem i den nye parlamentarikarorganisasjonen til Verdsbanken. Men det finst fleire. Det finst ein på miljøsida i tilknyting til FN som òg kunne vore interessant. Dette er berre to eksempel, det er fleire.




Eg følte berre behov for å seie at vi er nøydde til å sjå desse sakene i forhold til kva som er våre utfordringar, og så må vi organisere arbeidet vårt i forhold til det. Eg synest at saksordføraren har gjort ein solid innsats for at vi skal få gjort det på den måten.




