Eg hadde ikkje tenkt å ta ordet, men eg synest ikkje dei påstandane som representanten Bastesen sette fram om kva dette eigentleg dreier seg om, kan stå uimotsagde i denne sal. At det skulle vere slik at Schengen hadde samanheng med statsministerens utgreiing, må eg på det sterkaste ta avstand frå. Når det gjeld dei flya som gjekk mot World Trade Center, hadde det ikkje gått noko betre om Schengen ikkje hadde funnest. Det gjeld likeins dei pengeoverføringane som representanten Bastesen snakkar om, at det òg skjer i Noreg. Det hadde ikkje vore nokon forskjell om vi hadde hatt Schengen eller ikkje.




Eg har respekt for at representanten Bastesen ynskjer ei endring av Schengen-avtalen, og også for dei partia som har argumentert for det. Det er eit fullt legalt standpunkt, sjølvsagt. Men den typen samanblanding, den typen argumentasjon som representanten Bastesen framførte i dag, må ein i alle fall ta avstand frå frå talarstolen, og det er med dette gjort.




