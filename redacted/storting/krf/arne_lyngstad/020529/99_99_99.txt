 Jeg tillater meg å stille følgende
spørsmål til barne- og familieministeren:

«Kristelig Folkeparti
er opptatt av gode oppvekstvilkår
for barn, en familiepolitikk
som tar hensyn til alle typer familier, og likestilling mellom
kjønnene. På bakgrunn av dette har Samarbeidsregjeringen
familiepolitikk i
bred forstand som et viktig satsingsområde. Samarbeidsregjeringen
har lovt å gi fedre selvstendig opptjeningsrett
til pappapermisjon og øke omfanget av denne.

Hvordan vil statsråden følge
opp Sem-erklæringen på dette punktet?»

 Jeg takker statsråden for svaret.
Jeg opplever en positiv interesse
hos statsråden til å bedre ordningen
med pappapermisjon. Det synes jeg er et viktig tiltak, hovedsakelig
av tre grunner. For det første fordi det bidrar til økt
tid mellom far og barn. For det andre fordi
det øker fedres engasjement i barnas oppvekst, også når
barnet blir større enn småbarnsstadiet, og for
det tredje fører det til bedre deling
av omsorgsarbeidet mellom far og mor, og dermed økt
likestilling i hjemmet. I Kristelig Folkeparti
ser vi dette tiltaket som et svært viktig familiepolitisk
tiltak. Jeg har klare forventninger til at Regjeringen følger
opp Sem-erklæringen på det punktet.

Likestillingsombudet har jo nettopp
sendt et brev til de politiske partier, hvor hun sier
at hun ønsker å utvide fedrekvoten innenfor
dagens fødselspermisjon. Jeg mener det vil være
bedre å øke fedrekvoten ved å utvide fødselspermisjonen
med nye seks uker, slik at fedrekvoten kommer opp i ti uker til
sammen. Statsråden sa at dette var et økonomisk
spørsmål. Men det er også et spørsmål
om å ha vilje og evne til å prioritere.
Er statsråden enig i at det er ønskelig med en
slik utvidelse?

 Det er jo godt å høre
at statsråden er enig med meg og Kristelig Folkeparti
i det.

En annen problemstilling som også fedre
er knyttet til, er dette med selvstendige rettigheter for fedre
til fedrekvoten. Det har jo Sverige klart å få til,
mens Norge ikke har klart å få det
til ennå. Her er det avhengig av mors rettigheter.

Dette skaper også en del
problemer for nordboere som flytter over landegrenser.
Jeg møtte, for å ta et eksempel her,
en norsk ingeniør som flyttet til Sverige, og som skulle
bli far. Han var gift med en svensk jente. Han mistet fedrekvoten
fordi han var nordmann i Sverige. Der er det fedre som har rettigheter.
Hans kone var svensk og hadde ingen rettigheter. Dermed mistet han
muligheten til å ta ut fedrekvote.

Min konklusjon er at Norge av hensyn også til
nordisk samordning av reglene snarest mulig
bør innføre egne rettigheter for fedre.
Er statsråden enig i at dette haster, og at det vil lette
situasjonen for småbarnsfedre i Norden?

