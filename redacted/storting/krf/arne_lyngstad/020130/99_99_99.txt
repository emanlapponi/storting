 Jeg skal få lov til å stille
følgende spørsmål til kommunal- og regionalministeren:

«Seks kommuner i Indre Namdal
har hatt en tidsbegrenset forsøksordning
for ettergivelse av studielån i tre år
med siste opptjeningsår 2001. Målet var å fremme
tilflytting til regionen. Statens lånekasse for utdanning
opplyser at denne ordningen ikke blir videreført
i 2002.

Er denne ordningen evaluert ut fra målsettingen
om å fremme tilflyttingen til regionen, og hvilke erfaringer legger
statsråden til grunn i sin vurdering av nedskriving av
studielån som regionalpolitisk virkemiddel?»

 Jeg takker statsråden for svaret.

Indre Namdal ble jo av regjering
og storting utpekt som et slikt tiltaksområde
for å stoppe fraflyttingen. En rekke prosjekter er satt
i gang, deriblant nedskriving av studielån. Jeg konstaterer
at ordningen avvikles, eller ikke føres
videre, både før evalueringen er gjennomført og
før vurdering av tiltaket er foretattt. Da dette tiltaket ble
satt i gang, var det med utgangspunkt i erfaringene fra Finnmark
og Nord-Troms. Der ser vi jo tydelig at nedskriving av studielån
har vært viktig for å rekruttere folk med høyere
utdanning til regionen.

Skal forsøk være
adekvate, må de kunne fungere over tid. En periode
på tre år kan synes å være
for kort tid for å gi gode svar. Dessuten
må Stortinget få tilbakemelding om virkningene
av forsøkene for å kunne ha noen formening
om de virker.Vil en i en evaluering av dette
forsøket også drøfte erfaringene
med forsøkets varighet? Og: Hvordan vil evalueringen av
forsøket bli meldt tilbake til Stortinget?

 Jeg er glad for at statsråden er lærevillig.
Men skal vi finne fram til målrettede tiltak, må vi også være
villige til å drive forsøksvirksomhet. Det er
klart at en del av forsøksvirksomheten kan oppfattes som
politiske markeringer, men slik virksomhet er jo nettopp
for å teste om virkemidlene fungerer. Og det var grunn
til å tro ut fra erfaringene i Nord-Troms og Finnmark at
dette var et virkemiddel som kunne fungere.

Men det er et problem at kvaliteten
på forsøkene og satsingene kan bli litt tvilsom
når forsøksperiodene er for korte, og fordi en
har problemer med erfaringsoverføringer
og læringseffekt, og kanskje også fordi
en bare ser på pengepungen og ressursene i stedet
for å se at dette også henger sammen
med regelverk.

Statsministeren varslet i helgen at fylkeskommunen skulle
få mer ansvar for de regionalpolitiske virkemidlene, og
det ser jeg som positivt. Men det må være
samsvar både mellom penger og regelverk. Mitt
spørsmål til statsråden blir: Er statsråden
villig til i større grad å bruke forsøksloven
og dispensasjonsmuligheter som virkemidler i regionalpolitikken?

