 Jeg takker for svaret.


Men jeg må si at det bekrefter inntrykket av at det her har foregått et slags spill for galleriet når man mottar en ganske tung og omfattende rapport på en tirsdag og har konklusjonen klar på onsdagen etter. Man sier også at man har drøftet dette i Regjeringen. Det er vanskelig å se for seg at man kunne ha hatt mulighet til å gå gjennom den endelige rapporten på en fyllestgjørende måte sammen med departementene og Fotballforbundet på den korte tiden.


Spørsmålet blir da igjen: Hvor mye kostet denne Econ-rapporten, og har statsråden forståelse for at Fotball-Norge og Fotballforbundet kan føle seg lurt etter en slik prosess?


