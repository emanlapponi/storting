 Et fotball-EM er faktisk verdens tredje største idrettsarrangement. Det er en enorm mobilisering fra en av de store, frivillige organisasjonene i landet som ligger bak en slik søknadsprosess – og i det lå det en stor mulighet for en folkefest for hele nasjonen. Jeg respekterer at konklusjonen ikke nødvendigvis skulle bli ja etter Regjeringens behandling, for her er det mange forhold som må vurderes, men jeg synes statsrådens svar bidrar til å bekrefte at rapporten ikke har vært grundig behandlet, og at man ikke har tatt seg tid til å diskutere motargumentene med Fotballforbundet på den korte tiden.


Jeg stiller spørsmålet: Hvilke signal mener statsråden dette sender til andre organisasjoner i Idretts-Norge som kan ønske å arrangere idrettsarrangement senere?


