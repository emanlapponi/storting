 Jeg ønsker å stille følgende spørsmål til kulturministeren:


«I pressemelding 8. desember 2009 offentliggjorde statsråden at Regjeringen ikke går inn for økonomisk støtte til norsk-svensk Fotball-EM i 2016. Beslutningen ble offentliggjort dagen etter at kvalitetssikringsrapporten ble overlevert departementet, en rapport som ifølge statsråden skulle være en del av beslutningsgrunnlaget.


På hvilken måte ble denne rapporten behandlet i Regjeringen, hvilke departementer var involvert, og hvordan ble denne rapporten sjekket opp mot NFFs faglige innvendinger knyttet til rapporten?»


