 Jeg takker for svaret, men tillater meg å gi uttrykk for at jeg synes det er en litt
              passiv tilnærming. Jeg er glad for at statsråden ønsker å utrede videre hvordan
              systemet virker i dag, men det er klart at for de familiene som har lite å rutte med,
              er betalingen for barnehage og SFO åpenbart en belastning. 

Som statsråden var inne på, har Regjeringen foreslått en gratis time SFO i budsjettet
              for neste år samt økt timetall i grunnskolen. Derfor er spørsmålet: Er ikke dette nok
              et bevis på at Regjeringen prioriterer tiltak for de brede gruppene, de store massene,
              i stedet for å målrette tiltakene mot dem som virkelig trenger det mest? 

