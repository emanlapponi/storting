 Jeg benytter denne anledningen til å gratulere statsråden med nye og særdeles viktige
              oppgaver. 

«Innføring av makspris i barnehagene har i liten grad hjulpet de familiene som har
              aller dårligst råd, siden maksprisen først og fremst er redusert for dem som betalte
              høyeste satser tidligere. I SFO er det mindre vanlig med inntektsgraderte satser, noe
              som medfører at noen ikke har råd til å benytte seg av tilbudet. 

Vil statsråden forsterke forskrift for foreldrebetaling i barnehage og SFO, for
              eksempel ved å stille krav om at forsørgere med inntekt under 2 G maksimalt skal
              betale 40 pst. av gjeldende makssats?» 

