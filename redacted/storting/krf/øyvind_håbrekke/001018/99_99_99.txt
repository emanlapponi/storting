 Det er fristende å innlede med å si
at jeg brenner inne med et spørsmål til helseministeren – men
jeg tillater meg i hvert fall å stille ham følgende
spørsmål: 

«I avisen Verdens Gang 1. september
2000 refereres det til uttalelser fra faglig hold hvor det kommer
frem at det nå er en økende erkjennelse av at
foster kan føle smerte på et tidligere stadium
enn man før har vært klar over. Dette har medført
en diskusjon om bruk av bedøvelse ved abortinngrep.

Vil statsråden på bakgrunn
av økende kunnskap om dette ta initiativ til å få utredet
behovet for slike endringer ved utførelse av abortinngrep,
og eventuelt ved andre relevante inngrep under svangerskapet?»

