  Jeg tillater meg å stille følgende spørsmål
til kommunal- og regionalministeren:

«I forbindelse med en hjemsendelsessak
viser det seg at Statens helseundersøkelser og UDI åpenbart
har forskjellig oppfatning av situasjonen med hensyn til tuberkulosebehandling
i Kosovo. Til avisen Fremover sier statssekretær Einar
Gelius: «Fra alle hold er det rapportert om at behandlingstilbudet
for tuberkulose er godt. Man kan jo stille spørsmålet
om hvem det er Statens helseundersøkelser har
sine opplysninger fra.» 

Hvem er det UDI og statssekretæren
har sine opplysninger fra?» 

  Jeg takker for svaret, som forundret meg noe.
Jeg har nemlig fått opplyst at UDI ikke har henvendt seg
til Statens helseundersøkelser, som er det overordnede
norske kompetente fagmiljøet i denne sak. Og når
det gjelder forholdene i Kosovo, har jeg opplysninger fra den finske
legen Hannu Vuori, som er leder for FNs avdeling for helse i Kosovo,
og dr. Vuori advarer mot hjemsending. Det samme gjør direktøren
for tuberkuloseprogrammet i New Yorks helsedepartement,
som også har kontakter og erfaring i dette. Disse faglige
instansene advarer mot hjemsending på grunnlag av at tuberkulosebehandlingen
i Kosovo ikke oppfyller moderne krav til slik behandling.

  Det ville glede meg. Men det forandrer
likevel ikke på det faktum at UDI i dette tilfellet ikke
har kontaktet det norske fagmiljøet som har kompetanse
i denne saken, og har støttet seg på uttalelser
fra UNMIK, som etter mitt skjønn er i strid med den faksen jeg
har, som sier at behandlingsmetoden er gammeldags, og at oppfølgingen
av pasientene er utilfredsstillende ved røntgenundersøkelser,
og ikke ved andre undersøkelser. Det beskrives altså en
tilstand som er utilfredsstillende i Kosovo. Og spesielt med tanke
på en tre år gammel jente finner jeg det foruroligende
at UDI i dette tilfellet ikke støtter seg på den
norske fagkompetanse som advarer mot dette.

