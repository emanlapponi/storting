 Jeg tillater meg å stille følgende
spørsmål til forsvarsministeren: 

 «Kvinneandelen i Forsvaret er for
lav. I Handlingsplan for økt kvinneandel i Forsvaret sies
det at det er viktig å synliggjøre Forsvaret som
en attraktiv arbeidsplass for kvinner. Nakenbilder på veggene
i landets kaserner kan ikke sies å være med på å øke
trivselsfaktoren for kvinnelige ansatte. I Sverige har forsvaret
tatt dette arbeidet seriøst, og blant annet innført
et generelt forbud mot nakenbilder på veggene. 

Mener statsråden at dette er noe som
bør vurderes også i Norge?» 

 Jeg takker statsråden for svaret. 

Jeg er glad for de tiltak som han setter i
gang og det samråd han har vært med på å holde,
og jeg er glad for pressemeldingene både fra Landsutvalget
for Tillitsvalgte i Forsvaret og fra statsråden selv. Statsråden
sier i sin pressemelding om Soldatnytt og den artikkelen som stod der,
at de viser dårlig skjønn. Det er jo det vi må prøve å unngå,
nemlig at dette skal avgjøres ved skjønn. 

Reaksjonene rundt omkring hos både
kvinner og menn er tverrpolitiske. Det er ikke bare vi i Kristelig
Folkeparti som ønsker å ta opp denne
saken. For at vi skal unngå dette med skjønn,
er det viktig at vi får inn et forbud så alle
vet hva de har å forholde seg til. Det handler om å rekruttere
kvinner, og det handler om å beholde kvinner i Forsvaret. 

Jeg vil spørre statsråden
direkte om han er for et forbud når det gjelder nakenbilder
på kasernene. Det er ikke nok å invitere til et
samarbeid, som statsråden har sagt. 

