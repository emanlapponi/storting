(ordfører for saken): 

Denne saken dreier seg om økning av de vernepliktige mannskapers primærgodtgjøringer. Prinsippet om regulering av godtgjøringer i samsvar med de tillegg som ble gitt i lønnsoppgjøret for ansatte i staten for voksen, ufaglært arbeidskraft, følges. Dette er det enighet om i komiteen.




Det er også enighet om at tjenestetillegget ytterligere gis en økning på 1 kr pr. dag. Dermed er det mål Haaker-utvalgets innstilling skisserte, fulgt opp, nemlig 100 kr pr. dag i tjenestetillegg pr. 1. juli 2000.




Uenigheten i komiteen dreier seg om inndekning av de 3 mill. kr dette vil koste. 




Flertallet, bestående av Arbeiderpartiet, Kristelig Folkeparti og Senterpartiet, er enig med departementet i at 3 mill. kr dekkes innenfor Forsvarets budsjettramme.




Jeg er glad for at alle partier er enig i det egentlige innhold i saken, og at tjenestetillegget nå kommer opp på det nivået som er forventet.




Regjeringen varsler også at innføringen av en ny permisjonsreise for vernepliktige soldater vil bli vurdert i forbindelse med budsjettet for 2001. 




Komiteen har ingenting å bemerke til dette.




