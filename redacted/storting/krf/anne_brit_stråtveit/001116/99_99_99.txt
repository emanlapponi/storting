Vi har fått en grei gjennomgang av saken av saksordføreren, så jeg skal være ganske kort, men Kristelig Folkeparti ønsker jo ikke å bli beskyldt hele dagen for ikke å si ett ord i denne salen.




Kristelig Folkeparti – og sentrum – er opptatt av at ting ses i en sammenheng og ikke isolert. Derfor synes vi også det er riktig å vente med endringer i Forsvarets lønnsadministrasjon og nedleggelse av lønnskontoret til Regjeringens langtidsproposisjon skal behandles til våren. Vi er glad for at en samlet komite er kommet fram til dette. Endringene vil sannsynligvis være fornuftige for å få til en effektiv lønnsadministrasjon, og vil dermed også være økonomisk fornuftige, fordi det kan gi en innsparing. Både ut fra distriktshensyn og ut fra ulike andre forhold som vil bli klare ved behandlingen av langtidsproposisjonen, mener vi det er rett å utsette en avgjørelse i den delen av saken nå. 




I den andre delen av St.prp. nr. 75 følger Kristelig Folkeparti – og sentrum – Regjeringens forslag.




