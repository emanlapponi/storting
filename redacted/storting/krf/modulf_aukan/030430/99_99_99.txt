 «I Verdens Gang av 3. april d.å.
er det heilsides annonse for tomatar under det norske varemerket «Gartner».
Som kjent vert ikkje norske tomatar produserte
på denne tida av året. Dermed er det
rimeleg å forvente at desse annonsane hadde vore
merkte med opphavsland. Dette minner om villeiande reklame.

Meiner statsråden at bruken av eit
slikt varemerke, som er ein preferanse til norske varer,
bør merkjast med opphavsland når produktet er
importert?»

 Det som eg merka meg da eg såg annonsen,
var at ein brukar det norske varemerket «Gartner».
Det er då rimeleg at ein oppfattar dette som eit norsk
produkt, men i og med at det ikkje vert produsert norske
tomatar på denne tida av året, seier
det seg sjølv at dette er eit importert produkt.

Eg vil påstå at dette minner
om villeiande reklame. Vi veit òg at kravet frå forbrukarorganisasjonar
meir og meir går i retning av at ein skal ha moglegheit
for å spora eit produkt. Det vil vera vanskeleg
i denne situasjonen.

Vil statsrådens apparat følgje
opp dette, slik at reklamen følgjer dei normene som er
lagde?

 Dei siste åra har vi sett at importørane
av til dømes tomatar set ned prisen i forkant av at dei
norske produsentane kjem på marknaden med sine produkt.
Dette har ført til at den tradisjonelle meirprisen, som
norske produsentar er avhengig av for å kunne
framby gode norske varer, kjem i fare. Her er
merking med opphavsland òg eit stikkord. Eg synest at ein òg
i høve til reklame bør søkja å vera
mest mogleg sann. Eg føler at i denne samanhengen er ein
ikkje det.

Så spørsmålet mitt
vert: Vil statsråden òg sjå på denne problematikken
med at ein kjem inn på eit tidleg tidspunkt med eit utalandsk
produkt, slik at ein oppfattar det slik at det er eit norsk produkt,
i og med at ein brukar det norske merket «Gartner»?

