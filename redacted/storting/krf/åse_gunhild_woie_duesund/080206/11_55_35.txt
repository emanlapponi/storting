 Jeg takker for
svaret. 

Vi er jo enige om at en skal ha «rett tiltak til rett
tid», og at våre attførings- og vekstbedrifter er våre
beste allierte for å få flere fra trygd til arbeid. Mitt inntrykk
er at det effektiviseres, og at det overskuddet de får på bedriftene,
pløyes tilbake. Da investeres det i flinke folk, med høy kompetanse,
som jo koster noe. De lager nye verktøy og metoder for at de skal
lykkes. 

Sist uke var statsråden i Arendal og sa at han ville
være en emissær for disse attføringsbedriftene. Da blir
mine spørsmål til emissær Hanssen: Er det virkelig slik
at budskapet hans nå er at disse bedriftene faktisk får for
mye penger i forhold til den jobben de har? Trenger de virkelig å
effektivisere mer? Hvilke signaler gis det til de ansatte i denne situasjonen?

