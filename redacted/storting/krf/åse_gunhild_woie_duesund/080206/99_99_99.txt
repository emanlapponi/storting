 Jeg takker igjen for svaret. 

Det
er helt riktig at de nye rammene oppleves som veldig tøffe for disse
bedriftene. Det er også riktig at vi har en historisk mulighet, fordi
et stramt arbeidsmarked gjør at flere lett kan komme inn på
arbeid. Men de som er igjen i attføringsbedriftene, er jo de som
trenger lengre tid, og må stå i et lengre løp. De gjør
en fantastisk jobb med å forbedre de tilbudene de har, nettopp for
den gruppen som trenger det aller mest. 

Det snakkes mye om at de
har overskudd og skal effektiviseres. Det har både statssekretæren
og statsråden sagt i media. Jeg har lyst til å snu det litt
på hodet, og spør: Har statsråden vurdert å redusere
pris- og lønnskompensasjonen til sin egen etat - kanskje bare litt
under de 4,2 pst. som de har - og gi det til attførings- og vekstbedriftene,
som med rimelighet må sies å ha de største utfordringene?

