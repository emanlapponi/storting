 Jeg takker statsråden
for svaret. 

Jeg synes det er positivt at Arbeidstilsynet virker,
og jeg synes det er positivt å høre om holdningsendringen på
det området. 

Kristelig Folkeparti støtter det systematiske
og strategiske arbeidet som gjøres for å redusere sosial dumping,
fra innsynsrett og påseplikt til ID-kort, som var nevnt. Jeg synes
det er veldig uverdig at arbeidstakere som vi trenger, blir behandlet på
en sånn måte som vi har sett dårlige eksempler på
i det siste, og jeg synes det er ekstra ille at de dårligste eksemplene
kommer fra byggeplasser der stat og statlige selskap står som oppdragsgivere.
De har påseplikt, det er nevnt. Men hva kan stat og kommune gjøre
for å forebygge sosial dumping på en bedre måte? Burde
ikke nettopp stat og kommune være gode eksempler for andre oppdragsgivere?

