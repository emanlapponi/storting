 Jeg takker igjen for svaret. 

Jeg har lyst til å gå
over på noe annet. Jeg var på besøk i flere bedrifter
i mitt hjemfylke, og jeg må si at her var lønns- og boforhold
i skjønneste orden. Det var veldig hyggelig å se. Bedriftene
var veldig opptatt av at de utenlandske arbeidstakerne skulle bli inkludert
i lokalsamfunnet på en veldig god måte, og hadde derfor satt
i gang norskkurs og betalt for det. Men det ble dessverre for dyrt for dem
i lengden. 

Så mitt spørsmål til arbeids- og inkluderingsministeren
er om han kan tenke seg å støtte et spleiselag der stat, kommune
og bedrifter deler på utgiftene til språkkurs. Vi vet jo hvor
viktig språk er for dialog og det å kunne snakke sammen, enten
det er på arbeidsplassen eller i fritiden. 

