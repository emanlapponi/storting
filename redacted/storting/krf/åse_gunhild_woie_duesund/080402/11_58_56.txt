 Jeg
tillater meg å stille følgende spørsmål til arbeids-
og inkluderingsministeren: 

«Det blir meldt om uakseptable arbeidsforhold
for polske byggearbeidere. Oppsigelser uten grunn, lønn under tariff,
altfor lange arbeidsdager og uforsvarlige boforhold virker ikke uvanlig.
Arbeidsinnvandringen er rekordhøy, og behovet framover er fortsatt
stort. 

Føler statsråden at eksisterende ressurser og
tiltak mot sosial dumping er tilpasset den sterke økningen i arbeidsinnvandring,
og hva vil statsråden gjøre for at slike grove tilfeller av
sosial dumping kan unngås i framtiden?» 

