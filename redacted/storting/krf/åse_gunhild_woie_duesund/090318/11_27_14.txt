 Jeg takker statsråden for svaret.


Veksttakten når det gjelder antall arbeidsledige, er veldig bekymringsfull. Det er nødvendig å adressere arbeidsledighet gjennom konjunkturbaserte tiltak, som allerede nevnt. I tillegg til å håndtere økt tilstrømning av nye grupper ledige forventer Kristelig Folkeparti at Regjeringen i det minste opprettholder det samme tiltaksnivået for personer med redusert arbeidsevne i 2009 som i 2008.


Kan statsråden forsikre om at tiltaksnivået for denne gruppen blir minst like høyt som i fjor? I interpellasjonsdebatten i går kom det fram at tiltaksintensiteten har gått ned fra 69 pst. til 64 pst. Hvilke ambisjoner og målsettinger har statsråden satt seg? Bør målet f.eks. være 70 pst.?


