  Jeg takker for svaret.

Etter min mening er dette en problemstilling
som gjør at lokale politikere, og ikke minst
innbyggerne i Lindesnes, føler seg utrolig frustrerte.
Kommunen har også et ansvar for å skape
en trygg hverdag for sine innbyggere. På denne veien
er det en kolossal trafikkmengde. Det er 1 200 tankbiler
som kjører til og fra denne fabrikken, 1 080 av
disse frakter brannfarlig, etsende væske, 1 500 trailere
frakter gods, 440 ansatte pluss 120 innleide kjører fram
og tilbake – og hvis man da plusser på 70 000
turister til Lindesnes Fyr, skjønner man at dette har man
bruk for.

Denne kommunen har økonomien i orden,
så dette vil ikke være å skyve
den økonomiske belastningen over til annen virksomhet eller å ta
pengene fra andre tiltak. Men å forlange at dette
skal tas av bedriftsmidlene, er ingen løsning på denne
saken.

Min utfordring til statsråden
er: Kan statsråden, gjerne sammen med samferdselsminister
Navarsete, prøve å finne en løsning som
gjør at vi kan få en trygg gang- og sykkelsti
for Lindesnes-innbyggerne?

Kenneth Svendsen hadde
her overtatt presidentplassen.

