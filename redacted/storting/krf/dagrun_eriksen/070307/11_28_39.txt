 Jeg tillater meg å stille følgende
spørsmål til kommunal- og regionalministeren:

«Riksvei 460 i Lindesnes kommune er
en tungt trafikkert vei. Næringsaktivitet på GE
Healthcare og turisttilstrømming til Lindesnes fyr utgjør
en stor belastning på veien. Kommunen vil selv ta på seg å bygge
en ny gang- og sykkelsti. Men da det er staten som eier
grunnen, er kommunen blitt nektet å ta opp lån
under henvisning til kommunelovens begrensninger.

Vil statsråden ta initiativ
til å fjerne hindringene slik at denne sterkt behøvde
gang- og sykkelstien kan bli bygd?»

