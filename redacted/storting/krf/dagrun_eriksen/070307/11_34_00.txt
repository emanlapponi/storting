  Jeg takker for svaret.

Jeg vet også at regjeringspartienes
representanter i landsdelen er opptatt av å finne en løsning
på denne saken. Jeg skjønner at dette ikke
er det eneste stedet hvor dette er et problem, som også statsråden
sa. Men ordføreren, barna, innbyggerne og tankbilsjåførene
langs riksveien ber om at kommunen selv må få lov
til å gjøre denne veien tryggere. Staten
vil spare penger, og kommunen vil ta på seg oppdraget,
men de trenger å få lov til å ta opp
lån. Jeg håper derfor at statsråden og
Regjeringen, eventuelt i samarbeid
med andre, vil være med på å finne
en praktisk løsning for å få til denne
veien.

Jeg tar med meg det rådet statsråden
har gitt til sørlendingene. Men jeg tror vi som politikere
virkelig ville ha tjent på ikke å la
oss stoppe av disse formalitetene, men heller vise at
her er det politisk vilje til å finne gode løsninger – ikke bare
la oss stoppe av prinsipper.

