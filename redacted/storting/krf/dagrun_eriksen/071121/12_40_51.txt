  Jeg takker for svaret, og jeg takker også for
at det ikke er forandringer på dette punktet.

I tillegg til forhandlingene med India deltar Norge
nå i EFTA-forhandlinger med Colombia og Peru. Det er også fullført
en forstudie om Indonesia. Her finnes det mulige utfordringer
på nettopp det temaet som vi har diskutert i dag – liberaliseringen
av finanstjenester, offentlige anskaffelser og investeringer, i
tillegg til spørsmålet som vi har diskutert i
dag om patentrettigheter.

Mitt spørsmål til statsråden
er om han vil informere Stortinget om innholdet i disse forhandlingene,
og om når de konkluderte forstudiene om India og Indonesia
vil offentliggjøres, så vi vet hva resultatet
blir.

