 Jeg tillater meg å stille et spørsmål til samferdselsministeren:

«På den trafikkbelastede strekningen Storenes-Tangvall
på E39 gjennom Søgne kommune er det satt i gang arbeid med
midtdeler. Arbeidet skal stå ferdig i oktober/november 2008, men nå
viser det seg at midtdeleren bare vil dekke halve strekningen. Den mest
ulykkesbelastede delen vil da stå igjen. Lovnaden om midtdeler på
strekningen kom da det ble klart at ny firefeltsvei ikke kommer før
i år 2020. 

Er dette i tråd med Regjeringens ønske
om trafikksikkerhet, og hva vil statsråden gjøre i denne saken?»

