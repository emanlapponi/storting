 Jeg takker for
svaret. Søgne er en kommune med høy befolkningsvekst. Og det
er Tangvall og ikke Tingvall som er tettstedet der. Men det er et nydelig
sted på Sørlandet, som er verdt å besøke. 

Utfordringen for Søgne er at det er mye pendling i forbindelse
med jobb og skole mot Kristiansand langs denne strekningen, og spesielt
den strekningen har hatt veldig stor trafikkøkning. I 2001 kunne
vi telle 11 400 biler, i 2007 kunne vi telle 15 800. 

Det arbeidet
som er satt i gang, vil gjøre at den siste delen, som er den mest
ulykkesbelastede, nå vil stå uten midtdeler. Lokalbefolkningen
føler seg utrolig usikre i forhold til dette. Forstår statsråden
den fortvilte følelsen ved at dette midtrekkverket stopper før
den mest ulykkesbelastede delen av veien, og at den ikke får rekkverk?

