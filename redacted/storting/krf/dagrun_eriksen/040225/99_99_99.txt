 Jeg har et spørsmål til barne-
og familieministeren:

«Regjeringen Bondevik er
opptatt av å styrke familiens kår. I familiemeldingen
vil man arbeide for ulike samlivstiltak som kan bidra til bedre
og mer varige samliv. Ett tiltak er at alle ektepar og
samboere får tilbud om et gratis samlivskurs
når de får sitt første barn.

Hvordan skal disse samlivskursene gjennomføres,
i hvilken grad vil frivillige organisasjoner trekkes med, og hvordan
skal de kommunene som skal være med i første omgang,
utvelges?»

 Jeg takker statsråden for svaret.

Familiens funksjoner har endret seg
mye de siste årene. Man har fått forskjellige
oppgaver, og man beveger seg etter andre mønstre
enn man gjorde før. Det at familien er en grunncelle i
samfunnet, som innledningen til Barnekonvensjonen sier, er minst like
viktig nå. I familien dekkes de grunnleggende behov for
trygghet, omsorg, oppmuntring og fysiske behov
som mat og klær. Det at foreldre klarer å holde
sammen, er viktig. Jeg har tro på at samlivskurs vil være
et godt tiltak også med tanke på barns
oppvekstvilkår. En undersøkelse som er gjort ved Modum
Bad, viser at sju av ti unge ser for seg en framtid i
et livslangt ekteskap. Målet vårt er å gjøre
denne drømmen til virkelighet.

Vi vet at det er mange som driver samlivskurs
i dag – helsestasjoner, famlievernkontor, noen kommuner,
frivillige organisasjoner, menigheter osv. Kan statsråden utdype
litt hvordan hun ser for seg at den kompetansen kan brukes? Vil
det være flere tilbydere i en region, eller vil
det være én type anbud i en
by eller en region?

 Jeg takker også for det
svaret og ser fram til at vi får dette utbygd.

Mitt siste spørsmål bringer
meg over på noe statsråden svarte på.
Det drives i dag allerede en god del samlivskurs som gjerne går
over en helg, og som er en annen type samlivskurs enn
det vi snakker om her. Det har det vært et stort behov
for. Søknadsmengden har vært mye større
enn den potten som har ligget fra statens side til disse
kursene. Mener man at dette prosjektet skal erstatte denne type
kurs, eller hvordan ser en framtiden i forhold til
de eksisterende typer kurs?

