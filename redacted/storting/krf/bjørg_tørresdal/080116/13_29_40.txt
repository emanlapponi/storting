 Jeg vil takke statsråden
for svaret, og jeg er veldig glad for at han sier at det skal være
en helhetsvurdering, for det er mange forhold som betyr noe med hensyn til
tilknytning til riket. Et av de forholdene er språkopplæringen.
Vi bruker som argumentasjon for å ha morsmålsopplæring
i grunnskolen språkutviklingen de første leveår, når
barnet danner sin konkrete begrepsforståelse, i løpet av de
to-tre første årene, og mange barn som oppholder seg i Norge,
vil lære norsk raskere enn sine foreldre. Etter mitt syn er det en
del av tilknytningen til riket dersom en gjør sine første
erfaringer språkmessig på norsk. Er statsråden enig i
at språk og språklig utvikling også bør være
en ting som bør vurderes?

