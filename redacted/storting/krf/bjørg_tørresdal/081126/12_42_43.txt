 Jeg tillater meg å stille følgende spørsmål til arbeids- og inkluderingsministeren:


«18. november deltok jeg på en høring i regi av «Grenseland» om forholdene på Lier ventemottak. Beboerne fortalte om hverdagen sin. Det framkom svært alvorlige anklager mot ledelsen og ansatte. Det ble satt fram påstander om rasistiske ytringer, psykisk terrorisering og mobbing fra enkelte ansatte, forhold som kan være i strid med bl.a. diskrimineringslovgivningen.


Deler statsråden min oppfatning om at dette er opplysninger som viser behovet for å foreta en grundig evaluering eller gransking av forholdene ved Lier ventemottak?»


