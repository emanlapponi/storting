 Vi er enige om at på utreisesenteret eller på ventemottaket skal det handle om å tilrettelegge for retur. Men er det ikke da nødvendig å ha fagpersonell som hjelper, som motiverer – som har som sin oppgave ikke bare å skaffe kost og losji i en ventesituasjon, men å gi profesjonell hjelp, motivere, skolere og ikke minst ha telefonkontakt med og kunnskaper om hjemlandet, slik at de virkelig kan få hjelp til den prosessen de sitter der og venter på?


I tillegg: Når en ikke lykkes med å returnere noen – det sitter beboere som er blitt forsøkt returnert, men som har kommet tilbake igjen fordi landet ikke ville ha dem – er det ikke lurt å vurdere en tidsbegrensning med hensyn til hvor lenge en kan sitte på ventemottak? Det var to spørsmål.


