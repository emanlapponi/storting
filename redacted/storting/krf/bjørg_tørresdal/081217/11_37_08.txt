 «I Eidsberg kommune i Østfold har fire enslige mindreårige asylsøkere (EMA) fra
                     14–15 år vært midlertidig plassert i et fosterhjem siden 20. juli 2008. Barna
                     har ikke fått skolegang. Begrunnelsen for dette har blant annet vært at de er
                     midlertidig plassert. De har altså ikke fått formell skolegang på et halvt år.
                     Dette er i strid med norsk lovgivning og Barnekonvensjonen. 

Hvordan kan statsråden sikre at alle EMA, enten de er midlertidig plassert i
                     fosterhjem eller bosatt i omsorgssenter, får skolegang raskt etter
                     plasseringen?» 

