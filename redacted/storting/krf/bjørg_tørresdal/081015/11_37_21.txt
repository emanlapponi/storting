 Jeg er enig med statsråden i at her er det mange ting som må skje, ikke minst at tilsynet blir styrket. Noen ganger må man også gå inn og endre politikk.


Jeg vil gjerne komme inn på det som statsråden var inne på i sitt første svar, nemlig at programmet avdekket at også i offentlig sektor og i et departement var det renholdsarbeidere som jobbet svart, og som ikke hadde tilstrekkelige rettigheter ivaretatt, med brudd på bl.a. det med kontrakter. Det viser jo at de reglene vi har i dag, ikke fungerer. De fungerer ikke, for det skal ikke skje i offentlig sektor. Det burde ikke skje, men det har skjedd.


Hva vil statsråden gjøre i tillegg for å sikre at i alle fall offentlig sektor går foran som et godt eksempel i dette arbeidet?


