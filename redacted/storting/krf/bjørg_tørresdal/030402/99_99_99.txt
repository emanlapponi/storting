 Jeg har følgende spørsmål til
utdannings- og forskningsministeren:

«Samarbeidsregjeringen er opptatt
av kvalitet i skolen og å bedre lærernes
kompetanse. Læringssenteret utlyser stipend for videreutdanning
i matematikk, norsk og samisk der forutsetningene for å få stipend
er å oppnå til sammen 60 studiepoeng innen
2005. Det gjøres begrensning på 60 studiepoeng.
Stavanger har satt i gang masterstudium i lesevitenskap.
Dette er etterspurt kompetanse i tråd med Regjeringens
prioriteringer.

Hvorfor skal det ikke gis stipend
til dette studiet fra Læringssenteret?»

 Jeg takker statsråden for svaret.
Jeg hørte i avslutningen av svaret at det er grunn til å tro
at en vurderer å utvide stipendordningen, noe som er meget
positivt.

Lesevitenskap må være
etterspurt kompetanse. Det viser seg stadig i nye undersøkelser.
PISA-undersøkelsen viste tydelig at norske ungdommer
kommer dårlig ut med hensyn til lesing. Det gjelder både
begynneropplæringen og også ungdommer
i forhold til leselyst og -kompetanse. Når en nå slår
fast at behovet for kompetanse er så stort, må det
gjelde alle lærerne, ikke bare
dem som er under utdanning, eller dem som kommer inn på videreutdanning,
men alle lærerne. For det er i skolen de fleste lærerne
er.

Vil statsråden ta initiativ
til å sette i gang tiltak for å få en
bredere kompetansebygging i kommunene og ved høyskolene,
slik at kompetansen i første rekke kan komme alle
lærerne og i andre rekke elevene til gode?

 Jeg takker statsråden for svaret.
Det er veldig positivt at en vurderer å utvide ordningene
og bygge opp et kompetansesenter – jeg hører det
muligens kan bli Stavanger.

Avslutningsvis har jeg et kort spørsmål:
Vil det som planlegges gå ut over stipendordninger og videreutdanning,
men være en helhetlig plan når det gjelder
leseopplæring?

