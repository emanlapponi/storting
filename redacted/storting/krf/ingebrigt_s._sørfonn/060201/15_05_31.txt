  Eg takkar igjen statsråden. Eg har òg
lyst til å koma inn på ei litt anna
vinkling. Mange kommunar gjer i dag så godt dei kan. I
min heimkommune, Fitjar kommune, har dei stått på.
Dei tek imot utskrivne pasientar, og dei ønskjer at dei skal
bu heime så lenge som mogleg. Men det er klart at dette
byr på utfordringar, ikkje minst når
det gjeld kvalifisert personale. Og det er vel kanskje ei av dei
største utfordringane. Me snakkar om både
kompetanseheving og basis- og etterutdanning, og her har me nok
eit vell av ulike tilbod som kan og bør nyttast. Eg nemner òg
det supplementet som t.d. private sjukepleiarhøgskular
er i denne samanhengen.

Når Regjeringa her vil rekruttera
10 000 nye årsverk, er jo det interessant. Og det er ikkje
likegyldig korleis desse vert rekrutterte – me snakkar
faktisk om 20 000 hender. Så kan statsråden lyfta
litt på sløret, sjølv om ho var litt usikker
på det, når det gjeld korleis ho eigentleg vil
sikra den kompetansen som er nødvendig her?

