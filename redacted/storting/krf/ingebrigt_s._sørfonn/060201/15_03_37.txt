  Eg takkar statsråden for svaret.
Det er jo kjent at Kristeleg Folkeparti har teke
initiativ til eit tverrpolitisk krafttak for
eldre. Me er veldig glade for den positive responsen, m.a. frå statsråden,
for dette dreier seg om både kapasitet,
kvalitet og tid. Ei løysing på problema
med manglande samhandling mellom nivåa står òg
sentralt i det som Kristeleg Folkeparti har
peika på at ein ny eldreplan bør innehalda.

Me meiner at det hastar å koma
til ei avklåring her. No har statsråden delvis
gjeve svar på dette, men eg har likevel lyst
til å vera litt meir konkret på sjølve
oppfølginga av Wisløff-utvalet. Det peikar på fleire
tilnærmingar, men om me tek utgangspunkt i Wisløff-utvalet,
tenkjer statsråden dette i tilknyting til ein t.d. ny eldreplan, eller
tenkjer ho dette meir separat? Er det mogleg å seia
litt om det?

