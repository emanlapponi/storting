 «Frå tid til anna
er det medieoppslag om ulike former
for alternativ medisin, som t.d. i Bergens Tidende 9. februar
i år, der det går fram at nærare definerte
naturprodukt har gjeve gode resultat i behandling av kreft.

Kva tid tek statsråden sikte på å leggja
fram stortingsmelding om alternativ medisin, slik det m.a. er nemnt
i Sem-erklæringa?»

 Eg takkar for eit positivt svar. Eg er glad
for at statsråden har ei open haldning til alternativ medisin
og til naturmiddelprodukt, og for at statsråden streka
under at det her er omsynet til pasienten som skal vera
i sentrum. Det er òg gledeleg å få opplyst
at statsråden er offensiv i behandlinga av dette temaet.

No trur eg at det tidvis kan vera
vanskeleg å skilja mellom
kva som er tradisjonell medisin, og kva som er definert som alternativ
medisin. Heile tida er det jo ei utvikling på gang.
Mitt spørsmål vert då: Vil det i det
arbeidet som no pågår, òg verta sett
på ein grenseoppgang mellom alternativ og tradisjonell
medisin?

 Eg takkar for svaret på oppfølgingsspørsmålet.

Eg oppfatter det slik at legemiddel som verkar,
og som ikkje er altfor kostnadskrevjande, i grunnen alltid
vil vera interessante, for dette dreier seg
om grunnleggjande tryggleik. Liv og helse vil aldri verta
likegyldige tema for oss menneske. Derfor er eg veldig
glad for dei positive signala som no kjem frå statsråden,
og som i realiteten inneber, slik eg oppfattar det, at departementet
her vil vera på hogget og medverka til ei trygg
og positiv utvikling, anten preparatet vert kalla alternativ eller
tradisjonell medisin.

