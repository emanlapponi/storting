 Dette er eit veldig viktig tema, for tillit
og truverde til offentlege innkjøp er heilt avgjerande
viktig for heile offentleg sektor. Dessverre
har det òg i den seinare tida
vorte avslørt ein del tilfelle som ikkje har vore
så gode – kameraderi og, kva skal me
seia, ugreie innkjøpsprosedyrar. At ein nettopp
då har denne moglegheita til å klaga til ei nemnd
dersom ein er usikker, gjev tryggleik og er med på å gjera
tillita og truverdet betre for denne sektoren.

Me har jo i komiteen no òg
ei sak som går på å gjera kunngjering
av innkjøp under terskelverdien enklare, utan at
eg skal ta den saka no. Men kunne statsråden vera
litt meir konkret når det gjeld kva tid ventetida
vil vera avvikla? Det gjekk jo litt fram av
det første svaret, men kan statsråden vera
litt meir konkret?

