  Eg takkar statsråden for svaret.

Me kan vel på mange måtar
seia at KOFA er i ferd med å verta eit offer for sin eigen
suksess. Det som er noko av problemet, er at av dei sakene
som vert avgjorde, så er det faktisk konkludert med at
det for 30 pst. er brot på regelverket. Når me
då får melding om at fleire bedrifter som eigentleg ønskte å klaga,
lét vera nettopp av den grunn som statsråden
her seier, og når nemnda prioriterer saker der det ikkje
er inngått kontrakt, så vert det eit avvegingsspørsmål.

No var jo statsråden rimeleg konkret
og kom med ei rekkje tiltak for å betra situasjonen, men
eg synest likevel det er ei lita usikkerheit
her. Ho nemnde auka løyvingar, men vil det òg
verte gjort noko for å gjera terskelen høgare,
slik at det vert vanskelegare å klaga, eller
vil døra vera like opa til
KOFA?

