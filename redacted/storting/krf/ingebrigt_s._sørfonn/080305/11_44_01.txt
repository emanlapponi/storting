 Eg trur nok me er einige om at dialoglinja, det at folk snakkar saman,
er ein av dei aller viktigaste premissane for å løysa konfliktar.
Sjølv då me hadde - skal me seia - ein smule tilspissa diskusjon
for vel eit år sidan, då den norske regjeringa godkjende samlingsregjeringa,
var det spørsmål om kva ein meinte om at regjeringspartia snakka
med representantar for Hamas. Dersom eg ikkje hugsar heilt feil, sa me at
det er alltid klokt at folk snakkar saman, me legg oss ikkje bort i kven
som snakkar med kven. Men det som er viktig her, er at denne norske protesten
er så tydeleg at han kjem fram til Hamas på ein utvitydig måte,
for me veit at Noreg har hatt og har stor respekt i Midtausten og i Midtausten-konflikten.
Så stemma til Noreg vert lytta til, kanskje framfor mange andre stemmer,
og det er difor me er så opptekne av at òg den norske stemma,
den norske bodskapen, skal vera krystallklar, og at ho skal nå fram
til Hamas. 

