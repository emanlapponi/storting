  Eg vil stilla følgjande spørsmål
til fiskeriministeren:

«Noregs største fiskerihamn
i volum, Måløy, er enno ikkje godkjend for mottak
av fisk frå land utafor EU-området.

Kva er grunnen til at slik godkjenning ikkje
er innhenta, og kva vil statsråden gjera for å få fortgang
i saka?» 

  Eg takkar statsråden for svaret,
som eg synest var noko defensivt i høve til det som er
realitetane i saka. Eg meiner at det er det offentlege si oppgåve,
ut frå direktiv frå ESA og EØS-avtalen for godkjenning, å få til
grensekontrollstasjonar. Det overraskar meg svært mykje
at Fiskeridepartementet ikkje har teke den saka opp tidlegare, i
og med at ein veit at Måløy er ein av dei største,
for ikkje å seia den største, fiskerihamna vi
har. Eg er glad for at statsråden vil følgja dette
opp, og eg reknar med at ein får fortgang i den saka, slik
at vi får dette på plass. 

  Eg takkar for at statsråden no engasjerer
seg sterkt i saka, og eg reknar med at det vert ei oppfølging
i tråd med det. Det som eg ser på som svært
positivt i statsråden sitt svar, er at han no tek ansvaret
for at dette vert gjort. Det kan ikkje vera slik at det skal vera
avhengig av ei enkeltverksemd som tek initiativ for å få ei
slik godkjenning. Ein må sjå på hamna
som hamn og som den største fiskerihamna vi har på Vestlandet.

