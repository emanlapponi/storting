 Jeg er glad for at statsråden ønsker å fokusere på engangsstønaden, særlig når det
              gjelder dem som ikke har opparbeidet seg stønadsrettigheter. 

Når det gjelder aborttall og årsaker til abort, er jeg enig med statsråden i at dette
              nok er mer sammensatt enn at det bare handler om økonomi – men jeg tror det er et
              viktig element. Derfor er det viktig å fokusere også på dette. 

Det jeg registrerer, er at man i Soria Moria II har valgt å fokusere på økt
              fedrekvote – noe Kristelig Folkeparti selvfølgelig støtter – og en økning av den
              stønaden som allerede finnes, en stønad som gis til dem som har opparbeidet seg
              rettigheter. Men veldig lite eller ingenting gis til dem som ikke har opparbeidet seg
              disse rettighetene – de står på stedet hvil. Det er noe med at de som ingenting har,
              ingenting får. Jeg regner med at statsråden ikke er fornøyd med en slik fordeling.
            

