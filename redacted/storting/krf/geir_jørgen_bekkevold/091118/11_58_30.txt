 Jeg tolker deler av statsrådens svar slik at man må forvente at en homofil asylsøker
              må forholde seg til de sosiokulturelle normene i hjemlandet. Altså: I land som Iran og
              Irak betyr det i praksis – og da i beste fall – at vedkommende må gifte seg inn i et
              heteroseksuelt ekteskap fordi storfamilie og samfunn vil forvente dette. Ser ikke
              statsråden at dette vil oppleves som sterkt integritetskrenkende? Et annet spørsmål
              som man også kan stille seg, er hvorfor det er akseptabelt å stille dette kravet til
              en homofil asylsøker, mens man aldri ville funnet på å gjøre det samme med en politisk
              flyktning. 

