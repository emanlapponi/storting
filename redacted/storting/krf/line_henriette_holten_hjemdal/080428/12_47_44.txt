 Jeg synes Gunn Olsen trakk opp noen viktige perspektiver. Ja, vi har et bruk og kast-samfunn, et overflodssamfunn. Også i det perspektivet er det viktig å se det at vi kaster så mye mat. 




Ellers ser jeg fram til den dialogen som statsråden legger opp til videre, når hun har kontakt med bransjen. Det er allerede slik i dag at den maten vi kaster, kunne produsere 5 pst. biogass. Det har Østlandsforskning allerede utregninger på. Det er på en måte å få laget et system for matavfall, slik at vi kan få på tanken den maten som 

skal

 kastes av helsemessige grunner og trygghetsgrunner, men ikke den maten som vi bare kaster på grunn av overforbruk. Dette er et perspektiv som jeg vet bransjen er opptatt av, men som den trenger å bli utfordret på. 




