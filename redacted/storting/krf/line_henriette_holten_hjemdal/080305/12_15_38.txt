 Jeg takker for svaret. 

Det at Kårstø står
stille, er jo godt for miljøet, for da slippes det ikke ut noen miljøgasser.
Men det at de selger kvotene som de har fått gratis, gjør jo
at andre kan øke sine klimautslipp. Dermed kan man få en negativ
gevinst i klimaregnskapet. 

Kristelig Folkeparti er for at man helst
skal rense selv, men så har dette med kvoter kommet inn. Prinsippet
om at forurenser skal betale, er her brutt når Regjeringen går
inn for gratiskvoter til Kårstø - om de blir så eller
så store. 

Jeg har følgende spørsmål: Ser
statsråden problemet med at staten dobbeltsubsidierer ved at man får
gratis kvoter som man så kan selge? Og også at hvis det er for
mange kvoter i kvotesystemet, blir ikke kvotesystemet stramt nok, og vi
klarer ikke å utvikle teknologi som gjør at vi får ned
forurensningen, i stedet for at man kan kjøpe seg kvoter? 

