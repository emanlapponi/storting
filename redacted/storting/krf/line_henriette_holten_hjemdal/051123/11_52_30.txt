 Jeg takker igjen for svaret.

Ja, det er nå slik at Stortinget skal
få seg forelagt forvaltningsplanen for Barentshavet
i 2006, og vi skal da vedta forvaltningen av et sårbart
område. I ettertiden vil vi vite mer, og det sier
statsråden i dag: Vi vil få en delutredning etter
at denne planen foreligger. Jeg må da kunne spørre
nok en gang om ikke klimaet og konsekvensene av global
oppvarming er viktig for det faglige grunnlaget som forvaltningsplanen
skal bygges på, og som vi skal fatte vedtak ut fra?

