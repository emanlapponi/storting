 Jeg takker for svaret. For noen uker siden ble jeg kjent med noen mindreårige
                     asylsøkere som er plassert midlertidig. Verken de eller vergene deres har fått
                     vedtaket om denne midlertidige plasseringen. Barna har bodd i landet i et halvt
                     år. En av grunnene til at disse nå er foreslått flyttet, er den trygghet som
                     dette miljøhjemmet har klart å skape blant disse ungene. 

Jeg er glad for at statsråden sier at det er tiltak der hvert enkelt barn blir
                     vurdert. Men når trygghet blir ett av to argumenter som blir brukt for å flytte
                     barnet, synes jeg det virker nokså spesielt, også med henblikk på det
                     statsråden sier, at man håper at barnet kan bo midlertidig til søknaden er
                     avklart. Det var lovt i dette tilfellet, men ikke fulgt opp. 

Ser statsråden noen mulighet for å gå inn og se på systemet for å finne ut om
                     det fungerer slik som hun ønsker? 

