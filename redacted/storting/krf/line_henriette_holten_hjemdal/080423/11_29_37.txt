 Jeg takker for svaret.

Ja, teknologiutvikling er krevende, men det er også dette med
sikkerhetsaspektet. Ved at vi tar i bruk den rørledningen som allerede
eksisterer, har vi mulighet til nettopp å vise verden at dette er
sikkert, at vi gjennom konkret handling vil se at dette har vi kontroll
på, og at dette bør være en framtidig løsning
som vi i verdenssamfunnet vil jobbe opp mot. 

I pressemeldingen som
departementet sendte ut 29. februar, står det: 

«Formålet med TCM», testsenter for CO

2

-fangst,
«er å teste og demonstrere teknologi for fangst av CO2, og derigjennom
redusere kostnader og risiko for CO2-fangst i storskala.» 

Min utfordring er: Kan vi ikke, for å vise verden at dette er sikker
teknologi, gå det ene steget at vi bruker den eksisterende rørledningen
fra Troll-feltet? 

