 Jeg takker for svaret.


Statsråden er inne på  at det ikke er store beløp vi snakker om – ja, det er en prosentvis økning på 11 og 9. Men når KABB i budsjettforslaget for 2009 skal ha 1,3 mill. kr og de selv sier at de trenger 2,8 mill. kr, er det skarve 1,5 mill. kr det står om for å kunne utgi 60 nye titler i 2009. Det er et viktig tilbud, det er vi enige om.


Spørsmålet er hvorfor staten ikke kan være med og bidra litt mer slik at vi klarer å få produsert disse 60 titlene, uten at dette må tas fra innsamlede midler, slik driften i dag legger opp til.


