  Jeg takker igjen for svaret.

Det har i dag blitt kjent at Diplom-Is kanskje
vurderer å legge ned også lageret i
Rakkestad. Det vil si at det dreier seg om 40 arbeidsplasser
til som eventuelt kan gå tapt.

Som statsråden er kjent med, har Diplom-Is
tilbudt en del av de ansatte som mister plassen sin i Rakkestad, å flytte
videre i konsernet – kanskje opptil åtte
til Oslo og seks til Brevik. Men dette er jo ingen optimal
løsning. For det første fører det til
mer sentralisering av arbeidsplasser til Oslo, og det fører også til økt
pendlervirksomhet.

Men jeg er glad for at statsråden
antyder, både i hovedsvar
og i tilleggssvar, at det vil være et samarbeid mellom lokale
og regionale myndigheter ved endringer
på arbeidsmarkedet i Rakkestad-området. Men jeg ønsker
og håper at det vil bli et aktivt statlig engasjement,
som det står i regjeringserklæringen.

