 Jeg stiller et spørsmål til
olje- og energiministeren:

«Norge inngikk i 2001 en gassavtale
med Polen, og for første gang skulle norsk gass
bli levert i egen rørledning til østersjøområdet.
Polen ville med denne avtalen sikre sin energiforsyning
gjennom fremtidig bruk av miljøvennlig naturgass.
Dette ville også være et viktig skritt
på veien mot ilandføring av gass til
bruk på Østlandet, og kunne betydd mye for norsk
industri. Polen gikk senere bort fra avtalen.

Mener statsråden det nå kan være
hensiktsmessig å gjenoppta forhandlinger med Polen med
tanke på en gassavtale?»

