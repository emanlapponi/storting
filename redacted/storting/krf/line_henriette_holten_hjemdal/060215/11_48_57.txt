 Jeg takker for svaret fra statsråden.
Jeg er glad for at statsråden ser viktigheten av gass til
Polen, noe som også kan gi positive ringvirkninger
når det gjelder arbeidsplasser både
i Grenland og i Østfold – vi kan vel si i hele
Sørøst-Norge.

En gassrørledning vil kunne erstatte
utslipp fra kullkraftverkene i Polen og også erstatte
tungolje fra industrien i Norge. Med en forutsetning
om en CO

2

-håndtering vil dette få positive
ringvirkninger – kanskje helt nødvendige ringvirkninger – for
miljøet, når vi ser på de alvorlige prognosene
som FNs klimapanel har gjort oss kjent med i forhold til de utslippene
som vi står overfor av klimagasser.

Jeg skjønner at det fra Polens side
er tatt initiativ til et samarbeid. Hvordan
ser statsråden på dette samarbeidet
i forhold til framdriften?

