  Jeg takker for svaret.

Vi er sårbare. Klimaet vil gi oss noen
utfordringer. Vi får økt temperatur, et fuktigere
klima, ekstremvær eller et mer ustabilt vær,
og dette gir oss noen utfordringer
i forhold til samfunnssikkerhet, infrastruktur og beredskap.

Det er en utfordring hele
tiden å klare å dimensjonere samfunnsutviklingen
slik at vi tar inn over oss de utfordringene vi vil møte
om noen år. Jeg er glad for at statsråden
nå sier at hun vil komme med en bred strategi,
som hun jobber med sammen med Justisdepartementet, for utfordringen
er jo at dette må stå høyt
på den politiske dagsordenen.

Da blir mitt oppfølgingsspørsmål:
Når vil en slik bred strategi foreligge? Statsråden sier
at man vil være i kontakt med kommunene og sektorene
dette angår. Men hvordan vil statsråden informere også hvermannsen
om en slik bred strategi, slik at vi alle tar det ansvar
vi har som aktive deltakere i samfunnet?

