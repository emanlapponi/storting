 Jeg takker for svaret. Ja, det er gjort mye, men spørsmålet er jo hva Regjeringen vil gjøre i framtiden, for det er det klimaforliket går på.


Fra 2008 til 2020 skal vi ha en reduksjon på mellom 15 millioner og 17 millioner tonn CO

2

‑ekvivalenter. Statsråden har sagt at han vil handle og ikke skrive meldinger. Han skrinlegger i forhold til energimeldingen, men da utfordrer jeg på handling: Vil statsråden stille krav om elektrifisering av nye og eksisterende installasjoner der det kostnadsmessig ligger til rette for dette, i den saken som Stortinget vil få seg forelagt, når statsråden har handlet ferdig?


