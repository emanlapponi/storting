 Takk for svaret og for det statsråden sa om lovgrunnlaget for politikken slik vi fører den i dag.


Men statsråden har tidligere svart Kristelig Folkeparti i en budsjettrunde at ja, de er fradragsberettiget, disse avgiftene vi nå snakker om, denne CO

2-

avgiften. Men hvis vi ville endre dette – skrev også statsråden – ville dette gå ut over framtidige generasjoner med tanke på inntektene til staten.


For Kristelig Folkeparti er dette svaret kanskje litt på siden i forhold til det spørsmålet vi stilte, fordi det det dreier seg om, er å få tiltak i denne sektoren for å få ned utslippene, og dermed vet vi at et klimafond kan være et viktig virkemiddel for å redusere det. Er det en tanke som statsråden deler – at et klimafond kan være et virkemiddel for å få reduserte klimagassutslipp i denne sektoren?


