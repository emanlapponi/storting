 Jeg ønsker å stille
et spørsmål til landbruks- og matministeren:

«Jordbruket står for 9 pst.
av klimagassutslippene i Norge. Klimagassen metan fra husdyrgjødsel
er en del av dette. Dette er en utslippskilde som kan brukes i energiproduksjon
gjennom biogassanlegg. Særlig ved større gårder
og i samarbeid med avfallssektoren for øvrig,
kan slike anlegg bidra til både økt
kraft- og varmeproduksjon, reduserte klimagassutslipp
og bedre kvalitet på gjødselen.

Hva gjør statsråden for å stimulere
til biogassanlegg ved gårdene i Norge?»

