  Jeg er glad for at vi er enige om at vi må gjøre
noe på dette området, men også i
forhold til ledningsnettet som statsråden tok opp i sitt
svar. For hvis vi ser på NVEs rapport i forrige
uke, så er 1 TWh mye ren energi i forhold til de klimautfordringene
vi står overfor. Jeg mener vi må gjøre mange
smågrep for nettopp å klare å øke
produksjonen av ren energi, for dermed slipper vi de utfordringene
vi har i forhold til CO

2

-håndtering gjennom
andre energikilder. Så jeg håper at
statsråden vil være kreativ
og aktiv på også å få ut
småressursene, som 1 TWh er i forhold til vårt
totale forbruk, men som er en viktig ressurs i et globalt perspektiv.
Jeg ser fram til at det kommer noen aktive tak på nyåret
på dette feltet, fordi det er verdt det.

