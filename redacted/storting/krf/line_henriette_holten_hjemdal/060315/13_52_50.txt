 Jeg takker for svaret, og det er en bekreftelse
som vi setter pris på.

Som statsråden sikkert er kjent med,
kommer 75 pst. av alt gods på landeveien over grenseovergangene
ved Svinesund og Ørje. Det å være
porten til Europa gir oss noen utfordringer.
Det blir mange grensepasseringer. Den cellebussen vi har fått
på plass, har vært et viktig virkemiddel og et
viktig hjelpetiltak for å få redusert en del av
ressursene som brukes til transport, men pr. i dag brukes det mange
kvalifiserte politifolk i transportarbeid.

Med et så positivt førstesvar ønsker
jeg også å få høre: Hva
kan statsråden gjøre for å være
med på å bidra til at flere politifolk blir frigjort
fra å drive med kjøring, transport, på kort
sikt?

