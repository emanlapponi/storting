 Jeg har et spørsmål til miljø- og utviklingsministeren:


«Norsk avfallsbransje har i lengre tid bedt om at forbrenningsavgiften fjernes for å redusere avfallseksporten til Sverige. Bransjen melder om en kraftig økning i avfallseksporten etter at deponiforbudet trådte i kraft 1. juli, og at norske forbrenningsanlegg nå opplever mangel på avfall. I statsbudsjettet for 2010 foreslår Regjeringen tvert imot å øke forbrenningsavgiften.


Hvilke virkemidler vil statsråden ta i bruk for å bremse avfallseksporten og sikre at norsk avfall utnyttes til miljøvennlig energiproduksjon i Norge?»


