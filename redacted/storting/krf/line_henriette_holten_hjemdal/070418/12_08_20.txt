  Jeg takker også for dette
svaret, og ser fram til at vi får en dialog. Tross de vedtak
som Stortinget har gjort om hvilke bestandsmål vi skal
ha, må vi hele tiden ha en dialog om hvordan
vi skal nå dette målet, samtidig som vi må ta vare på livskvaliteten
til dem som bor i disse områdene, de som driver med landbruk,
tilleggsnæringer osv.

Til slutt: Jeg ønsker å utfordre
statsråden i forhold til DNA-analysene. Tenker hun å videreutvikle
disse, slik at det blir et mer systematisk arbeid? Statsråden
sa i sitt første svar at man planlegger å bruke
denne metoden i Sør-Norge nå i 2007. Da blir også Hedmark
med, og det er viktig. Kan dette bli en årlig aktivitet
slik at vi ser svingningene, slik at vi kan få systematisert
dette og ser når og hvordan vi når målet
i forhold til hvilke områder, fordi DNA-registeret også gir
oss mulighet for å sjekke levekraften til disse bamsebjørnene
våre?

