 Det er mange frivillige lag og organisasjonar
som får inntekter frå automatane som går
til mykje godt arbeid. Men samtidig veit vi at 9 av 10 kroner som
blir putta på automatane, kjem frå speleavhengige.
Derfor er det viktig at Regjeringa ser på kompensasjonsordningar
for frivillige lag og organisasjonar i samband med arbeidet for å bli kvitt
automatane og oppblomstringa av den svarte marknaden. Det synest
Kristeleg Folkeparti er viktig.

Men dei som også får
inntekt frå speleautomatane, er ein del politiske parti, også Arbeidarpartiet.
Statsråden har ikkje svart klart tidlegare i
spontanspørjetimen om han vil rydde opp i eige
hus og gjere noko for at Arbeidarpartiet skal bli kvitt sine
automatar. Hadde det blitt innført eit monopol, ville desse
automatane vore vekke. Det har ikkje vore
intensjonen at det er dei politiske partia som skal tene
pengar på dette. Det vil dei heller ikkje gjere
ved eit monopol, men det hadde etter tidsplanen blitt
fjerna.

Så mitt spørsmål
er: Vil statsråden rydde opp i eige hus på dette
området – ja eller nei?

