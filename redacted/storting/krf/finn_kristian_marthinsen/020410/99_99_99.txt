 Jeg tillater meg å stille følgende
spørsmål til landbruksministeren:

«Ifølge VG 4. april mener
professor i landbruksøkonomi ved Norges landbrukshøgskole
Normann Aanesland at norske bønder
er belemret med et landbruksbyråkrati bestående
av omkring 10 000 byråkrater til å administrere
og håndtere rundt 150 ulike tilskuddsordninger. Ifølge
Aanesland har dette en prislapp på 5 milliarder kroner årlig.

Er statsråden enig i disse påstandene,
og hva vil statsråden eventuelt gjøre
for å forenkle systemet?»

 Jeg takker landbruksministeren for svaret.

Det er åpenbart et stort sprik ut
fra det landbruksministeren sier, i forhold til de opplysningene
som Verdens Gang bringer til sine lesere. Jeg tenker som
så at det vil da være nødvendig
at disse opplysningene også gis allmennheten,
slik at dette kommer folk både for øye
og for øre.

Jeg kunne tenke meg å stille et spørsmål
i tillegg til landbruksministeren: På hvilken måte
vil landbruksministeren kommunisere dette til det norske
folk? Det skapes jo lett et bilde av bonden som ufri og av at norsk landbruk
er mye dyrere enn det trenger å være, som det står
i Verdens Gang. Det er nødvendig med en kommunikasjon der
man forteller det som er virkeligheten, som jeg oppfatter at landbruksministeren
nå har beskrevet for meg. Hva vil landbruksministeren gjøre
med det?

 Til slutt vil jeg bare si at landbruksministeren
synes å ha en god hånd med denne problematikken.
I avslutningen på artikkelen sier Aanesland:

«Det
politiske fokus er i dag på størrelsen av de samlede
overføringene. Jeg mener det hadde vært
bedre om en hadde sett mer på hvordan ordningene
er og fungerer.»

Jeg opplever statsrådens svar slik
at det er nettopp det man er i gang med, både å se
på hvordan det fungerer, og å forenkle
og få dette til å fungere enda bedre.
Jeg vil gjerne ha et bekreftende svar på det.

