 Jeg tillater meg å stille følgende
spørsmål tik kirke-, utdannings- og forskningsministeren:

«Statsminister Persson sørget
for at «En bok om förintelsen i Europa 1933-1945» ble
utgitt og spredt til svenske familier og skoler. Heftet var respons
på manglende kunnskap blant svenske ungdommer om holocaust.
I Aftenposten 18. desember 2000 refereres statsminister Stoltenberg
på at han uttalte at vi har en plikt til å snakke om
og belyse det som skjedde da 6 millioner jøder ble utryddet
i nazistenes gasskamre.

Vil statsråden bidra til oversettelse
og norsk tilpasning av heftet for bruk i norske skoler?»

  Jeg takker statsråden for svaret,
og jeg trekker ikke et sekund i tvil statsrådens gode intensjoner
på dette området. Jeg kan love full støtte
til det arbeid som gjøres for å motvirke den tendensen
som vi har sett har hatt grobunn blant norsk ungdom i den senere
tid.

Det kan godt tenkes at det kan være
andre hefter eller bøker som kan være bedre egnet,
det har ikke jeg oversikt over. Det jeg imidlertid vet, er at de
svenske sosialdemokratene er meget godt fornøyd med det
heftet som man der har tatt initiativ til, og fått utgitt.
Jeg vil kanskje anbefale statsråden å snakke med
sin svenske partifelle for å høre om de erfaringer
man har høstet med bruken av dette heftet. 

Det vil være viktig at vi får
inn i skoleverket noe som er allment for alle, men som også oppfyller
det kriteriet at vi ikke må glemme det som ligger bak i
den prosess som fører fram til tilsvarende eller lignende
utslag av forskjellsbehandling, og ikke bare forskjellsbehandling, men
skikkelig ødeleggelse av fellesskap mellom mennesker.

  Jeg takker igjen for svaret.

Jeg er senest i dag blitt konfrontert med en
situasjon i en skole hvor elever – i dette tilfellet én
spesiell elev med jødisk mor – har blitt utelukket
fra fellesskap fordi det i den samme klassen var elever med en annen
trosbakgrunn og kulturbakgrunn, noe som tyder på at noe
av den holdningen som har vært før, fortsatt lever
i norsk skole i dag. Så jeg vil bare oppfordre statsråden
til å se svært alvorlig på denne situasjonen
og sørge for at vi ikke får et utgangspunkt i
den gamle hetsen mot jødene for så å ta springbrettet
over til situasjonen i dag, som handler om andre personer; også jødene
må vi se på i dagens samfunn.

