 Jeg tillater meg å stille følgende
spørsmål til justisministeren: «11. oktober 2000
vedtok Stortinget å be Regjeringen utrede muligheten for å etablere
en sentral kunnskapsbase med kompetanse på seksuelle overgrep
mot barn. I brev 7. november 2000 skriver Kripos-sjefen til Justisdepartementet
at han kan ha et slikt bistandskonsept operativt 4 måneder
etter at klarsignal er gitt.

Vurderer statsråden å gi
slikt signal, og vil det bli gitt så snart at «Barne-Kripos» kan
være operativt før sommeren?»

  Jeg takker for svaret. Jeg syns det var et
utfyllende og omfattende svar, som på mange områder
imøtekommer det hensyn og det anliggende som stortingsflertallet
var ute etter da dette ble vedtatt. 

Jeg tror det er helt riktig at man ser dette
i et bredt perspektiv, og at man trekker inn ulike instanser også med tanke
på å få inn svar på de spørsmålene
og de områdene som justisministeren her har understreket
og pekt på.

Jeg håper at dette betyr – og
jeg skjønner det slik på statsrådens
svar – at hun også er utålmodig når
det gjelder å få dette opp og stå, for
hvert barn det begås overgrep mot, er ett barn for mye.
Jeg håper at det som kommer ut av dette, ikke vil være
at man i for stor grad desentraliserer – jeg tenker i forhold
til det man sier om politidistrikter – men at
man sentraliserer, slik at man oppnår en stor kompetanse
og ikke sprer dette.

  Jeg takker igjen statsråden for svaret. 

Jeg tror helt sikkert vi er på linje
i disse spørsmålene. Det er viktig at vi når
vi får et slikt bistandskonsept opp og stå – utover
det som allerede eksisterer – at vi har to ting in mente.
Det ene er selvfølgelig at det som er hovedintensjonen
med dette, er å hjelpe barna. Det andre er at vi unngår
de uheldige konsekvensene som vi har sett noen tilløp til,
nemlig at noen har blitt dømt for å ha foretatt
overgrep som de i ettertid blir frikjent for. Så dette kan
slå begge veier: Det kan bli en beskyttelse av dem som
blir anklaget uriktig, samtidig som det primært er en hjelp
for barna og en hjelp i etterforskningen. Jeg tror at det er viktig
at denne kompetansen bygges ytterligere ut, og jeg kan love Kristelig
Folkepartis fulle støtte i det arbeidet som i så fall
statsråden vil gjøre.

