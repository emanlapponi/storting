 Jeg tillater meg å stille følgende
spørsmål til samferdselsministeren:

«Bilførere som fyller 70 år,
må medbringe gyldig legeattest under kjøring
når førerkortet har livsvarig gyldighet. Dersom
dette ikke gjøres, kan bilføreren ilegges
bot eller fengselsstraff. Denne regelen er lite
kjent, og lovlydige personer har opplevd å få dom
pga. manglende kunnskap om denne regelen.

Kan statsråden sette i verk tiltak
for å få gjort regelen bedre kjent?»

 Jeg takker for svaret. Det var et meget hyggelig
svar og et svar som er både opplysende og informativt,
ved at man sørger for at de som dette spesielt
er aktuelt for, får den kunnskap og opplysning
som de trenger på forhånd, slik at de ikke kommer
i samme situasjon som en person jeg vet om, som fikk dom
fordi vedkommende ikke hadde legeattest medfølgende
førerkortet.

Det at man sender ut pressemeldinger, kan nok være viktig
og riktig, og man kan forvente at de som fyller 70 år,
spesielt skal legge merke til og se dette. Men jeg tror det
er med disse 70-åringene som det er med de fleste av oss,
at det må være veldig aktuelt og opp i dagen før
vi noterer oss disse tingene.

 Takk.

Jeg tror helt sikkert at det er riktig som
samferdselsministeren her sier, at fra i år er dette ivaretatt
på en skikkelig og god måte.

Jeg har i tankene en situasjon hvor
en person i foregående år ble ilagt en bot, fordi
sertifikatet var å betrakte som ugyldig da det ikke
medfulgte gyldig legeattest, selv om vedkommende hadde fornyet førerkortet
og det var påtrykt gyldighet til 2031. Han fikk ikke
kjøre de få kilometrene hjem.

Mitt spørsmål til slutt går
da på om man fra politiets side – her
gjaldt det en person som for mindre enn fire uker
siden hadde fylt 70 år – kunne vise
noe smidighet når man skal følge opp slike saker.
Kunne man vise noe smidighet fra politiets side, slik
at en person som har vært lovlydig hele sitt
liv, og som har noen kilometer igjen til han er i garasjen
sin og neste morgen går til legen for å få sin
gyldige attest, slipper å måtte ringe
hjem for å finne noen som kan komme og hente
ham eller kjøre bilen?

