  Jeg takker for svaret fra justisministeren.
Jeg syntes det hørtes betryggende og greit ut.

Jeg tror også det er riktig å understreke
at når det gjelder folk som er overstadig beruset eller
i en slik tilstand at de i etterkant kan si at de ikke visste hva
de gjorde da de vedtok et forelegg, er det en problemstilling som
i aller høyeste grad er reell, og man må unngå slike
situasjoner.

Som statsråden har pekt på,
kan det finnes en god del andre tilfeller enn de grove tilfellene
hvor man så å si er «bevisstløs
i gjerningsøyeblikket», som kan få en
bedre løsning ved at politiet ikke bruker uforholdsmessig
lang tid på å bringe inn, på å følge
opp saken og så på en prosess for å få inn
de midlene som en eventuell straffereaksjon medfører. Man
kan ha en annen måte å sanksjonere på,
gjennom f.eks. denne foreleggsmuligheten.

Jeg hører hvordan statsråden
gir uttrykk for at dette skal følges opp. Jeg tror det
er en riktig vei å gå.

