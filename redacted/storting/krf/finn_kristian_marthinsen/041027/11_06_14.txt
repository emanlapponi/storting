  Jeg takker statsråden for svaret.

Jeg skulle jo ønske at jeg kunne være
veldig luthersk på dette punktet og unnskylde og tale vel
om og ta alt i beste mening. Og det gjør jeg. Jeg er allikevel
ikke fullt så optimistisk som statsråden, eller
for å være i mitt innledende bilde: ikke fullt
så mye troende. Jeg skulle ønske at det hadde
vært en klarere påpekning av at man f.eks. i de
eksemplene jeg nevner, Hemsedal og Gol, på en mer eksplisitt
måte hadde sagt at her er det lagt inn midler som skal
ivareta det. Det fører fort til, har jeg latt meg fortelle
rundt omkring i forskjellige politidistrikter hvor dette er aktuelt,
at man fra lensmannens side i det aktuelle lensmannsdistrikt må mase
og spørre.

