 Spørsmålet til sosialministeren
er:

«Ifølgje programmet Forbrukerinspektørene,
sendt i NRK1 8. mai d.å., har spritprodusenten og spritimportøren
Guinness UDV i mars/april i år reist rundt til
fleire norske byar med ein større spesialinnreidd
trailer og drive med ulovleg marknadsføring
av alkoholhaldig drikk, m.a. ved gratis servering til
ungdom.

Kva reaksjonar rår statsråden
over for å etterforske og straffe eit slikt mogleg grovt
brot på alkohollova, og kva for nokre av desse moglege
reaksjonane kan ho tenkje seg å gjere seg nytte av i saka?»

 Eg takkar statsråden for svaret.

Auka alkoholbruk fører ofte
til auka skade. Difor har vi dette forbodet mot reklame.
Det er viktig å slå ned på dei som tråkkar
over, særleg dersom det er sterke kommersielle interesser inne
i biletet. Eg vil også uttrykkje at det var rosverdig
av NRK å avdekkje denne saka.

Det som eg er mest uroa over, er at denne reklameturen
gjennom fleire byar kunne føregå over lengre
tid utan at nokon reagerte. Ifølgje lista som
stod i avisene, var det ganske mange dei var innom.

Mitt oppfølgingsspørsmål
til statsråden er: Kva vil statsråden kunne gjere
for å hindre liknande overtramp mot
reklameforbodet ved ei slik spesiell marknadsføring?

