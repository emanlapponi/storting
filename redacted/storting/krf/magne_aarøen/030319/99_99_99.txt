 «I VG den 27. februar i år
kan vi lese om ei doktoravhandling
av Tromsø-forskaren Amy Holtan som påviser at
berre 15 av 100 born som barnevernet tek over omsorga for, vert
plasserte i fosterheimar hjå eigne slektningar. Ut frå denne
avhandlinga synest det frå barnevernet si side å liggje
til grunn ein bevisst strategi til ikkje å plassere
fosterheimsborn i familiar til eigne slektningar.

Er statsråden nøgd med ein
praksis som fører til eit slikt resultat, og kva vil ho
eventuelt gjere med det?»

 Eg takkar statsråden for svaret.

Eg er samd i at punkt ein må vere å sikre
barnet sitt beste og kvaliteten der. Men dette er likevel
ein type saker som vi gong og annan les om og gong og
annan får kontakt med, som det er knytt veldig mykje kjensler
til, med brotne band til eigen biologisk familie, og der det er såre
kjensler. Det er ganske opprivande situasjonar, og fosterheimssaker
er noko av det mest djuptgripande og vanskelege ein kjem
borti. Difor er det viktig å vise stor aktsemd
her.

Men det er likevel noko
påfallande når Noreg tydelegvis internasjonalt
skil seg ut ved at ein så liten del vert plassert hos eigen
familie. Eg er uroa over at det kan vere ei profesjonsretning
og ei utdanningsretning som gjev dette kompetansepersonellet signal
om at dei skal gå i denne leia. Eg vil be statsråden
svare på om ho ynskjer å gå inn i dette
med sikte på også å få sjekka
opp om dette er ei spesiell utdanningsretning/fagretning,
og også gjerne spørje om når
desse retningslinjene – som eg er samd i bør kome – kan
kome.

 Eg takkar igjen statsråden for svaret.

Eg er glad for at ho vil sjå både
på fagplanar, utdanning og retningslinjer, sånn
at ein då kanskje kan få retta opp den openberre
skeivheita i desse fordelingssakene.

