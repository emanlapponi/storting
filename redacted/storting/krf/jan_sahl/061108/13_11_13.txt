 Jeg har følgende spørsmål
til arbeids- og inkluderingsministeren:

«En kvinne på 70 år
i Vesterålen søkte hjelpemiddelsentralen
om lån av trimsykkel etter anbefaling fra ergoterapitjenesten
i kommunen. Hun fikk avslag med begrunnelse at aldersgrensen for
utlån av slikt utstyr er 26 år. Det virker svært
urimelig at utlån av utstyr fra hjelpemiddelsentralen til
opptrening er aldersbegrenset og ikke styrt etter
behov.

Kan statsråden medvirke til at regelverket
blir endret, slik at dokumentert behov gir grunnlag for lån
av utstyr fra hjelpemiddelsentralen uavhengig av alder?»

