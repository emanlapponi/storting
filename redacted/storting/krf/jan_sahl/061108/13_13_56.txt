 Jeg takker for svaret. Jeg er fullstendig klar
over at det er spørsmål om penger som har satt
begrensninger her, også når tidligere
regjeringer har behandlet dette spørsmålet.

Men det som jo er saken her, er at denne kvinnen
som er spesielt nevnt i spørsmålet mitt,
fikk denne beskjeden: Du kan ikke få trimsykkel,
men du kan få en elektrisk rullestol
med garasje, eller du kan få motorisert trappeheis.

Kan det være en slags logikk
i dette, at hvis man bare blir dårlig nok, så åpner
pengesekken seg? Det er egentlig dette mitt spørsmål dreier
seg om. Det må jo være et hull å tette
her for en regjering som gjerne vil ha folk hurtig rehabilitert,
for utgiftene blir bare større og større
når plagene øker.

