 Jeg takker igjen for svaret, og skjønner
at ministeren ikke har noen planer om å se
videre på denne problematikken. Dette er en sak som er
tatt opp både av Fagforbundet, Norges Handikapforbund,
Funksjonshemmedes Fellesorganisasjon og andre brukerorganisasjoner.

Jeg kan ikke se det på noe
annet vis enn at det kan være et spørsmål
om å begrense utgifter hvis man på et tidlig stadium
kan tilby apparater – nå ser jeg bort fra trimsykkel,
som man ikke kan få låne lenger – som
kan gjøre at man kan bedre sin helsetilstand.
I dette tilfellet var det en pensjonist med
dårlig råd. La oss si det er en 27-åring
med dårlig råd som ber om hjelp for opptrening,
og som ikke skjønner at aldersgrensen er satt
til 26 år. Er det ikke slik at man kanskje i
større grad burde se på og behovsprøve dette
i stedet for å sette en kunstig aldersgrense?

