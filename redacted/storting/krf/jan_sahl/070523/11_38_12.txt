 Statsministeren ble konfrontert med det samme
spørsmålet i den spontane spørretimen.
Konklusjonen på det, slik som jeg kan trekke den som aktiv
tilhører her, er: Vi har i prinsippet aldri sagt
det vi sa i valgkampen.

Når de tillitsvalgte både
i Opplysningen 1881 og Hydro Polymers er svært
skuffet over det de mener er Regjeringens passivitet i
disse sakene, mener næringsministeren at de burde
skjønt bedre hva en aktiv rød-grønn
eierskapspolitikk gikk ut på, slik som statsministeren også antydet
i den spontane spørretimen? Eller ser næringsministeren
i etterkant at det faktiske innholdet i en slik politikk kanskje
er blitt formidlet litt forkjært fra representanter fra
regjeringspartiene før valget?

