  Jeg har følgende spørsmål
til nærings- og handelsministeren:

«I den senere tid har det vært
en god del offentlig oppmerksomhet omkring Telenors beslutning om å fusjonere Opplysningen
1881 med selskapet Carrot Communications, og omkring Hydros varslede
salg eller børsnotering av Hydro Polymers.
Regjeringen har i eierskapsmeldingen sagt at denne Regjeringens
eierskapspolitikk er langt mer aktiv enn hva statens eierskapspolitikk
har vært tidligere.

Hvilken praktisk konsekvens har denne langt
mer aktive eierskapspolitikken, ifølge Regjeringen, fått
i disse to konkrete sakene?»

