 Jeg takker for svaret. Jeg takker for at ministeren
er villig til å gå inn i problematikken og se
på tallene.

Det er helt rett at det har vært en
utvikling siden 2003, men realitetene i det som ble vedtatt i 2003,
ble jo utsatt. De har vært utsatt i påvente av
at vi skulle få bedre transportforhold.

Utgangspunktet for mitt spørsmål
er at vi har fått informasjon om at en til fire
pasienter i måneden som kommer om natten, dvs. de akutte,
må sendes videre. Vi har gått nærmere
inn i tallene og det som nå er kommet på bordet, og
vi ser at sengeavdelinger stenges. Det betyr at vanlig kirurgi
som ellers har blitt utført, men som krever at noen skal
overnatte der, ikke blir utført, og da er jo
tallet utvidet til tre–fire pr. dag. Ganger en
det opp, er det snakk om en 1 600 pasienter i måneden som
skal sendes videre. Det vil etter det jeg har fått
oppgitt, medføre ekstra utgifter i størrelsesordenen
5 mill.–8 mill. kr for sykehuset. Jeg vil spørre
om det er disse tallene ministeren nå undersøker.

