 Jeg har tillatt meg å stille følgende
spørsmål til helse- og omsorgsministeren:

«Styret i Helse Nord har vedtatt at
den døgnbaserte kirurgiske akuttberedskap ved Sykehuset
i Mosjøen skal legges ned 1. november. Hele det
politiske miljøet i Nordland og primærlegene i
Vefsn, Grane og Hattfjelldal har bedt om at iverksettelsen av vedtaket
utsettes i noen måneder i påvente av
bl.a. behandlingen av Nasjonal helseplan. Videre
har helseministeren satt ned et utvalg som skal
utrede akuttfunksjonenes fremtid i lokalsykehusene.

Hvorfor kan ikke nedleggelsen utsettes
i påvente av de nevnte utredninger?»

