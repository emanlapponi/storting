 Jeg takker for den muligheten som nå ligger
i at vi får de rette tallene på bordet.

Jeg kan vise til at styrelederen
i Helse Nord sa da han ble møtt med disse tallene, at han ikke
kjente til dem, så han kunne ikke kommentere
dem. I møter som nordlandsbenken har hatt med Helse Nord,
har vi kun fått oppgitt en–fire pasienter
i måneden. Det er klart at det fører til en helt
annen konklusjon enn det vi nå ser, i forhold til hvordan
dette rammer sykehuset. I tillegg vet vi at det er en forsterket
fødestue der i dag. I framtiden vil det kun være en
jordmorstyrt fødestue, uten muligheter for nødkeisersnitt,
som betyr veldig mye for den kvinnelige befolkning.

Mitt spørsmål til ministeren
til slutt går på datoen, som nærmer seg
veldig fort: Hvis de tallene som nå er kommet på bordet,
er korrekte, og det er rett at det har så store negative
virkninger for befolkningen i Mosjøens nærområde,
kan ministeren være villig til å vente
på akuttutredningen og så ta stilling, i likhet
med for andre sykehus?

