  Jeg merket meg at statsråden i veldig
stor grad gjentar svarene som er gitt til de to foregående
spørrerne, og de går i all hovedsak på de
tiltakene som er gjort på veisystemene. Det er veldig bra. Statsråden
skal ha ros for å ha vært særdeles aktiv
med å legge til rette for at man skal kunne avvikle
veitrafikken på en god og effektiv måte.

Dessverre er det nå av
ulike årsaker gått ganske lang tid siden
spørsmålet ble stilt. Derfor må jeg si
at jeg synes det er skuffende at statsråden melder tilbake
at en i prinsippet ikke har gjort noen ting
for å øke kollektivtrafikken. Miljø er
jo veldig høyt oppe på banen
for tiden, og vi vet at de områdene som nå får
ekstra trafikk, får en ekstra miljøbelastning.

Mitt spørsmål er: Hva er årsaken
til at en ikke har fokusert mer på å få økt
kollektivtrafikken?

