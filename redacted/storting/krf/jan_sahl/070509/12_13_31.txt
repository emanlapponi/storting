  Så vidt jeg kjenner til, er det en
betydelig pendlertrafikk på Vestfoldbanen, og som statsråden
selv var inne på, viser det seg jo at nettopp
i slike situasjoner som vi nå er inne i, er folk
villige til å endre reisemønster. Når
det blir hindringer i veitrafikken, er det flere som velger kollektive
transportmidler. Derfor er det fra Kristelig Folkepartis side
forventet at man har en økt fokusering nettopp
på det.

Med den situasjonen som nå har
oppstått, vil jeg spørre statsråden om
hun til slutt vil gjøre noen vurderinger og se
på hvor stor økning i kollektivtrafikken en har
fått, og trekke noen konklusjoner med hensyn
til i hvor stor grad trafikantene er villige til å endre
sitt handlingsmønster. Dette kunne også være
en ypperlig anledning til å se om noen kanskje
ville endre sitt reisemønster totalt sett.

