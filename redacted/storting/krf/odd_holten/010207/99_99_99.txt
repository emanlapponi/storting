  Jeg tillater meg å stille følgende spørsmål
til finansministeren: 

«Behovet for lokal kjennskap og veiledning
er avgjørende også i forbindelse med en god ligningstjeneste.
Nå planlegges nedlegging og sammenslåing av ligningskontor
i mange kommuner, men det er presisert at ligningsetaten vil «være
til stede».

Hva menes med uttrykket «å være
til stede?»

  Det å være til stede betyr
i denne sammenheng, som finansministeren nå sier, å ha
representasjon i de enkelte kommuner. Det som er viktig for meg
og selvfølgelig for dem som bor i disse småkommunene,
er at det er lagt til rette med fagfolk, med kompetanse som gjør
en daglig drift mulig, og ikke minst at det er mulig å få svar
på de spørsmål som oppstår.
Personligning er for så vidt en kurant sak i dag. Men spesielt innenfor
det som har med næringsvirksomhet å gjøre,
er det én ting å være til stede med egen
representasjon, men spørsmålet er jo: Er den da
av en slik karakter at man har mulighet til å påta
seg denne informasjonen løpende overfor dem som har næring
som bakgrunn?

