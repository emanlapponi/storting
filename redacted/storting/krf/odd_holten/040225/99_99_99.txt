 Jeg tillater meg å stille følgende spørsmål
til samferdselsministeren:

«Det er i dag ikke krav
til en helhetlig bremseeffekt på vogntog (bil og trekkvogn).
Mange vogntog mangler ABS-bremser, noe som på glatt føre
gir svært dårlig kontroll og dårlig trafikksikkerhet.

Hva vil statsråden gjøre
for å styrke sikkerheten på dette området?»

 Jeg takker statsråden for svaret.

Jeg er svært glad for alle
de tiltak som er blitt uført, og som det her er blitt redegjort
for. Men det som gjør at jeg i denne omgang reiser dette
spørsmålet, er at samferdselskomiteen under et
besøk, en befaring, på Hedmark nettopp, ble gjort
oppmerksom på at vi her står overfor en stor utfordring.
Når det gjelder de relativt gamle trekkvognene – de
behøver ikke være så forferdelig
gamle heller – opplevde vi at disse manglet dette utstyret.

Da er mitt konkrete spørsmål:
Er det mulig å tenke seg at det kan innføres et
slikt krav også for denne type kjøretøy?

 Jeg takker igjen for svaret. Jeg forstår
at det kanskje kan være vanskelig å pålegge
en næring en økonomisk byrde, men det må da
veies opp mot det beklagelige som vi ser, at tunge kjøretøyer ofte er
involvert i trafikkulykker med lettere kjøretøy.

Jeg lurer på om det er mulig for statsråden å gi
til kjenne at man for litt eldre biltyper f.eks. kunne
hatt en overgangsordning på to–tre år
for eierne til å skifte ut. Vi har jo også tross
alt et ansvar for førerne av disse tunge kjøretøyene,
og når vi ser effekten, er det helt skremmende.

