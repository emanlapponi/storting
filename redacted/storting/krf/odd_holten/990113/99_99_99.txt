   Jeg tillater meg å stille følgende spørsmål
til helseministeren:

«Kan leger som på grunn av
rus har utført sterk vold mot offentlige tjenestemenn,
uten opphør få fortsette i sin legetjeneste?»

  Jeg takker helseministeren for svaret, som
jeg synes var grundig og svært balansert. 

Det dette handler om, er en type saker som
utvilsomt strir imot vanlige folks rettsoppfatning. Dersom det skal være
mulig å få til en vellykket behandling, er det
helt nødvendig å ha et tillitsforhold mellom pasient
og lege. Leger som har et langt studium bak seg, bl.a. om rusmidlenes
virkning, må det kunne stilles forventninger til. De bør
kunne ha en atferd som ikke er til skade for andre, i dette tilfellet
altså polititjenestemenn. 

Det er naturlig for meg å ha et oppfølgingsspørsmål: Vil
det være naturlig at legenes vandel tas med i forhold til
mulighet for utøvelse av legeyrket, slik som en ser ved andre
yrker, f.eks. ved stell og pass av barn?

