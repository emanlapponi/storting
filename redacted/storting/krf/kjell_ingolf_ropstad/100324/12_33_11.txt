 Det er eg veldig takknemleg for. Eit anna brev viser t.d. at når det gjeld barnetillegget, blei det berekna saman med uføretrygda. No når det blir arbeidsavklaringspengar, blir det berekna som løn. Det betyr at ein enkeltperson som får ganske mykje i barnetillegg pr. år – ca. 25 000 kr – må no betale skatt av det, altså òg ein auka kostnad. Eg kan gi fleire eksempel til statsråden, slik at ho kan sjå på det.


Eg ønskjer å stille eit spørsmål: Dersom det viser seg at dette stemmer, at dei som tidlegare fekk midlertidig uførestønad, som no har kome over på arbeidsavklaringspengar, og som opplever at dei taper pengar i forhold til det dei fekk før, er statsråden villig til å gå inn og sjå på om det kan rettast opp og kompenserast for fullt ut, eller meiner statsråden at dette er ein eventuell verknad som ho vil vere einig i?


