  Jeg tillater meg å stille følgende
spørsmål til kirke-, utdannings- og forskningsministeren.

«Hetland videregående skole ønsker å gi
et utdanningstilbud innen allmenne fag der undervisningen i VK1
blir lagt til England. Avtaler er inngått med college i
England, men det mangler nødvendig avklaring om støtterett
i Statens lånekasse for Utdanning. Tross gjentatte henvendelser
har skolen ennå ikke mottatt svar på søknaden.
Dette tilbudet henvender seg til elever som søker en sterkere
internasjonal dimensjon i utdanningen. 

Vil statsråden gi skolen et positivt
svar?»

