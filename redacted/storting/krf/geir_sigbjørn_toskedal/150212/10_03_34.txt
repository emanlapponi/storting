 (ordfører for saken): Saken gjelder en tilleggsbevilgning, en endring i statsbudsjettet, som regjeringen ber om Stortingets godkjennelse på.


Det er et tvisteoppgjør, der Gulating lagmannsrett har idømt staten erstatningsansvar. Det gjelder byggingen ved Statens hus i Stavanger. Beløpet er på 43 mill. kr, inklusiv saksomkostninger blir beløpet 45,6 mill. kr.


Komiteen foreslår at rammen økes med 40,6 mill. kr, og at resten blir en reduksjon i budsjettrammen til Fylkesmannen i Rogaland. Dermed er saken oppe og ute av verden. Komiteen har ingen andre merknader, viser til proposisjonen og rår Stortinget til å gjøre vedtak i tråd med det.


