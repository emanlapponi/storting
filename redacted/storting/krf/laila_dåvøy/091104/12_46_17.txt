 Det er ganske lenge siden tannhelsemeldingen ble behandlet i Stortinget. Den eneste konkrete tannhelsesatsingen som vi nå ser i regjeringserklæringen, er at eldre over 75 år skal få gratis tannhelsekontroll, mens det altså ikke tas til orde for utsatte grupper, som f.eks. langtidssosialhjelpsmottakere. Er ikke dette en retrett i forhold til de valgløfter som alle de tre regjeringspartiene hadde? Man burde jo også kunne ha forventninger om at dette skulle gå raskere enn med nye utredninger.


