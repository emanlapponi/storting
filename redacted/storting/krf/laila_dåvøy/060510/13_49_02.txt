 Jeg er ikke helt fornøyd
med svaret, for jeg mener faktisk at når en pasient får
innvilget en slankeoperasjon – pasienten er svært
tung, og man vet at det kanskje kommer til å bli mye overflødig hud – burde
helseforetakene ta høyde for at det etter
en viss tid kan bli nødvendig også med
en operasjon knyttet til hudfolder. Det er det som er mitt poeng,
og jeg skulle veldig gjerne hatt statsrådens hjelp slik
at det blir gitt signaler til helseforetakene om at man, når
en pasient er i en slik situasjon, må ta høyde
for at han eller hun etter en viss tid også bør
få den nye operasjonen. Da må ikke vedkommende
stå i en ny kø på lik linje med alle
andre som står og venter på en plastisk
operasjon. Mitt spørsmål er vel egentlig om statsråden
kan være med og legge til rette for at de som
får innvilget operasjon, også får
den nødvendige etterbehandlingen etter en viss
tid.

