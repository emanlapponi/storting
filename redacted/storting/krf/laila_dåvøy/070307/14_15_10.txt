  Jeg har i alle fall sett at SIRUS,
som driver denne evalueringen, har sagt at de ikke trenger
noe mer tid for å gjøre ferdig det oppdraget de
har fått av statsråden. Det jeg har reagert på,
er den lange tiden man faktisk utvider denne prøveperioden
med, og at man skal trenge så lang tid for å vurdere
dette. Hvis resultatet er negativt, synes jeg det er oppsiktsvekkende. Jeg
ber statsråden om at hun relativt raskt går inn
i evalueringen og finner ut om det her er ting som er så alarmerende
at man kanskje rett og slett bør stoppe det tidligere.

Jeg har også lyst til å spørre
statsråden om en annen ting, og det har med alle
disse overdosetallene å gjøre, som vi sikkert
er usikre på mange av oss – om de er høyere eller
lavere enn det man vil finne i samfunnet for øvrig. Jeg
kunne tenke meg å spørre statsråden om
det ville vært en idé å kartlegge antallet
overdoser generelt i samfunnet, slik at man faktisk kunne sammenliknet
med de overdosetallene som man nå får en veldig
god oversikt over i evalueringen, vil jeg tro.

