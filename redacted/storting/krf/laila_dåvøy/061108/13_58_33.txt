 Jeg takker igjen for svaret. Svært
mange deler av landet mangler fortsatt en del sykehjemsplasser.
I forbindelse med at jeg som saksordfører
har startet arbeidet med omsorgsmeldingen, er jeg også bekymret
for de aller sykeste eldre, og jeg har sett at noen steder
omdefinerer man altså sykehjem til omsorgsboliger selv
for de sykeste syke pasientene. Det er de samme pasientene
som ligger der, og det gjøres med økonomi som
begrunnelse. Smittevernsregimet og de samme krav til smittevern
er heller ikke til stede når det dreier
seg om omsorgsboliger kontra sykehjem, og vi har jo den senere tid
sett en utvikling av resistente bakterier som er ganske
farlige. Dette bekymrer meg. Det jeg ønsker å spørre
statsråden om, er: Kan statsråden tenke seg å henvende
seg til kommunene gjennom et rundskriv etc. og advare kommunene
mot omorganisering, eller i alle fall opplyse
dem om de reglene som gjelder, nemlig at her må det altså gjøres
nye enkeltvedtak, og at det nettopp må være
pasientenes behov som styrer dette, og ikke økonomien,
slik vi ser er tilfellet i dag?

