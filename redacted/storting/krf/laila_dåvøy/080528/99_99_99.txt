 Jeg takker for svaret, og har et oppfølgingsspørsmål
knyttet til det statsråden sier om at det fortsatt gjenstår
forhold som gjør at man har fått tilsagn på bare 19 mill. kr
i år. Jeg har selv hatt et møte med Evangeliesenteret for ikke
lenge siden, og de sier at de har fått veldig positive tilbakemeldinger
fra departement og direktorat omkring de oppryddingene de har gjort. De
har også økt utgiftene til tariffavtaler, og de har innført
pensjonsordninger for de ansatte, hvilket de ikke hadde tidligere. Det synes
jeg er veldig positivt. 

Spørsmålet er om Evangeliesenteret
har fått helt klarhet i hva det er som mangler nå, eller om
statsråden kan påpeke spesielle forhold som gjenstår.
Slik vi har forstått det, har de ryddet opp i det de skulle. 

