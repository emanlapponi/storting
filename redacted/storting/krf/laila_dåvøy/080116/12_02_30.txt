 Jeg takker statsråden for svaret. Det er veldig positivt at handlingsplanen
skal gjennomføres, at det kommer tiltak som kanskje ennå ikke
er iverksatt.

Jeg har hatt kontakt med mange familier, og statsråden
har òg nylig mottatt et brev fra en familie som nærmest bare
ble henvist til Internett. Det er klart at det holder ikke. Man er ofte
i en sjokkfase, og man trenger en helt annen type informasjon enn bare å
bli henvist til selv å måtte lete på Internett. Vi vet
at mangel på informasjon kan føre til at flere velger abort,
spesielt når man ikke har eller får kunnskap om hva som venter.
Vi ser at foreldre med barn som har Downs syndrom, er svært bekymret
for den økningen i antall aborter som vi ser i dag. De har òg
startet en aksjon som kalles «Gi stemme til annerledesbarna!».
Det er Astrid Alvim som står bak dette. Hun har hatt et barn med Downs
syndrom.

Er statsråden, i likhet med meg, bekymret for at noe
av økningen i antall aborter på grunn av Downs syndrom faktisk
skyldes at man pr. i dag får for lite informasjon?

