 Oppfølgingsspørsmålet mitt gikk på om statsråden
var bekymret for at den mangel på informasjon som vi faktisk ser i
dag, kan være medvirkende til at man får en økning i
antall aborter.

Så vet vi at NFU, Norsk Forbund for Utviklingshemmede,
i et brev til statsråden i oktober i fjor har tatt opp denne økningen
i tallet på aborter som skyldes Downs syndrom. De har faktisk helt
konkret bedt om at det foretas en gjennomgang og innstramming av praktiseringen
av abortloven når det gjelder senaborter.

Jeg har lyst til å
spørre statsråden om det er en mulighet for at statsråden
rett og slett vil  vurdere dette. Dette er en meget alvorlig henstilling
fra familier som selvsagt har samme holdning som statsråden, at alle
er likeverdige. De ønsker ikke at disse barna skal sorteres bort
på grunn av Downs syndrom, som slett ikke er en sykdom.

