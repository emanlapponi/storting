  Jeg er veldig glad for det svaret statsråden
gir, og er veldig enig i tilnærmingen her. Jeg er også bekymret
med tanke på antall årsverk når opptrappingsplanen
for psykisk helse er ferdig, og jeg er glad for at statsråden sier
at hun kanskje ikke tror at det er nok med de årsverkene
som kommer, og som jo er veldig positivt.

Mer enn kanskje å ha standarder som
går på elever pr. årsverk, tror jeg kanskje
det viktigste vil kunne være åpningstiden.
I en av kommunene i mitt eget fylke, Hordaland, i Fjell kommune,
har man en helsestasjonsvirksomhet på ettermiddagstid som
er tilknyttet et annet tilbud for utsatte barn og unge. Det viser
seg at det å være i nærheten av
andre ungdomstilbud der en kanskje møter ungdom som
er i – skal vi si – faresonen, eller
som har ulike problemer, det være seg med seg
selv eller i hjemmet, er utrolig viktig. Så der
opererer helsesøster faktisk
flere ganger i uken.

Hvis statsråden kan ta med seg dette
og virkelig se på åpningstid, tror jeg det ville
vært et stort skritt videre.

