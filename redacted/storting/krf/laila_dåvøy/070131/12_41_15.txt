  Det er riktig at det kom nytt regelverk i
2000. Men de to undersøkingene i etterkant av det har jo
nettopp vist at man bl.a. hadde mangelfull dekning av
personell, og det var for få radiografer til å betjene
utstyret godt nok. Det var også mangelfull klassifisering
og merking av arbeidsplassen. Og som statsråden var inne
på, manglet det en del når det gjaldt opplæring – også opplæring
av sykepleiere som betjener de mobile
røntgenapparatene. Jeg er fortsatt noe bekymret for de
andre helseforetakene, der man kanskje ikke
har hatt samme gjennomgangen som man nå har hatt ved Haukeland
Universitetssykehus. Så jeg vil be statsråden
  – som jeg i alle fall oppfattet dit hen at
hun skulle følge dette – få referat fra
møtet i morgen og lytte veldig nøye til
Norsk Sykepleierforbund, som jo også ofte
vil få inn bekymringsmeldinger fra enkelte medlemmer som
er usikre etter disse oppslagene.

