 Jeg takker statsråden
for svaret. 

Det er ikke så veldig lenge siden det var et oppslag
i Dagens Medisin der det het at bekymrede leger ikke vil gi halvgod behandling.
Dette er også noe av bakgrunnen for spørsmålet mitt.
Det er klart at fagmiljøene gjerne vil gi det aller beste og det
aller nyeste, og de av oss som blir pasienter i Norge i dag, vil jo også
ofte kreve det aller beste. 

Så hører vi at stadig flere
helsepersonell, som ofte må ta en del vanskelige beslutninger om prioritering,
etterlyser sterkere politisk prioritering. Spørsmålet mitt
til statsråden er om hun er enig i dette, at det politiske miljøet,
myndighetene og helseministeren selv kanskje bør gå inn og
prioritere noe mer for å avhjelpe de vanskelige situasjonene som personalet,
og i særdeleshet legene, ofte kommer opp i. 

