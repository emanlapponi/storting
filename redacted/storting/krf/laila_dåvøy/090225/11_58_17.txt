 Da ønsker jeg i alle fall at statsråden skal se nærmere på om Stiftelsen
                     Bergensklinikkene, som er fullt integrert, med avtaler, vil kunne komme inn
                     under ordningen. Jeg vet som sagt at statsråden har fått et spørsmål om det. 

Jeg vet også at statsråden er opptatt av situasjonen for de private, ideelle
                     institusjonene våre. Mange av dem er jo kommet i en skvis, ved at de har fått
                     færre plasser etter anbud, noen er også blitt avviklet, både innenfor rusfeltet
                     og innenfor psykiatrien. Jeg vet at statsråden er veldig opptatt av og bekymret
                     for en del av de ideelle institusjonene våre rundt omkring i landet. Det
                     gjelder flere steder. 

Det som imidlertid er veldig positivt, er at statsråden i desember antydet at
                     han fortsatt ville se på mulighetene for bl.a. å finne en løsning på disse
                     pensjonskostnadene for 2007. I og med at jeg ikke kommer lenger når det gjelder
                     spørsmålene om krisepakken, kunne det være kjekt å høre om statsråden har
                     funnet en løsning på det, og om han kan si noe om hvor den saken ligger. 

