 Jeg takker for svaret fra statsråden. 

Jeg opplever at statsråden mener at disse institusjonene som jeg spør om,
                     faktisk ikke kommer inn under denne ordningen. Da har jeg lyst til å spørre om
                     tilsvarende institusjoner i Helse Vest. Det gjelder bl.a. Stiftelsen
                     Bergensklinikkene. Jeg vet at statsråden har fått en henvendelse også fra
                     disse, for de er altså en privat ideell institusjon innenfor rusfeltet. Hele
                     deres kliniske virksomhet er basert på avtaler med det regionale helseforetaket
                     – de er altså helintegrert i Helse Vests sørge for-ansvar. 

Så skjer det at Helse Vest innkaller syv avtaleparter til å levere forslag, men
                     disse kommer ikke med, slik at det på en måte ikke er likeverdighet – ved at
                     man inviterer noen og ikke alle. Synes statsråden det er en grei framgangsmåte?
                  

