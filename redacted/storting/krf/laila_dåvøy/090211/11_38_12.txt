 Jeg vil gjerne få stille helse- og omsorgsministeren følgende spørsmål:


«For å sikre likeverdige helsetjenester i hele landet er blant annet ambulansetjenesten en viktig brikke. I forskrift om akuttmedisinske tjenester fra 2005 ble det innført krav om tomannsbemanning av ambulanse, særskilte kompetansekrav for personellet samt krav om tilstedevakt som en hovedregel.


Vil statsråden evaluere om forskriftens krav om minimumsbemanning blir fulgt slik at forskriften har bidratt til bedre akuttmedisinske tjenester utenfor sykehus?»


