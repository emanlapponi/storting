 Jeg må si meg svært fornøyd
med svaret som statsråden her kommer med. Det er allerede
tatt en del initiativ. Jeg er også enig i at
en del regelendringer er relativt nye.

Det som er viktig, er at barn og unge
som trenger medisin, selvsagt skal få det i de tilfellene
dette er terapeutisk for dem. Like fullt bekymrer det
meg at det de siste ukene har kommet en rekke henvendelser fra enkeltpersoner
og organisasjoner som går i retning av at mange mener
at det for lettvint settes i gang med medikamentell behandling.

Jeg er glad for at en konsensuskonferanse vil være
et av de tiltakene som statsråden eventuelt ønsker å komme tilbake
til.

Er statsråden trygg på at
det hun nå har satt i gang, vil være
nok når det gjelder å bli trygg på utviklingen
videre for bruken av medikamenter i Norge?

