 Litt om konsensuskonferanser: Det har vært
brukt med hell flere ganger ved behov for en gjennomgang, f.eks.
av ulike metoder i barnevernet, senest hva gjelder institusjonsbehandling
av unge med store atferdsproblemer, ofte med
begynnende rusmisbruk og kriminalitetsproblemer. Som kanskje statsråden
er kjent med, er fem nye institusjoner i ferd med å starte
opp innenfor dette området med ny behandlingsmetodikk etter
en konsensuskonferanse der man ble enig om hva som virker, og hvilken
behandling som skal gis. Det blir en helt annen og mer terapeutisk
tilnærming enn det man har hatt tidligere.

Jeg vil bare nå spørre
statsråden om hun kan tenke seg, med mindre hun
allerede har gjort det, å se litt på den typen
konsensuskonferanser som ble holdt for et par år siden,
og som jeg faktisk tror vil revolusjonere mye av institusjonsbehandlingen
innenfor barnevernet. Mange av metodene er kanskje
interessante også i andre sammenhenger.

