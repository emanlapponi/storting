  Jeg undrer meg kanskje litt over svaret, at
man så lett feier bort dette med hjemmeabort, for det er
jo nettopp i slike tilfeller at mange kvinner er helt
alene. Det er kanskje nettopp i slike situasjoner at man
har muligheten til å være alene, ligge hjemme
alene, for i mange tilfeller har man kanskje ikke våget å ta
dette opp med andre. Det er jo disse kvinnene som kanskje er de
verst stilte, fordi de er helt alene. Det har vi faktisk hørt
fra flere, og det er ikke holdbart at kvinner i en slik
vanskelig situasjon skal være
overlatt helt til seg selv. Jeg tror at de ettervirkningene som etter
hvert er kommet fram gjennom helt ny forskning, er vi nødt
til å ta dypt alvorlig, og jeg håper at disse
fakta blir vurdert meget nøye når statsråden
skal komme med sitt endelige forslag til konklusjon.

