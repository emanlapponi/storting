 Jeg har følgende spørsmål:

«To 15 år gamle barn ble
nylig fengslet i Oslo fordi de ranet jevnaldrende. Fengsel
bidrar ikke til at barn som har startet en kriminell løpebane,
slutter med lovbrudd. Politiet kan nå innkalle
foreldre til barn i faresonen til samtale, og
samarbeidet med barnevernet styrkes. Flere melder
imidlertid om mangel på tilbud fra barnevernet. Konsekvensen
av dette er utrygghet blant befolkningen, særlig i storbyene.

Hva vil statsråden gjøre
for å bedre barnevernets behandlingstilbud til
kriminelle barn og deres søsken?»

 Jeg takker for svaret.

For en tid siden ble en politipatrulje tilkalt
til en barneskole i Oslo. Det var
en ni år gammel gutt som hadde slått seg helt
vrang, og skolen rådde ikke med ham. Foreldrene
ville ikke ta ansvar for ham, og det endte med at politipatruljen
trålet Oslo etter hjelpetiltak for
denne gutten hele dagen. Det endte opp med at disse tjenestemennene
ble sittende med gutten på fanget vekselvis – først den
ene og så den andre – til skiftet var
over.

Foreldre bør få hjelp
til grensesetting. Barn som lider av manglende tilsyn og kontroll,
utvikler ofte kriminell atferd. Barneranere, som i den
siste tiden har herjet Oslo, viser hvor viktig det er å sett
i verk tiltak i en tidlig fase. Det skulle være
interessant å vite
om statsråden har spesielle tiltak, enn si råd,
for Oslo.

 Dette problemet har man
dessverre ikke bare i Oslo,
men det er også lokalisert og registrert
i de omkringliggende nabokommuner.

For et halvt år siden fikk jeg tilgang
til en vaktjournal fra en nabokommune til Oslo, hvor en mor fortvilet
hadde ringt inn til den lokale lensmann og bedt om assistanse. Hennes
14 år gamle sønn hadde gått berserk,
fordi han ikke fikk 200 kr av mor. Han hadde
funnet et balltre og drev sine ødeleggende øvelser
på inventaret. Dette tiltok, og man prøvde å få kontakt
med barnevernet uten at barnevernet hadde ressurser til dette tilfellet.
Det endte opp med at gutten måtte tilbringe natten i arresten,
14 år gammel. Spørsmålet blir om statsråden
kunne tenke seg å styrke kommuneøkonomien
med tanke på forebyggende arbeid av den karakter
vi nettopp har snakket om.

