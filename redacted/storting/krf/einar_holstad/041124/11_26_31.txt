 For min egen del kan jeg si at jeg ser fram
til et framtidig stevnemøte mellom domstolene og LOVISA.

Jeg takker for øvrig statsråden
for alle gode ideer og tanker om saken og problemstillingen. Likevel
vil jeg måtte erkjenne at enkelte straffesaker etterforskes
grundigere enn nødvendig. Dette er, som nevnt, også uhensiktsmessig.
Domstolene tillater i en del tilfeller at det legges opp til omstendelige
rettsprosesser.

Det er viktig å framheve at den enkelte
dommer har et ansvar for at prosessen ledes slik at unødig
tid og ressurser ikke brukes. Straffeprosessloven åpner
f.eks. for økt bevisavskjæring i forhold til dagens
praksis. Det er viktig at dommerne bevisstgjøres og skoleres,
slik statsråden også viste til, for at de på best
mulig måte skal kunne styre prosessen i straffesaker.

Jeg ønsker å få belyst
om statsråden i spesielle situasjoner opplever at dommeren
faktisk mer er en prosessleder enn en dommer.

