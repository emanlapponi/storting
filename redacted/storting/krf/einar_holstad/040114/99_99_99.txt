 «I såkalte VTA-bedrifter – varig
tilrettelagt arbeid – arbeider det personer med ulik grad
av funksjonsnedsettelser. For mange av disse innebærer
arbeidet økt selvtillit og forbedret livskvalitet. Det utbetales
en beskjeden godtgjørelse fra bedriftene til arbeiderne.
I tillegg mottar de ytelser fra folketrygden. Flere opplever det
urimelig at de ikke kan få trygd og godtgjørelse
utbetalt samlet fra bedriften slik lønnsutbetalingen skjer
for andre arbeidstakere.

Vil statsråden foreslå endringer
for å bøte på problemet?»

 Jeg takker statsråden for svaret.

Det kan være opp til 80 pst.
av de ansatte ved VTA-bedrifter som føler seg berørt
av denne problemstillingen. Det vil etter min oppfatning være
et godt bidrag til økt selvbilde for mange av disse å få utbetalt
pensjon sammen med lønn fra bedriften.

Et annet forhold som også har
vært tema ved VTA-bedrifter, er hvorfor man ikke
får utbetalt sykepenger av lønnsdelen ved sykdom.
Det betales, som vi vet, trygdeavgift av lønnsdelen på vanlig
måte.

 Jeg takker for det svaret også.

Ut fra dette antar jeg at det vil være
mulig for disse VTA-bedriftene å søke
bl.a. Rikstrygdeverket om en prøveordning, eller
eventuelt en ordning hvor man vil kunne få overført
pensjonsdelen til sine arbeidstakere, og at dette er en
ordning som man kan løse lokalt og på frivillig grunnlag.

