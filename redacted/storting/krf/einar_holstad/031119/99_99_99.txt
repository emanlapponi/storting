 «Dersom en under 16 år utsettes
for en ulykke og får en varig skade, skal menerstatning
og framtidig ervervstap beregnes etter standardregler
i skadeserstatningsloven § 3-2a. Det maksimale erstatningsbeløp
som utbetales ved konstatering av 100 % varig medisinsk
uførhet, er 40G (2 274 440 kr). Dette er mindre
enn hva mange voksne får som erstatning for tilsvarende
tap, og dekker ikke alltid framtidig tap.

Vil statsråden foreslå lovendring
for at barn og voksne skal få et likeverdig vern mot erstatningsbetingende
skader?»

 Jeg takker for svaret. En av anbefalingene
i NOU 1994:20 var å vurdere å opprette et organ
som etter anmodning fra en eller begge parter
i en forsikringssak om personskadeerstatning skulle ha kompetanse
til å gi rådgivende uttalelser om medisinske spørsmål.
Til tross for positiv tilbakemelding fra statsråd Dørum
i 1999 er organet ennå ikke etablert.
Hvordan vil statsråden forklare dette?

 Jeg takker statsråden for svaret.

Ut fra min kjennskap til denne problemstillingen
håper jeg at statsråden kan bidra til å få en
fortgang, eventuelt få en sak fram, slik at vi
kan imøtekomme det behovet som tydeligvis finnes i landet
vårt på dette området.

