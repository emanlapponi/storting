 Jeg tillater meg å stille følgende spørsmål til arbeids- og inkluderingsministeren: 

«Regjeringen prioriterer i statsbudsjettet ordinært arbeidsledige med 2 000
              arbeidsmarkedsplasser i en tid da 36 000 yrkeshemmede venter på tiltaksplass og
              antallet yrkeshemmede nærmer seg 90 000. Dette er dessverre ikke noen aktiv
              attføringssatsing, selv om økt satsing på kvalifiseringsprogrammet er bra. 

Vil statsråden vurdere en mer målrettet innsats med vekt på helhetlige
              attføringstiltak, med mer midler øremerket personer med behov for tett oppfølging og
              lengre tiltakskjeder?» 

