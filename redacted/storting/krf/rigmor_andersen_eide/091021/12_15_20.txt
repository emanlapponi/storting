 Jeg takker for et grundig svar fra statsråden. 

Vi er i en tid der stadig færre yrkeshemmede er på tiltak, samtidig som antallet
              yrkeshemmede øker, og vi til alt overmål ikke makter å bruke opp pengene til tiltak
              for 2009. I lys av dette håper Kristelig Folkeparti at både ubrukte midler for 2009 og
              kommende bevilgninger for 2010 brukes på riktige tiltak for å få flere i arbeid og
              aktivitet. Derfor mener vi at antallet arbeidsmarkedsplasser bør økes. I
              attføringsbedriftene er det ledig kapasitet, samtidig som køene hos Nav er ganske
              lange. 

