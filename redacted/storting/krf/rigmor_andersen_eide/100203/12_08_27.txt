 Jeg takker for svaret fra statsråden.


Dette har vært en viktig sak for Kristelig Folkeparti i alle år, en sak som vi har jobbet mye med. Da Møre-benken besøkte Ålesund tingrett i forrige uke og vi fikk se avhørsrommet for barn og psykisk utviklingshemmede, reagerte jeg kraftig. På tross av få midler har de ansatte, prisverdig, laget et rom, et avhørsrom i en kjeller, men en avhørssituasjon som er langt fra det som skal til for å skape trygghet i en sårbar situasjon. Barn trenger, som statsråden sa, i tillegg både oppfølging og behandling. 41 barn på Sunnmøre sto uten dette tilbudet, og jeg ser fram til at vi finner en løsning. Slik jeg skjønner statsrådens svar, vil det komme i løpet av stortingsperioden.


