 «Sunnmøre tingrett har gjennomført 41 barneavhør i 2009. Ingen av disse har blitt gjennomført i barnehus, fordi det nærmeste barnehuset ligger i Trondheim. Ressurssituasjonen gjør det umulig å avvikle dommeravhør med så lang reisetid og i mange tilfeller behov for overnatting. Det er viktig at alle barn som skal i avhør, får samme mulighet til å benytte det gode tilbudet som barnehusene gir. I valgkampen lovte justisminister Storberget at Ålesund sto for tur til å få barnehus.


Når blir det etablert barnehus i Ålesund?»


