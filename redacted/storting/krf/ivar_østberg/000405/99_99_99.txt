 Jeg tillater meg å stille følgende spørsmål
til kommunal- og regionalministeren:

«Nord-Norge har også denne
vinteren vært utsatt for katastrofetilstander i form av
store skader og dødsulykker ved snøskred og ekstreme
værforhold. 30. mars 2000 besøkte statsråden
Hammerfest for ved selvsyn og samtaler å skaffe seg oversikt
over situasjonen. 

Hvordan vurderer statsråden den ekstreme
situasjonen i Vest-Finnmark, Troms og Nord-Norge forøvrig,
hvilke tiltak vil Regjeringen iverksette, og hvilket bevilgningsbehov
foreligger?»

  Jeg vil takke for svaret, ikke minst for at
det skulle ta kort tid å vurdere både kortsiktige
og langsiktige tiltak og komme med forslag om ekstraordinære
bevilgninger. Situasjonen er ekstrem, og som statsråden
sikkert hørte fra ordføreren i Lyngen, hvor den
største dødsulykken har vært, har ikke
barn lenger trygge skoleveier, beredskapen er ikke tilstrekkelig, hjemmehjelp
og nødvendige medisiner kommer ikke ut. Tromsbenken var
selv på Senja de samme dagene som statsråden var
i Hammerfest. Fiskeindustrien tapte millioner fordi veier var stengt.
Jeg tillater meg å stille spørsmål om
tiltakene ikke bare vil rette seg mot å dekke ekstraordinære
brøyteutgifter i kommunene, men også vil omfatte
andre grupper som lider tap.

  Representanten Østberg har forståelse
for at statsråden ikke kan gå inn på de
konkrete tiltak nå. Jeg vil samtidig stille statsråden
spørsmål på bakgrunn av hva klimaforskere
som Olav Orheim og Terje Brinck Løyning gav uttrykk for
til Nordlys den   24. mars, at dette er den type vintre man nordpå må venne
seg til: «Snøen vil fortsette å lave
ned i årene framover på grunn av den menneskeskapte
drivhuseffekten,» tror disse klimaforskerne.

Vil Regjeringen ta med dette i de langsiktige
tiltakene?

