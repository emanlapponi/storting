 Det er godt at storbyen Oslos problemer blir tatt opp. Vi har tidligere i dag debattert hvordan by og land henger sammen, og det er en sammenheng. Jeg er imidlertid litt usikker på om de problemer som tas opp, er storbyproblemer eller hovedstadsproblemer. Jeg opplever at de sosiale forhold som er beskrevet med rusmiddelmisbruk, narkotika og bostedsløse, er en storbys problemer og ikke nødvendigvis et hovedstadsproblem. 




Hovedstadsproblemet er vel nettopp at det å huse bl.a. dette hus, departementer og sentraladministrasjonen gir et stort press. I 1998 var situasjonen den at av 13 457 ansatte i departementer og sentraladministrasjonen var kun 900 plassert utenfor Oslo. Det å være hovedstad gir et økt press. Vi har tidligere i dag diskutert lokalisering og muligheter for statlig lokalisering ut av hovedstaden, og slik vil man kunne være med på å minske presset på hovedstaden.




Det er pekt på selskapsskatten. I tidligere debatter har jeg pekt på at Rattsø foreslo et system som skulle være enklere og mer rettferdig. Dette var altså mer rettferdig, og flertallet fulgte opp dette. Det er mange som klager over tapskompensasjonen, og at den må avvikles. Men hovedstadstilskuddet ble faktisk etablert som en slags tapskompensasjon, som flertallet vil avvikle. 




Men det som forhåpentligvis blir resultatet av dette, er at man får en dugnad mellom Oslo og nabokommunene, slik at man ikke bare sender hjem de som vil skjule seg i storbyen, med de problemer de har. Det er helt nødvendig at det bygges opp tilstrekkelige behandlingstilbud også rundt storbyen Oslo. Det er prisverdig at Rise tar opp dette problemet. Vi bør ha tiltak til disse, både når det gjelder behandlingstilbud, og når det gjelder botilbud. Jeg har den forventning at kommuneøkonomiproposisjonen også legger opp til en drøfting av selve kriteriesystemet. Det er mange kriterier som bør med. Jeg har tidligere etterlyst klimatiske kriterier.




 Det er godt at storbyen Oslos problemer blir tatt opp. Vi har tidligere i dag debattert hvordan by og land henger sammen, og det er en sammenheng. Jeg er imidlertid litt usikker på om de problemer som tas opp, er storbyproblemer eller hovedstadsproblemer. Jeg opplever at de sosiale forhold som er beskrevet med rusmiddelmisbruk, narkotika og bostedsløse, er en storbys problemer og ikke nødvendigvis et hovedstadsproblem. 




Hovedstadsproblemet er vel nettopp at det å huse bl.a. dette hus, departementer og sentraladministrasjonen gir et stort press. I 1998 var situasjonen den at av 13 457 ansatte i departementer og sentraladministrasjonen var kun 900 plassert utenfor Oslo. Det å være hovedstad gir et økt press. Vi har tidligere i dag diskutert lokalisering og muligheter for statlig lokalisering ut av hovedstaden, og slik vil man kunne være med på å minske presset på hovedstaden.




Det er pekt på selskapsskatten. I tidligere debatter har jeg pekt på at Rattsø foreslo et system som skulle være enklere og mer rettferdig. Dette var altså mer rettferdig, og flertallet fulgte opp dette. Det er mange som klager over tapskompensasjonen, og at den må avvikles. Men hovedstadstilskuddet ble faktisk etablert som en slags tapskompensasjon, som flertallet vil avvikle. 




Men det som forhåpentligvis blir resultatet av dette, er at man får en dugnad mellom Oslo og nabokommunene, slik at man ikke bare sender hjem de som vil skjule seg i storbyen, med de problemer de har. Det er helt nødvendig at det bygges opp tilstrekkelige behandlingstilbud også rundt storbyen Oslo. Det er prisverdig at Rise tar opp dette problemet. Vi bør ha tiltak til disse, både når det gjelder behandlingstilbud, og når det gjelder botilbud. Jeg har den forventning at kommuneøkonomiproposisjonen også legger opp til en drøfting av selve kriteriesystemet. Det er mange kriterier som bør med. Jeg har tidligere etterlyst klimatiske kriterier.




