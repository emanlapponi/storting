 Jeg vil gjerne få stille følgende spørsmål
til kommunal- og regionalministeren:

«I en pressemelding 14. april 2000
fra Kommunal- og regionaldepartementet varsler kommunalministeren økte bevilgninger
til Naturskadefondet til skredsikring, og mulighet for kommuner å søke
om tilskudd fra Kommunal- og regionaldepartementet. Snøskredøvelsen
i Kvænangen 26. april 2000 i regi av Troms sivilforsvarskrets dokumenterte
behov for økte bevilgninger. Foreløpige tall fra
NHO i Troms viser tap på opptil 1,5 mill. kroner for enkelte
bedrifter.

Hvordan vil Regjeringen gi kompensasjon for
dette?»

 Jeg takker for svaret.

I en landsdel hvor vi skal utvikle fiskeoppdrett
som fremtidens næring, med store inntekter til hele det
norske samfunn, er det helt nødvendig for bedriftene å være
sikre på at det de produserer, kan de også få levert.
Vi har hatt ekstreme værforhold. På grunn av de
enorme snømengdene vi har hatt, har veier vært
stengt, og bedrifter har ikke fått levert sine varer. I
tillegg til de direkte tap bedriftene har lidt, sliter de med nedgang
i bevilgninger til veier, vedlikehold og rassikring. Vil Regjeringen
vurdere å komme med ordninger til disse bedriftene?

