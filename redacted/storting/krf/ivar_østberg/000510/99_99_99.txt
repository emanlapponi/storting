 Jeg vil få stille følgende
spørsmål til samferdselsministeren:

«Flytilbudet i den folkerike regionen
rundt Evenes er for dårlig og kan ikke godtas. En stamflyplass
som Harstad/Narvik Lufthavn kan ikke ha dårligere
ruter innenfor landsdelen enn småflyplassene har. Fra Evenes til
Tromsø går det et middagsfly og et kveldsfly,
til Bodø et morgenfly og et sent kveldsfly. Den andre veien
er tilbudet enda dårligere. Forbindelsene til og fra Finnmark og
Helgeland er svært dårlige.

Hva vil statsråden gjøre
for å bedre forholdene?»

  Jeg takker for svaret. 

Jeg er klar over at det gjennom lang tid har
vært vurdert tilbud, nettopp fordi brukerne i den mest
folkerike regionen i Nord-Norge ikke er fornøyd med rutetilbudet. Jeg
er også klar over at departementet har hevdet, bl.a. i svar
til Harstad kommune så sent som i april i år,
at transporttilbudet er godt nok, dette på tross av en
henvendelse fra ordførerne i Harstad, Alstahaug, Stjørdal, Brønnøy
og Hammerfest. 

Mange landsdelsdekkende institusjoner har ikke
mulighet og påføres utrolig store kostnader på grunn
av et for dårlig tilbud. Jeg vil derfor få lov
til å stille tilleggsspørsmålet: Gjør
ikke dette inntrykk på statsråden?

  Jeg må da få spørre
hvilke vurderinger som ligger til grunn for at det fra Stokmarknes til
Bodø skal være seks daglige tur/returreiser.
Fra Vesterålen går det ruter over Evenes
til Narvik, som fra sin småflyplass har tre daglige tur/returruter.
Hva er det som gjør at disse rutene kan komme inn under
FOT-systemet, men at Evenes som stamflyplass ikke kan få et
like godt tilbud? 

