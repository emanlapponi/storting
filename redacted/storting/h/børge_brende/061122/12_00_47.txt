 Nå ble jeg veldig forvirret, kanskje
på et litt høyere nivå enn
tidligere. Som jeg sa, står det i dette intervjuet
med statsråden over to sider i Adresseavisen
i dag at han dropper varslet kriseplan. Det står også:

«Kontroversielt
vil det også bli når olje- og energiministeren
nå varsler at han inntil videre velger å droppe
planene om å legge fram en helhetlig kriseplan for strømkrisen
i Midt-Norge.»

«Nei, dette er ikke kontroversielt», sier
statsråden.

Men nå oppfattet jeg statsråden
slik at han ikke går bort fra sitt løfte
gitt til Stortinget 1. juni 2006 om at man tidlig i høst
skulle fått en handlingsplan. Når kommer denne handlingsplanen?
Vil Stortinget få seg den forelagt? Vil det være
en handlingsplan som tar opp alle disse forhold? Jeg tror
det er helt nødvendig at dette nå kommer på plass, for
det blir veldig stor usikkerhet knyttet til en statsråd som sier
at man ikke skal ha eget prisområde, og så blir det
eget prisområde, som sier at det kommer en handlingsplan
tidlig på høsten, og så kommer den ikke
fordi den er forsinket, og nå sies det at den ikke
kommer i det hele tatt. Når kommer handlingsplanen?
Kommer den før jul?

