  Det er selvsagt stor uro i Midt-Norge når
man nå ser at regionen er etablert som et eget
prisområde, selv om tidligere statsråd Eriksen lovte
at det var uaktuelt med høyere strømpriser for strømkundene
i Midt-Norge, som det stod i Adresseavisen
den 21. april 2006.

Men det som er den store saken i dag, er jo
at alle har ventet på en handlingsplan om hvordan
man skal møte strømkrisen i Midt-Norge.
Olje- og energiministeren sa i Stortinget den 1. juni
2006:

«Jeg
arbeider nå med en handlingsplan slik det blir bedt  om,
 for  å  møte  kraftsituasjonen  i  Midt-Norge – med
sikte på å legge handlingsplanen fram tidlig på høsten.»

Nå er det vinter. I Adresseavisen
i dag står det over to sider: «Dropper varslet
kriseplan.»

Er det slik at statsråd Enoksen har
holdt Stortinget for narr, at det ikke kommer noen
handlingsplan, eller er han bare forsinket?

