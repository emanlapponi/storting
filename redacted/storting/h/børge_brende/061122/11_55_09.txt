 Jeg har følgende spørsmål
til olje- og energiministeren:

«20. november i år innførte
Statnett et eget markedsområde for kraft i Midt-Norge.
Fra nå av må strømkundene i denne delen
av landet regne med å måtte betale mer for strømmen
enn ellers i landet. I februar i år sa statsråden
i Stortinget at det ikke ville være
akseptabelt å bruke et eget prisområde
som virkemiddel for å skaffe nok strøm. Han har også lovet
en egen kriseplan for strøm i Midt-Norge tidlig i høst.

Tar statsråden selvkritikk for at
begge disse løftene er brutt, og når vil statsråden
fremlegge kriseplanen?»

