 «Etter 40 år med ruteflyginger
til Røros nedlegger Braathens ruten fra 2. januar 2001.
Det vil få svært negative ringvirkninger for næringslivet
i hele fjellregionen, og ikke minst turistnæringen. Det
er livsnerven for hele Røros-distriktet det her er tale
om. For Røros er det avgjørende at man nå finner
langsiktige løsninger som sikrer et godt flytilbud. Samtidig
med at Braathens sliter tungt, økes den innenlandske flypassasjeravgiften
kraftig. 

Hvilke initiativ vil statsråden ta
for å sikre Røros et godt flytilbud?»

  Her var det mange vurderinger. Først
skal man vurdere nærmere hvordan staten skal håndtere
en situasjon hvor Røros på litt lengre sikt blir uten
et tilbud, og så skal statsråden vurdere nærmere
om han skal gjøre noe også på kort sikt.
Har ikke departementet og statsråden gjort noe mer enn å foreta
en vurdering? 

Jeg hadde håpet at statsråden
her i dag hadde kunnet gi et klart svar, at det er helt uakseptabelt
at fjellregionen blir stående uten et flytilbud som Braathens.
Jeg håper at statsråden overfor Stortinget nå kan
klargjøre litt nærmere hva hans politiske ståsted
er i denne saken. Mener Regjeringen og statsråden at det
er riktig at man har et flytilbud på Røros?
Synes statsråden at det holder bare med en vurdering? 

Og til slutt: Hva synes statsråden
om de særnorske flypassasjeravgiftene? Bortimot 40 pst.
av det man betaler for en flybillett til Røros, går
rett inn i statskassen. Burde man ikke avvikle den særnorske
flypassasjeravgiften? Da hadde flere rutetilbud blitt lønnsomme,
og flere hadde tatt fly.

  

 (fra salen): 

President, en åpenbar misforståelse!

