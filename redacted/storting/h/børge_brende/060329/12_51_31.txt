 Tidligere i dag, i spontanspørretimen,
sa helseministeren at hun var stolt over den
jobben hun har gjort når det gjelder St. Olavs Hospital.

Jeg må si at jeg er ganske
opprørt over at helseministeren kan
si at hun er stolt over en situasjon der resultatet nå er
at sengeposter nedlegges og helsekøene i Midt-Norge vil øke.
Det som opprører meg mest, er jo kontrasten i forhold til
de store løftene som de rød-grønne hadde
i valgkampen. Det å høre Sylvia Brustad
i dag får meg til å tenke på den. Den
gang gikk de nåværende statsrådene Giske
og Djupedal ut og sa at det var hjelpeløst av Høyre, og
de anklaget helseminister Ansgar Gabrielsen for ikke å stille
opp og dekke de ekstra kostnadene som man da hadde i forbindelse
med sykehusutbyggingen. Det var veldig sterk kritikk for at ikke
psykiatrisenteret var på plass.

Når vil Arbeiderpartiet
komme med de hundrevis av millioner kroner som de garanterte i valgkampen?
Det kan ikke helseministeren vri seg
unna!

