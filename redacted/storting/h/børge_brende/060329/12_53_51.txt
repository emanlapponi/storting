 Den 14. september uttalte stortingsrepresentant
Giske seg om levering av valgløfter allerede om høsten
i forbindelse med den påtroppende regjerings tilleggsproposisjon
til statsbudsjettet: psykiatrisenter, reversering av arealkutt og
statlig medvirkning til finansieringsplan. De 2,9 milliarder kr som
statsråden nevner, er penger som allerede var bevilget.
Det kom i nysalderingen fra denne regjeringen, og det ble utbetalt
på ett år i stedet for over tre år. Det dreier
seg om ekstra tilskudd til St. Olavs Hospital, som ble
garantert av Arbeiderpartiet – det
står altså på trykk i Adresseavisa at
det skulle man levere allerede i fjor høst. Det var klarert
med partiledelsen, og det ser man ingenting til.

De 80 mill. kr som St. Olav nå må kutte – kutte
i sengeposter, kutte i det eksisterende helsetilbudet – er
et resultat av at man ikke har kommet opp med disse pengene. Det
er sterke reaksjoner i Midt-Norge
på at man ikke tar ansvar for denne situasjonen,
og jeg synes at statsråden bør ha dårlig
samvittighet for at man ikke har løftet en finger
for å følge opp sine egne
valgløfter.

