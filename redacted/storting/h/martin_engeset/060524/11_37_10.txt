 Jeg tillater meg å stille følgende
spørsmål til miljøvernministeren:

«Direktoratet for naturforvaltning
har sendt et forslag til revidert forskrift om hold og
oppdrett av vilt ut til høring. Dette forslaget vil gripe
direkte inn i mulighetene til trening og jakt av jakthunder gjennom å innføre
et forbud mot utsetting av vilt. Fordi bestanden av rapphøns
og fasan ikke er bærekraftig, vil dette bety
slutten på jakt på disse artene. Forslaget har
vakt stor bekymring hos fuglehundklubber.

Vil statsråden ta denne bekymringen
på alvor og la være å innføre
et forbud mot utsetting av vilt?»

