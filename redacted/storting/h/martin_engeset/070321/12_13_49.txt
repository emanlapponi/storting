  Det var ikke min hensikt å forsøke å gjøre
dette til et partipolitisk tema. Jeg tar dette opp fordi det er
en utbredt bekymring, tverrpolitisk og næringsmessig, i Østfold
og Halden i denne saken. I Norge har det vært
bred enighet om at det burde være mulig å få til
noe. Det har, som statsråden sier, og som jeg selv var inne
på, vært svenske myndigheter som har
satt foten ned. Men det faktum at det nå har kommet en
ny svensk regjering åpner for en mulighet til å kunne
ta saken opp på nytt. Det er det ene.

Det andre er at man tidligere har
lagt til grunn at det kanskje var behov for å sprenge fjellmasser både
over og under vann. Nå er det utviklet
ny teknologi som gjør det mulig kanskje å unngå enhver
bruk av sprengstoff, ved å benytte seg av wire- og diamantsaging
over og under vann, slik at det visuelt sett ikke blir
merkbart i det hele tatt – en mye mer skånsom
og miljømessig mye bedre måte. Jeg tror
man kunne hatt et nytt konsept å presentere for svenske
myndigheter her, og den utfordringen håper jeg statsråden
tar.

