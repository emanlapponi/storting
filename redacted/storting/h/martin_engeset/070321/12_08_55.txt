  Jeg tillater meg å stille følgende
spørsmål til fiskeri- og kystministeren:

«Sjøkabelfabrikken Nexans
AS i Halden er en av Østfolds største
industribedrifter og hevder seg meget godt i et krevende internasjonalt
marked. Den svært trange og grunne farleden inn Ringdalsfjorden
representerer imidlertid en sterkt begrensende faktor for bedriftens
mulighet til videre vekst og utvikling. Gjennom lengre
tid har bedriften forsøkt å få forståelse
for behovet for å få gjort noe med denne farleden.

Vil statsråden ta et initiativ
overfor bedriften, lokale myndigheter og svenske myndigheter?»

