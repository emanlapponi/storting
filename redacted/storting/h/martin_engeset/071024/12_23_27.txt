  Det er jo slik at dette prosjektet ble vedtatt
i 2004. Det har vært gjenstand for en lang utbyggingsprosess,
og dette meget viktige pasienttilbudet skulle ha vært tatt
i bruk for flere måneder siden. Nå er det slik
at gardiner, møbler og sengetepper er på plass,
men Riksantikvarens fredningstiltak har utsatt dette på ubestemt
tid. Jeg er veldig glad for at statsråden sier
at det vil bli fattet en rask avgjørelse. Jeg håper
at det blir en avgjørelse som disse pasientene kan leve
med. Og det eneste de kan leve med, er at dette behandlingstilbudet ved Halden
sykehus blir tatt i bruk. Men det er jo slik, statsråd,
at Riksantikvaren i sitt brev til Miljøverndepartementet
13. september i år skriver:

«Vi
ser at dersom Riksantikvaren hadde kommet tidligere inn i bildet,
ville situasjonen vært en helt annen for begge
parter.»

Det var det som var bakgrunnen for mitt spørsmål
til statsråden om Riksantikvarens behandling, for Riksantikvaren
innrømmer her at de har kommet altfor sent på banen.

