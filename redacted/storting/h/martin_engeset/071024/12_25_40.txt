  Jeg er glad for at statsråden understreker
at dette er et statlig ansvar. Det er viktig å ivareta
hensynet til kulturminnevern, men hvis staten har et ansvar, blir
det også et spørsmål om staten
tar ansvar for de betydelige merkostnadene dersom Riksantikvarens
innsigelser blir tatt til følge. Det vil da bety
at man vil måtte gå i gang med en ny lang byggeprosess, med
et betydelig antall millioner i ekstrakostnader. Hvem skal ta ansvar
for å dekke den regningen? Er det pasientene i Østfold,
som da skal få et dårligere tilbud andre
steder, fordi man skal frigjøre penger til disse ekstrakostnadene?
Det er en bekymring som sykehustilbudet i Østfold nå har,
knyttet til dette prosjektet.

