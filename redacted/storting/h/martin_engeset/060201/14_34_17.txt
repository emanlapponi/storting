 Jeg tillater meg å stille følgende
spørsmål til helse- og omsorgsministeren:

«I et intervju
med Hamar Arbeiderblad 13. januar under overskriften «Brustad
lover sjukehus» uttaler statsråden at «det
er hennes ambisjon å sette Helse Øst raskt i stand
til å bygge et nytt sjukehus i Hamar-området».
Videre forsikrer statsråden at beslutningen om bygging
av et nytt sykehus skal fattes av Regjeringen senest i
2009. Helse Øst har så langt prioritert det nye Østfold-sykehuset som
det neste store utbyggingsprosjektet i helseregionen.

Har statsråden til hensikt å endre
denne prioriteringen?»

