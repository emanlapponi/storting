  Jeg vil få rette følgende
spørsmål til helse- og omsorgsministeren:

«Gjennom lengre tid har
Sykehuset Østfold gjennomført betydelige investeringer
i et nytt distriktspsykiatrisk senter ved sykehuset i Halden, og
det nye tilbudet skulle nå ha vært åpnet
og tatt i bruk. Fordi Riksantikvaren i sommer plutselig fattet et
midlertidig fredningsvedtak, har hele prosjektet nå stoppet
opp. Som en følge av dette er et nytt og svært
viktig tilbud til trengende pasienter utsatt på ubestemt
tid.

Hva vil statsråden foreta seg for å hindre
at pasientene blir skadelidende?»

