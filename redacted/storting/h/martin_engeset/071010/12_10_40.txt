  Jeg takker statsråden for svaret.

Det er slik i denne saken at dette prosjektet
har pågått gjennom lengre tid. Det er
investert nærmere 80 mill. kr, og det er et svært
etterlengtet og verdifullt tilbud som egentlig nå står
klart til å tas i bruk. Gardiner, møbler og sengetepper
er på plass. De ansatte har gjennomgått nødvendig
kompetanseheving og står bokstavelig talt bare
og tripper etter å komme i gang. Derfor er dette
en veldig kjedelig situasjon og viser vel egentlig at
Riksantikvaren her kom altfor sent på banen.

Det er jo slik at det er staten som eier
og driver sykehusene, og også at Riksantikvaren
er en statlig etat. Så mitt oppfølgingsspørsmål
blir om ikke den ene statlige sektoren vet hva den andre
gjør.

