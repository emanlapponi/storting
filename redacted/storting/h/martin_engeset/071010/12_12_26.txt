  Noe av problemet her er
at hele prosjektet vil måtte bli utsatt på ubestemt
tid hvis man ikke får medhold i klagen. Som statsråden
fremholder, ligger denne saken nå til behandling i Miljøverndepartementet.
Mitt siste spørsmål til statsråden er
om hun i tillegg til å gi uttrykk for at dette er synd,
og at hun håper at pasientbehandlingen lar seg forene med
Riksantikvarens interesser, vil ta kontakt med sin statsrådskollega
miljøvernministeren for å få henne til å forstå at
veldig viktige interesser for pasientene her
står på spill.

