 Jeg takker statsråden for svaret,
som dessverre ikke er så veldig
mye å takke for, for jeg må si at den skuffelsen
som både jeg og en samlet Østfold-benk
følte da vi så at ikke engang disse
planleggingsmidlene på 30 mill. kr var på plass,
var ganske formidabel.

Jeg har registrert i etterkant
av at statsbudsjettet ble lagt frem, at stortingsrepresentant
Steinar Gullvåg fra Vestfold har uttalt at han er møkka
lei av å forsvare brutte valgløfter. Nå er
det nok også ganske mange av oss på Østfold-benken
som er ganske lei, selv om ikke vi har gått så langt
som til å bruke slike sterke kraftuttrykk. Men
når vil statsråden komme til Stortinget med forslag
om disse planleggingsmidlene, som tross alt er relativt beskjedne beløp
i den store sammenhengen? Dette prosjektet haster.

