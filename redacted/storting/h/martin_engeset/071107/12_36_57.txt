 Jeg tror det er viktig at statsråden
tar inn over seg at vi nå har en ganske unik situasjon,
der populariteten når det gjelder å reise med tog,
er sterkt økende. På Østfoldbanen, f.eks.,
tror jeg det sist år var 15–16 pst. trafikkvekst,
passasjervekst. Det er en situasjon en må ta vare
på, for vi ønsker vel alle, ikke minst
ut fra et miljøpolitisk perspektiv, at flere skal reise med
tog og færre reise med bil. Og da må jeg si det
er trist å registrere at
statsråden ikke er mer offensiv på dette
feltet.

Jeg reiser en del med tog selv, og jeg registrerer
at på en del av avgangene i rushtrafikken har ikke
engang alle passasjerene sitteplass. Det går ikke
an når man skal foreta en togreise på kanskje
opp mot én time. Så mitt siste spørsmål
er: Vil statsråden ta tak i denne problemstillingen og
sørge for at alle passasjerene som nå strømmer
til NSB, faktisk får sitteplass?

