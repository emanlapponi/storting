 Jeg tillater meg å stille følgende
spørsmål til samferdselsministeren:

«I tråd med et bredt politisk
flertall både på kommune- og fylkesnivå i Østfold
har Stortinget gjentatte ganger sluttet seg til at det første
prosjektet som nå står for tur på Østfoldbanen,
skal være jernbaneløsningen i tunnel
gjennom Moss. Lokalt er det investert meget store beløp
i tillit til at myndighetene ville følge opp sine egne
løfter. I statsbudsjettet for 2008 er det ikke
foreslått noen midler til det videre arbeid.

Synes statsråden det er akseptabelt å behandle
et helt bysamfunn/region på denne måten?»

