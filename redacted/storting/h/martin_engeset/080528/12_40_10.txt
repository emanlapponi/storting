 Jeg takker statsråden
for svaret. 

Når jeg har valgt å reise dette spørsmålet
i Stortingets spørretime, er det nettopp fordi jeg er alvorlig bekymret
for at dette vil bidra til en alvorlig svekkelse av kvaliteten på
sykehustilbudet i Østfold. Høyt kompetente sykepleiere er
helt avgjørende for kvalitet og sikkerhet i pasientbehandlingen.

Nå har altså Høgskolen i Østfold besluttet
å avvikle viktige deler av dette utdanningstilbudet, og begrunnelsen
de selv oppgir, er mangel på penger. Regjeringens sultefôring
og hvileskjær overfor høyere utdanning får altså
konsekvenser. Høgskolen i Østfold har tapt 10,3 mill. kr på
dette berømte hvileskjæret. Hvordan i all verden skal Sykehuset
Østfold makte å rekruttere et tilstrekkelig antall spesialsykepleiere
i fremtiden dersom dette desentraliserte utdanningstilbudet forsvinner?

