 Jeg vil få
stille helse- og omsorgsministeren følgende spørsmål:

«For å sikre kvalitet og trygghet for de mest kritisk
syke pasientene ved behandling på sykehus er det avgjørende
at sykepleierne har en tilstrekkelig kompetanse. Gjennom mange år
har den såkalte AIO-utdanningen sørget for at ferdig utdannede
sykepleiere kan spesialisere seg innenfor anestesi, operasjon og intensivsykepleie.
Nå står denne utdanningen i fare for å forsvinne fra Østfold
fordi Høgskolen i Østfold ønsker å avvikle dette
utdanningstilbudet. 

Hva vil statsråden foreta seg i sakens
anledning?» 

