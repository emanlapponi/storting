 Jeg vil understreke at jeg har respekt for
at de ulike statsrådene har ansvar for hver sine
porteføljer, og jeg forstår at næringsministeren er
litt tilbakeholden i forhold til å tråkke i andre
statsråders bed – det har jeg full forståelse
for. Men siden han i sitt svar til meg var såpass konkret inne
på to elementer som åpenbart kommer inn under
andre statsråders ansvar, føler jeg
at det på en måte er rimelig å følge
opp også i tilleggsspørsmålet.

Til slutt, med basis i svaret fra næringsministeren:
Når det gjelder denne søknaden
som bedriften har levert i forhold til utsettelse på renseanlegget,
er poenget at her haster det. Det jeg er opptatt av, er at bedriften
skal få et raskt og positivt svar på sin søknad.
Hvor raskt kan man forvente at et slikt svar vil foreligge?

