  Jeg takker statsråden for svaret.

Det er slik at Peterson i Moss er en minst like
viktig industribedrift for Moss og Østfold som Union
er, og var, for Skien og Telemark. I forhold til det engasjement
som ble vist, ikke minst i valgkampen, fra statsrådens
parti, og det som da ble sagt og beskrevet som en meget aktiv næringspolitikk,
må jeg si at svaret fra næringsministeren ikke
på langt nær var så konkret
som jeg nok hadde regnet med.

	Jeg registrerer imidlertid med tilfredshet
at han signaliserer at Regjeringen aktivt vil følge opp
jernbanesporet, det såkalte alternativ 2B, under Moss.
Jeg vil følge opp med et tilleggsspørsmål:
Når kan vi få Regjeringens svar på hva
som konkret ligger i formuleringen «aktivt følge opp» denne
jernbanesporløsningen?

