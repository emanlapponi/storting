 Jeg vil få stille følgende spørsmål til kommunal‑ og regionalministeren:


«I et brev til departementet 12. september skriver fylkesmannen i Østfold bl.a. i avsnittet om Råde kommune: «Fylkesmannen har valgt å sette av 1 mill. kr som gjøres avhengig av om kommunestyret gjør vedtak om å utnytte hele kommunens inntektsgrunnlag bedre, (...)» Dette oppfattes lokalt som at Regjeringen ved sin stedlige representant fylkesmannen forsøker å gripe direkte inn i prinsipielt viktige lokalpolitiske prosesser og presser en enkeltkommune til å innføre eiendomsskatt.


Anser statsråden at dette er akseptabelt?»


