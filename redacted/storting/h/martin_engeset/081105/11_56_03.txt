 Jeg takker statsråden for svaret.


I utgangspunktet kunne dette spørsmålet kanskje vært trukket i den ordinære spørretimen, siden vi hadde en runde på dette i spontanspørretimen. Men jeg opplevde gjennom spontanspørretimen at forvirringen om hva statsråden mente om dette spørsmålet, ble brakt opp på et høyere nivå. Derfor var det behov for å gjennomføre denne runden i den ordinære spørretimen også. Det som nå gjenstår etter svaret til statsråden, er om statsråden krystallklart fra Stortingets talerstol kan si og garantere at ingen av de kommunene som sier nei til å innføre eiendomsskatt, sier nei til å øke eller utvide eiendomsskatten, vil miste varslede skjønnsmidler for 2009. Kan statsråden garantere det?


