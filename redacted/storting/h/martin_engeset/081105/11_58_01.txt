 På et meget klart og enkelt spørsmål å besvare opplever jeg at statsråden bruker veldig mange ord, opplever at det i realiteten er en helgardering, at alt fortsatt kan skje.


Når jeg brukte Råde som eksempel, var det naturlig ut fra at det er en kommune i mitt eget fylke. Men jeg kan opplyse statsråden om at det ikke har manglet eksempler fra andre kommuner og andre fylker – også statsrådens eget fylke. Også en rekke andre fylker og kommuner landet rundt opplever lokalt at de settes under et utidig press, hvor de lokkes, trues eller presses til å innføre eiendomsskatt. Dette hadde jeg trodd at statsråden, som tilhører et parti som flagger høyt at de er opptatt av kommunalt selvstyre, hadde vært i stand til å slå ned på med en eneste gang og si at dette ikke var i tråd med hennes holdning og politikk. Men jeg konstaterer at så er ikke tilfellet.


