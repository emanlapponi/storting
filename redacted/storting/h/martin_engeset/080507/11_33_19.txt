 Jeg takker statsråden
for svaret. Jeg er glad for at statsråden så tydelig sier at
dette er ulovlige og uakseptable brudd på bestemmelsene. 

Det
er jo slik at offentlige myndigheter ofte er svært påpasselige
med å påse at næringslivet og private overholder alt som
er av lover, regler og bestemmelser. I dette tilfellet derimot ser vi at
den interkommunale avfallsplassen i årevis har overskredet konsesjonsgrensene,
og har informert fylkesmannens miljøvernavdeling om dette, men overskridelsene
har fått lov til å fortsette år etter år, uten at
fylkesmannen har løftet en finger. Er statsråden fornøyd
med at statens regionale miljømyndigheter på denne måten
har sittet med hodet under armen og armen i bind, for å si det litt
enkelt? 

