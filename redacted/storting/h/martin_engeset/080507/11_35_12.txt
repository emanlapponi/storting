 Jeg takker for det tilleggssvaret.
Det er mye som tyder på at en del kommunale avfallsplasser legger
seg så lavt i pris når det gjelder deponiavgiften, at de tiltrekker
seg betydelige mengder avfall fra et stort geografisk område, langt
utenfor sitt eget geografiske nedslagsfelt. Dette skaper en slags avfallstrafficking,
som bidrar til høye utslipp ved transport, langt lavere sorteringskrav
enn hva som er miljømessig riktig, og i siste instans en undergraving
av de tverrpolitiske målsettingene i avfalls- og miljøpolitikken.
Kan statsråden sitte rolig som miljøvernminister for et miljøparti
som SV og se på dette? 

