 Jeg har følgende
spørsmål til miljø- og utviklingsministeren: 

«Gjennom Moss Avis har det fremkommet at selskapet Movar IKS gjennom
årene 2004, 2005, 2006 og 2007 har overskredet den fastsatte konsesjonsgrense
for deponering av avfall med opptil 75 prosent. Fylkesmannen i Østfold
har fastsatt en øvre grense på 40 000 tonn, mens selskapet
i 2007 har deponert 70 000 tonn. 

Hva vil statsråden gjøre
for å påse at de statlige regionale miljømyndigheter
(fylkesmannen) følger opp at gitte konsesjonsvilkår etterleves,
og at alvorlige brudd på konsesjonsbestemmelsene får konsekvenser?»

