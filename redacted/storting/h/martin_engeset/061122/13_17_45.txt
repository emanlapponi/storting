 Jeg tillater meg å stille følgende
spørsmål til helse- og omsorgsministeren:

«Stortinget vedtok i forrige
stortingsperiode, etter forslag fra Bondevik
II-regjeringen, at styremøtene i de statlige helseforetakene
skal være åpne. Da styret i Helse Øst 9.
november skulle drøfte det for Østfold svært
viktige strategidokumentet Helse Øst 2025, besluttet styret å lukke
møtet. Dette har vakt sterke reaksjoner
i Østfold.

Mener statsråden at en slik praktisering
av bestemmelsene om åpne styremøter
er i tråd med lovens intensjon og bokstav?»

