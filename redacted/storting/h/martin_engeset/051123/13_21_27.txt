 Jeg vil få lov til å stille
følgende spørsmål til arbeids- og sosialministeren:

««Arbeids- og sosialministeren
har i brev til Stortinget uttrykt at han vil ha bred og nær
kontakt med alle arbeidstaker- og arbeidsgiverorganisasjoner.
I Dagens Næringsliv 11. november 2005 fremkommer det at
Regjeringen har lekket det omstridte høringsforslaget om
ny arbeidsmiljølov til LO før den gav det til
andre organisasjoner. Statsråden innrømmer
selv lekkasjen.

Mener statsråden at denne typen selektive
lekkasjer til en av partene er tillitvekkende, og vil statsråden
beklage det inntrufne?»

