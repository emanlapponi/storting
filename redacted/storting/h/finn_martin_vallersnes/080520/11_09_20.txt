 (ordfører for saken): Ganske kort fra meg som saksordfører: 




Det er en enstemmig komite som mener årsrapporten fra Stortingets delegasjon til Europarådets parlamentariske forsamling for 2007 gir et overbevisende uttrykk for hvor vesentlig Europarådet fortsatt er i arbeidet for å fremme samarbeid, demokrati og menneskerettigheter. Aktiviteten i den parlamentariske forsamlingen dokumenterer også hvor viktig dette forumet er for debatt og konsensusbygging rundt vanskelige temaer. 




Komiteen tar til orientering rapportens oversikt over ulike aktiviteter, temaer og debatter som har stått på dagsordenen i 2007, og legger særlig vekt på viktigheten av å videreføre fokuset på menneskerettighetskommissærens virksomhet, og ikke minst kommissærens uavhengighet. Det er selvfølgelig temaer som en ser spent frem til videreføringen av i inneværende år, ikke minst spørsmålet om ratifikasjon fra Russlands side av protokoll 14. 




Anders Anundsenhadde her overtatt presidentplassen. 




