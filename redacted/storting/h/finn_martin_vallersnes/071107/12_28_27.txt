 Her er det to problemer.

Det første er den forlengde
anleggsperioden. Den går ikke jeg nærmere
inn på.

Det andre er avhjelping av problemer
som oppstår i mellomtiden.

Det var onsdag den 17. oktober kl. 23 at omkjøringsveien
over Dyrskar ble stengt på grunn av et lett snøfall. Det
har kommet ganske mange meldinger til oss om den situasjonen
som oppstod. Men de som var på veien, fikk ingen melding – verken
gjennom skilt eller informasjon, og heller ikke
gjennom Veimeldingssentralen. Det ble da tre timers intervallkjøring
på noe som er både en europaveg
og en nasjonal transportkorridor, og med vogntog
i kø. Dette er den daglige logistikktransportåren
til en hel region.

Hva kan statsråden utdype når
det gjelder informasjonsplikten som Veimeldingssentralen har?

