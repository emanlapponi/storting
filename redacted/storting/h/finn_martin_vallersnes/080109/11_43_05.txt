  La meg først få benytte anledningen til å ønske utenriksministeren og hele hans stab et riktig godt nytt år. Jeg ser frem til samarbeidet i 2008.

Det første spørsmålet fra min side i det nye året lyder som følger:

«I NRK 7. november 2007 understreket statssekretær Raymond Johansen at Vest-Sahara er annektert av Marokko, men hevdet samtidig at det er feil å kalle Vest-Sahara for okkupert, «siden områdets status ennå ikke er avklart». Ettersom flere FN-resolusjoner, samt uttalelser fra både tidligere norske regjeringer, bl.a. Bondevik II, fra SV og Ap, understreker at Vest-Sahara er okkupert, vil jeg be om følgende avklaring:

Hvorfor velger Utenriksdepartementet å tåkelegge det faktum at Vest-Sahara er ulovlig okkupert av Marokko?»

