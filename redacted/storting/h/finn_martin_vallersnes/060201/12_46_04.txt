 Takk, president, for velviljen. Jeg skjønner
jeg må legge meg i hardtrening for å forsere disse
gangene litt raskere, så jeg ikke misbruker statsrådens
tid i fremtiden.

Spørsmålet mitt til utviklingsministeren
er:

«Regjeringen går i statsbudsjettet
for 2006 inn for å kutte i bevilgningene til Verdensbanken,
som er verdens klart største og viktigste
aktør på utviklingsområdet. Kuttene vil
berøre områder som utdanning, miljø og
næringsutvikling i utviklingsland.

Har denne klare og ubegrunnede nedprioriteringen sammenheng
med statsrådens egen opplevelse av Verdensbankens arbeid
på Sri Lanka?»

