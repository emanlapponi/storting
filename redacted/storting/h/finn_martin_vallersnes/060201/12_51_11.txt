  Siden Wolfensohn på 1990-tallet
ble president, er det en nokså utbredt oppfatning at man
har endret policy i banken veldig mye i retning av å bli
Poverty Reduction-orientert. Det ser ut til at Wolfowitz i meget
stor grad følger opp den policy-linjen fra sin forgjenger.
Kan vi forvente oss en vurdering av hvor man får best resultatoppnåelse
og har best forvaltningskvalitet for de tildelte midlene, før
Regjeringen går videre med den linjen de nå har
lagt opp til, ved eventuelt ytterligere å overføre
ressurser fra verdensbanksystemet til FN? Det er jo åpenbart
en del ting å gjøre når det gjelder forvaltningskvaliteten
i FN også.

