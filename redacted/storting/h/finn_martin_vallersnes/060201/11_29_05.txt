  Jeg vil takke utenriksministeren for svaret
og redegjørelsen. Jeg håper at det er et engasjement
som er generelt uansett hvor disse landene ligger på kloden,
og hvilket forhold vi har til de politiske systemene.

Selvfølgelig er det gledelig med den
løslatelsen som har skjedd, og som jeg skjønner
skjedde omtrent på den tiden da vi leverte inn dette spørsmålet.
Men hendelsen står jo likevel ved lag – en
blir fengslet for fredelige meningsytringer. Som tidligere lege
har jeg sans for slike lignelser, og jeg ser det som et symptom
på en sykelig tilstand i dette landet.

Kan utenriksministeren gi en vurdering av om
han er av den oppfatning at utviklingen i demokratisk retning er i
riktig retning, eller om det nå går
feil vei?

