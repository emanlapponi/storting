 Jeg takker igjen for svaret.
Kanskje jeg burde ha stilt siste spørsmålet på engelsk
eller fransk, men jeg går ut fra at det ligger utenfor forretningsordenen.
Jeg vil imidlertid gjerne komme litt tilbake til språkopplæringen.

Det er ingen tvil om at en annen vesentlig faktor er hvordan allmennutdanningen
gir oss et fundament for å lære språk som grunnlag for
å kommunisere med omverdenen, om det nå gjelder dem vi skal
samarbeide med, eller dem vi konkurrerer med. De språkferdighetene
bør selvfølgelig være funksjonelle, slik at de kan anvendes
og videreutvikles for praktisk bruk.

Nå merket jeg meg spesielt
at vi kan se frem til en kommende språkmelding, men det kunne være
interessant å bore litt dypere i dette og spørre: Hva er statsrådens
ambisjoner for språkferdighetene i ulike språk hos dem som har
gått i norsk skole?

