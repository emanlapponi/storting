 Jeg takker
statsråden for svaret. Det var interessant å høre om
de kommende meldingene, som vi ser frem til.

Kvaliteten på utdanningen
bestemmes rimeligvis av mange faktorer. En vesentlig komponent er selve
innholdet i det enkelte fag, og det nivået man ønsker å
føre eleven eller studenten frem til.

Spørsmålet
blir jo da: På hvilken måte mener statsråden at dette
nivået i det enkelte fag bør påvirkes av utdanningsstandarden
i andre land, og hva gjør man for å få til den koblingen?

