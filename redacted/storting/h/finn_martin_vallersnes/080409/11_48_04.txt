 Mitt spørsmål
dreier seg om soner i nord: 

«Havretten gir Norge ansvaret for
å utøve fiskerijurisdiksjon i Fiskevernsonen ved Svalbard.
Nordlys melder at den russiske statlige fiskerikomiteen har fått ressurser
til å sende 2 fartøy bemannet med styrker fra FSBs grensevaktstyrker,
tilsvarende norske kystvaktstyrker, for inspeksjon av russiske fiskefartøy
i vernesonen. Russerne har rett til å kontrollere egne fartøy
i andre farvann. 

Hvordan vurderer Regjeringen et slikt tiltak fra
russisk side i forhold til Norges rettigheter og plikter i egenskap av kyststat?»

