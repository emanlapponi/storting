 «Flere store ran siden 1998 har gitt
utbytte på over 200 mill. kr. Bare i 6 av 32
saker er noen dømt. 20 av sakene regnes som uoppklarte.
Tungt bevæpnede og svært profesjonelle gjerningsmenn
går ikke av veien for å skyte
med skarpt mot dem som kommer i deres vei under ranene.
Ransmennene kartlegger nøye hvordan pengene transporteres
og oppbevares.

Hva kan statsråden gjøre
for å forbedre og skjerpe krav til rutiner og kontroll
hos banker og andre selskaper som transporterer og oppbevarer
store pengebeløp?»

