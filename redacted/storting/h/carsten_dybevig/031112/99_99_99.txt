 «Laksefiske i Iddefjorden er regulert
i en egen konvensjon mellom Norge
og Sverige. Gjeldende regelverk skiller seg ut i forhold til norske regler.
I dag foregår det et utstrakt fiske med fast redskap fra
10. mai til 15. august, som reduserer mengden laks i elvene.

Hva kan statsråden gjøre
for å få fortgang i revidering av konvensjonen mellom
landene, og vil det legges føringer for å få en
tilnærmet norsk lakselov også i Iddefjorden?»

 Jeg vil takke statsråden for svaret
og for hans personlige engasjement i samarbeid med
lokale fiskeforeninger for å få fjernet oppdrettsfisk med
Gyrodactylus salaris. Han har gjort en særdeles viktig
jobb, og den har vært forbilledlig, særlig med
sikte på den langsiktige forvaltningen av laksebestanden
i søndre Østfold.

For å ha en bærekraftig laksebestand
har lokale fiskeforeninger faktisk innført omfattende selvpålagte
restriksjoner i forhold til andre
vassdrag i Norge. Det gjelder f.eks. maksimalt antall fisk som man
kan fiske pr. person pr. sesong, og antall fisk man kan fiske pr.
døgn. Det gjelder også fredning av stille
partier i elvene. Tiltakene er nytteløse om f.eks.
garnfiske i fjorden ikke er underlagt noen som
helst tilsvarende restriksjoner eller
regler.

I dag tillates det fiske med fast redskap i
63 døgn i fjorden, mens tilsvarende for andre, langt større
vassdrag i  Norge  er  36.  Mitt  spørsmål
 er:  Vil  statsråden  påse – selv om
han har sagt litt om det – at konsesjoner og fiskesesong
tilpasses norske forhold for å sikre bestanden
i fjorden på lang sikt?

 Det har jo over lengre tid vært forholdsvis lave
gytetall. Det skyldes for det første bl.a. at
Iddefjorden har fått flere fiskere, men også mer
fiske med fast redskap og da oftest krokgarn, som statsråden her
nevner. Denne type fiske reduserer antall gytende fisk
til Tista, som er en ny lakseelv i Iddefjordområdet, men også til
Enningdalselva. Store prosjekter med utsetting av fisk har jo foregått
i mange år. For det andre utgjør elvas
beliggenhet – nær store befolkningsgrupper – et
stadig større press på fiskeressursene.

Det er et klart ønske om
at statsråden, som engasjerte seg så forbilledlig
når det gjaldt å bli kvitt «gyroen» i Enningdalselva,
kanskje også engasjerer seg personlig i forhold
til svenske myndigheter for å få revidert
konvensjonen i tråd med de reglene som gjelder for Norge
generelt, og særlig også i forhold til
den type redskap som kan nyttes, og i forhold til antall
dager som man kan fiske. Så mitt spørsmål
er om statsråden personlig vil engasjere seg i forhold
til denne saken.

