 Jeg tillater meg å stille følgende
spørsmål til justisministeren:

«Et viktig rettssikkerhetsprinsipp
er at tiltalte skal få sine saker raskt behandlet
ved domstolene. Det er vedtatt raskere behandling av straffesaker,
f.eks. ved hurtigdomstol eller tidsfrister i saker for
personer under 18 år. Vi opplever at saker utsettes på grunn
av fravær hos forsvarere og/eller aktoratet.

Hva vil statsråden gjøre
for at saker i rettsapparatet skal bli raskere ekspedert, da særskilt
i å innføre klare tidsfrister fra tingrettens
behandling til ankebehandling ved høyere domstoler?»

 Jeg takker statsråden for svaret,
og vil si det om rettssikkerhet at vi opplever at vi har litt løse
rammer i Norge når det gjelder tidsfrister. Det deler
jeg ministerens syn på. Men både for tiltalte
og for folks vanlige rettsoppfatning er det veldig viktig at man får
en rask behandling ved domstolene. Da er det også veldig
viktig at politiet leverer sakene raskt.

Hvis man sammenligner Norge med Sverige
i forhold til to saker – den ene var Fadime-saken i Sverige,
og den andre var Azarnia-saken i Norge – tok
det 44 dager i Sverige før man tok ut tiltale etter
at den kriminelle handlingen var begått, mens
det i Norge tok 180 dager. Dette var altså etter
at den loven som justisministeren nevnte, var trådt i kraft.
I Sverige tar det åtte uker fra førsteinstans
har behandlet saken, til anneninstans skal være ferdig
med saken hvis det blir en anke. Men i Norge ble den nevnte
saken i anneninstans påbegynt etter 370 dager,
altså over ett år etterpå. Dette synes
jeg er dårlig rettssikkerhet.

Vil justisministeren påse at man får
strengere tidsfrister i fremtiden?

 Jeg takker igjen for svaret. Ved Frostating
lagmannsrett har man innført egne interne rutiner
som gjør at man skal få en raskere behandling
ved domstolene. Man har innført såkalt overbooking av
saker, og man har satt klare frister og mål for hvordan man
skal gjennomføre de enkelte sakene ved domstolen. Dette
har medført at man ikke lenger har restanser
ved domstolen, og den er forbilledlig når det gjelder behandling
av saker. Det viser at å sette klare tidsfrister, sette klare
mål, er meget hensiktsmessig og er med på å trygge rettssikkerheten
for den enkelte. Representanter for domstolen påpeker at
man vil få enda raskere saksbehandling hvis man
kunne utvide muligheten for politiet til å ta
ut tiltale i sakene. Ryssdal-utvalget fra 1988, altså for
15 år siden, påpekte dette i en rapport til Det
norske storting. Vil Dørum, justisministeren,
påse at man også i fremtiden kan se
nærmere på det og ta den saken og den hansken
opp igjen?

