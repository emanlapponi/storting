 «For kvinner i akutt krise er det
i dag 50 krisesentre og særlige mottaksapparat
hos politiet hvor de kan henvende seg. Menn
i kriser har få steder å henvende seg. Det eneste
tilbudet mange voldelige menn får, mottar de under soning.
Det finnes få tilbud til menn utover det ganske
land.

Hva vil statsråden gjøre
for å gjøre de tilbud som finnes, bedre
kjent, og hva vil statsråden foreta seg for å styrke
og utvikle det eksisterende og begrensede tilbudet til menn til å gjelde
for hele landet?»

 Jeg takker for svaret.

Det finnes uttallige erkjennelser om menn og
vold:

Familievold mot kvinner, barn og andre
menn utgjør kanskje opp mot 100 000 tilfeller
daglig i Norge.

Seksuell utnyttelse av barn utføres nesten
ene og alene bare av menn.

74 pst. av selvmordene gjøres av menn.

88 pst. av dem som begår selvmord i alderen
20–24 år, er menn.

73 pst. av alle innleggelser på barnepsykiatriske
klinikker er gutter.

75 pst. av dem som omkommer i ulykker i aldersgruppen
15–24 år, er gutter.

		Menn har rusproblemer i forsterket grad.

		Ofrene er mange – også de
som begår kriminalitet.

Det finnes en rekke brannslukningstiltak for
kvinner. Vil ikke en satsing på forebyggende
tiltak og tilbud overfor menn ha større nytteverdi overfor
ofrene, som ofte er kvinner, men også overfor
disse mennene, enn å drive brannslukning, ofte
i fengslene i ettertid?

 Ca. 95 pst. av den norske
fangebefolkningen er menn. Det finnes sikkert mange årsaker til
dette, uten at jeg bombastisk skal trekke noen konklusjon.
Imidlertid viser det seg at mange av de innsatte mangler grunnleggende
lese- og skriveferdigheter. Det er en sørgelig fallitterklæring
overfor samfunnet at disse mennene skal lære
basis lese- og skriveferdigheter i fengslene.

I et oppslag i Dagbladet i går vises
det til undersøkelser der gutter gjør det svakere
i 90 pst. av fagene, enn jenter. I en OECD-rapport konkluderes
det med at minst 20 pst. av alle norske
15-årige gutter i Norge er funksjonelle analfabeter. Etter
endt grunnskole får jenter som velger helse- og sosialfag
1 100 timer pr. år i menneskelig relaterte
fag, mens gutter som velger tekniske fag, får null timer
i menneskelig relaterte fag. Kan senere kriminell adferd være
et resultat av type opplæringsbakgrunn norske
gutter får i forhold til om man velger kommunikasjonsfag?
Og hva kan statsråden eventuelt gjøre
med dette?

