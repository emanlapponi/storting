 «Forsvaret bruker årlig
betydelige midler
til innkjøp av materiell og utstyr.
Store innkjøp foretas i visse
tilfeller av få personer.
Tidligere ansatte
i innkjøpsfunksjoner
kan bli/er blitt vervet til sentrale
posisjoner hos leverandører
av forsvarsutstyr. Disse personene
vil ha innsiktsfulle relasjoner
i, og mye kunnskap om, Forsvaret.

Hva kan statsråden
gjøre for å bedre innkjøpsrutinene mht.
rullering av personell,
og vil statsråden vurdere å innføre
karantenebestemmelser
for tidligere ansatte
i innkjøpsfunksjoner?»

 Jeg takker for svaret fra
statsråden.

Forsvaret står
fremover overfor betydelige
investeringer i teknisk
svært avansert utstyr. Summen
for 2004 er på nærmere 10 milliarder
kr, ca. 7,5 milliarder kr til materiell
og utstyr og resten til EBA-investeringer.

Både i videreføringen
av helikopteranskaffelser
og i forbindelse med fremtidige
kampflykjøp kreves det ikke minst
omfattende teknisk kompetanse
i utvelgelsesprosessen
av det best tenkelige utstyret.
Ofte er innkjøpene fra én
enkelt leverandør
svært store. Innkjøpene
Forsvaret gjør, vil noen ganger
være særdeles viktige
for fremtiden til produsentene
av utstyret.

Om nøkkelpersonell
blir rekruttert av disse produsentene
som salgspersoner overfor
Forsvaret, vil dette skape uheldige
spekulasjoner om habilitet.
Hvordan kan statsråden påse
at Forsvaret har tilstrekkelig
kompetanse til ikke å la
produsentene styre
Forsvarets innkjøp, men å la Forsvaret
selv styre innkjøpene?

 Jeg takker statsråden
for svaret og vurderingene.

Statsråden har
tilkjennegitt et syn som vil være
forebyggende og en forutsetning
for å unngå uheldige
etiske og habilitetsmessige
spekulasjoner i forhold
til en sammenblanding av roller.

Det foregår store
omkalfatringer av personell
i Forsvaret, samtidig som
Forsvaret står overfor den
største økonomiske
og teknologiske investeringssatsingen
noensinne. Jeg er derfor tilfreds
med statsrådens fokusering på både
kompetanse og – ikke minst – habilitetsvurderinger.

