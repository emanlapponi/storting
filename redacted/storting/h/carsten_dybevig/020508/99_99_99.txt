 «I dag tilkjennes voldsofre
og ofre for seksuelle overgrep begått
i Norge rett til bistandsadvokat etter
straffeprosessloven § 107a. De norske reisevaner
har endret seg i vesentlig grad de siste årene.
Dette har også medført at nordmenn oftere
blir utsatt for seksuelle overgrep og grov vold i utlandet.

Foreligger det tilstrekkelig
hjemmel i norsk lovgivning til at voldsofre
og ofre for seksuelle overgrep kan gis økonomisk
støtte til stedlig bistandsadvokat
i utlandet?»

 De personlige lidelsene som ofrene ofte
gjennomgår, blir ikke mindre om overgrepet har
skjedd i utlandet. Ofte er det slik at mismotet og håpløsheten
i veldig mange tilfeller føles sterkere nettopp
på grunn av at overgrepet skjedde i et ukjent miljø utenfor Norge.

Det er som justisministeren svarte her, at
man må søke rettshjelpsordninger i det
landet hvor overgrepet har skjedd. Men det er vel slik at når
håpløsheten og mismotet er størst, er
det kanskje vanskeligst å finne frem til de ordningene
i disse landene, så jeg vil si at ordningene er ganske
svake. Derfor burde vel kanskje ministeren vurdere om man ikke
skal ha en ordning her i Norge, slik at det ville være
lettere å skaffe seg bistandsadvokat
i utlandet, i det landet som overgrepet skjedde. Jeg har eksempler
på dette.

Det viser seg også at det
fra fylkesmannens side ofte blir lett i unntaksparagrafer
for å finne mulige hjemler for å kunne gi både
voldsoffererstatning og delvis fri rettshjelp.

Mener ministeren at dette er en god
praksis?

 Takk for svaret.

Det er ofte slik som jeg sa, at mismotet
og håpløsheten er veldig stor. Ofte
er det slik at disse ofrene gjennomgår store psykiske lidelser.
Man møter et offentlig byråkrati i Norge
gjennom fylkesmannen, som bruker veldig lang tid på å behandle
de søknader som mottas. Det settes også veldig
strenge krav til dokumentasjon når det gjelder utbetalinger.
Og selv om dom er falt i det respektive land, sier man også fra
fylkesmannen – jeg har brev på det – at
man avventer saken inntil eventuell anke foreligger.

Derfor vil jeg spørre justisministeren:
Kan han være med på å påvirke,
slik at fylkesmannsembetene i slike saker er mer hjelpsomme i forhold
til ofrene enn hva tilfellet er i dag, og at man er på ofrenes
side, slik at ikke ofrene føler en håpløshet
i forhold til dette?

 Jeg takker justisministeren for svaret.





                

