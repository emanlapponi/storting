 Jeg tillater meg å stille følgende
spørsmål til statsråd Dørum:

«En oppdragsgiver opplever at forretningsføreren ikke
fører regnskap, bilag er borte, mva., arbeidsgiveravgift
og skattetrekk betales ikke, og, verst av alt, millionbeløp
er tappet av klientens bankkonto. Selskapene går konkurs
og anmeldes til politiet, som henlegger sakene.

Hva vil statsråden gjøre
for å etterforske, tiltale og straffe økonomiske
svindelaktører, og hva vil statsråden gjøre
for at svindelaktører ikke kan gjemme seg bak
nye selskaper og/eller nye identiteter?»

 Jeg takker statsråden for svaret.

Jeg registrerer at han sier at en
rekke instanser arbeider med disse sakene, og at man er på vei
til å bygge opp kompetansen i de ulike instansene, også i
Politiet.

Jeg vil ta et eksempel. For at man skal komme
til bunns i denne problematikken, tror jeg det er viktig at man
gir noen eksempler. Hvis man ikke bruker eksempler,
vil det lett bli en teoretisk øvelse.
De personene som begår denne type kriminalitet,
tapper aktivasiden i selskapet. Så lar de gjelden stå igjen,
og så er selskapet konkurs, og så ligger det aktører
som har fordringer i dette selskapet, som ikke får sine
penger. Dette gjentar seg og gjentar seg opp til mange, mange ganger.
Jeg kan ta et eksempel fra denne bransjen, hvor
den faktiske reklame for et firma som driver på denne måten,
lyder: «En partner får bedre kapitalstyring.» Her
opplever altså selskapene at midlene blir fullstendig borte.
Det må jo være i statens interesse
at skatter og arbeidsgiveravgift
blir betalt, at regnskapslovens regler om å føre
regnskap blir fulgt, og at bilag finnes.

Vil statsråden påse at politiet
tar tak i disse sakene når de får sakene, istedenfor å henlegge
dem, slik som de ofte gjør nå?

 Jeg vil ta litt tak i dette med bobestyrer,
for det finnes faktisk saker hvor bobestyreren har hatt midler og
har hatt mulighet til å etterforske og finne ut hva som
har skjedd i disse sakene. Det har imidlertid ikke vært
lett å få oversikt over økonomien, sier bobestyrerne,
og de blir avvist når de søker kontakt med de
personene det gjelder. De går ofte under jorda,
men når de blir fengslet, tatt hånd om av politiet,
begynner de å snakke ut. En bobestyrer
uttaler faktisk at for noen er dette et forretningskonsept, å lure
penger ut av folk. Det har vært gode penger for
noen. Det er snakk om millionbusiness for enkelte mennesker. Imidlertid
har bobestyrerne sendt inn en sluttinnberetning til økoavsnittet
ved Oslo politikammer for tredje gang i samme
selskap. Kemner og skattefogd har gjort det samme, men sakene ble
henlagt etter få dager.

Dette er dagens system, og jeg vil si at dagens
system på en måte belønner
utroskap og svindel. Og da vil jeg stille spørsmålet:
Hvordan skal vi gjenreise tilliten til det åpne, frie markedet
om tilsynsrollen ikke fungerer godt nok?

