  Jeg tillater meg å stille følgende
spørsmål til landbruks- og matministeren:

«Jeg viser til skriftlig spørsmål
nr. 663 den 23. februar om mindre fleksible
og kortere åpningstider for Mattilsynet og de problemer
dette har medført bl.a. ved Kirkenesterminalen. Statsråden
svarte den gang at saken var under utredning
med sikte på å finne en løsning. Ifølge
den informasjon jeg har, er situasjonen i dag like
uløst.

Hva vil statsråden gjøre
for å få en snarlig avklaring om utvidelse av
Mattilsynets åpningstider slik at handelsvirksomheten,
bl.a. i Kirkenes, igjen kan få akseptable rammevilkår?»

