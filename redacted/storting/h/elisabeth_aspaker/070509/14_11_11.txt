  Jeg takker statsråden for svaret.
Det er helt rett, som han sier, at både Norges
Råfisklag og Fiskeri- og Havbruksnæringens Landsforening
er svært opptatt av at man skal finne gode løsninger
på dette.

Jeg vil da utfordre statsråden
her, for jeg forstår det sånn at det egentlig ikke
står på Mattilsynets vilje til å ha lengre åpningstider,
men at det mer er et spørsmål om penger og evne
til faktisk å finansiere de utvidede åpningstidene.
I lys av det som skjer med hensyn til hele nordområdeproblematikken,
lurer jeg på om Regjeringen tror at deres store,
strategiske satsingsområde i nord, når det kommer
ned til de konkrete tiltakene, skal være gratis, at man
skal omdisponere og legge bort andre ting for å gjøre
mer, enten det er på Kirkenesterminalen eller
andre plasser. Jeg lurer på om ministeren kan
si om han faktisk har til hensikt å legge mer penger på bordet
for å få en bedre tjeneste.

