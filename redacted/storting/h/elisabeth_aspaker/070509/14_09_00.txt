  Man får innimellom
inntrykk av at det som er store spørsmål i nord, ikke er
fullt så store spørsmål i sør.

Jeg hører ministeren si at det er noen
få dager siden Mattilsynet var ferdig med sine
vurderinger, men jeg vet at regionkontoret leverte fra seg sin rapport
den 31. mars. Det er over én måned siden.

Problemene ved Kirkenesterminalen startet over
natten den 1. februar da man la om og fikk mindre fleksibilitet
i forhold til håndtering av båter som kom, og
last som skulle på land. Når man mister levebrødet
mer eller mindre over natten, og vi nå,
tre måneder senere, fortsatt ikke har noen
avklaring på disse spørsmålene, lurer
jeg på når landbruksministeren mener
vi kan se en ende på dette. Når skal
Kirkenesterminalen få vite eksakt hva slags rammebetingelser
de har å forholde seg til?

