  Jeg tillater meg å stille følgende
spørsmål til justisministeren:

«Bergens Tidende hadde 16. februar
en sak der det fremgår at EU er i ferd med å etablere
et nytt stort politisamarbeid, bygget på Prüm-traktaten,
for å bekjempe terrorisme
uten at Norge så langt har meldt sin interesse. Norsk
politi ønsker å delta, men Regjeringen
har ikke bestemt seg.

Ser ikke statsråden behov
for slik norsk deltakelse i internasjonal kamp mot terror, og når
kan vi forvente at Regjeringen vil ta stilling til om Norge
skal delta i dette viktige politisamarbeidet?»

