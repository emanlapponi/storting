 Jeg tillater meg å stille følgende
spørsmål til justisministeren:

«I Nordlys 28. april fremkommer det
at det tre år gamle modulfengselet i Tromsø har
fått store lekkasjeskader. Modulene var ment som avlastning
ved opprusting og utvidelse av Tromsø fengsel, men soningskøen gjør
at modulene fortsatt er i bruk. Regiondirektør Asbjørn
Roald uttaler til Nordlys at «Det er helt utenkelig at
modulfengselet kan brukes i ytterligere en vintersesong uten at
det gjennomføres omfattende utbedringsarbeider».

Hva vil statsråden gjøre
for at de 14 modulcellene fortsatt skal kunne brukes i køavviklingen?»

