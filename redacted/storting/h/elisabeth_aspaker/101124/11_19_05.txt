 Jeg tillater meg å stille følgende spørsmål til kunnskapsministeren:


«I 2010 bevilget Stortinget 190 millioner kroner i ekstraordinære midler til fylkeskommunene for å få flere læreplasser. Pengene er lagt inn i fylkeskommunenes rammetilskudd og er foreslått videreført i neste års statsbudsjett. En spørreundersøkelse gjennomført av bladet Utdanning viser at bare 11 av 19 fylker har rapportert til departementet om hvordan de vil bruke pengene.


Hva er statsrådens kommentar til dette, og til at departementet ikke har oversikt over om pengene går til formålet?»


