 Jeg undrer meg over det defensive svaret fra kunnskapsministeren, for faktum er at da Stortinget for snart fire år siden vedtok å etablere dette andre rettsgenetiske miljøet i Tromsø, denne DNA-laben, var det samtidig koblet på et vedtak om at man skulle etablere den første rettsgenetiske utdanningen i Norge. Dette er en type utdanning som fagfolk i Norge må til utlandet for å hente. Det var da en viktig forutsetning at disse to tingene skulle følge hverandre.


Mitt spørsmål til statsråden er: Hvordan akter hun å sørge for at Stortingets vedtak faktisk følges opp, slik at den infrastrukturen som denne utdanningen i Tromsø trenger, og som var Stortingets intensjon, faktisk blir fulgt opp?


