 Jeg er klar over at Domstoladministrasjonen har merket seg at denne saken nå
                     faktisk er brakt opp i spørretimen i Stortinget, så jeg tror vel også at det
                     kanskje vil påvirke framdriften i den prosessen som man der legger opp til. Jeg
                     er også klar over at det er ulike sondringer man kan gjøre mellom fagdommere,
                     lekdommere, jury osv., og at det er en del problemstillinger her som det er
                     aktuelt å gå inn i. Jeg aksepterer at statsråden ikke skal overstyre
                     Domstoladministrasjonen – selvsagt skal man ikke det. De har en uavhengig
                     stilling, og jeg tar til etterretning at vi får en sak om det så snart som det
                     er mulig. 

