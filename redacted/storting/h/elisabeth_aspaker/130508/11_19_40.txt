 Jeg tillater meg å stille følgende spørsmål til helse- og omsorgsministeren:


«En utredning i Helse Nord har konkludert med at det er behov for en ny luftambulanse stasjonert på Evenes for å kunne betjene landsdelens tettest befolkede region på en tilfredsstillende måte. Det er likevel per i dag uklart når helikopter kan være på plass. Norsk Luftambulanse har tilbudt seg å stasjonere et av sine helikoptre på Evenes i sommer, men har møtt en mur av byråkrati i Helse Nord.


Vil statsråden bidra til at Norsk Luftambulanse får etablere en midlertidig sommerbase og slik styrke ambulanseberedskapen?»


