 Svaret fra helseministeren nå står i sterk kontrast til det som er presentert i Harstad Tidende i dag, hvor førstekandidaten til Arbeiderpartiet sier at det er klar tale fra helseministeren, det er bestilling på en permanent base, og han tolker også helseministeren dit hen at her var man langt på vei villig til å legge til rette for at man skulle kunne få denne sommerbasen.


Jeg lurer egentlig på hva helseministeren tenker. Det vises her til anbud og en potensiell anbyder. Da måtte logikken i det være at uansett hvem som driver helseberedskap og luftambulanse i Norge i dag, skulle man ikke i neste anbudsrunde kunne komme med et nytt tilbud fordi man er inne i tilbudet per i dag. Ser ikke helseministeren at vi har to potensielle utførere av denne tjenesten i dag, og det kan ikke være slik at man skal nektes å være med i neste anbudsrunde fordi man er inne per i dag og utfører tjenesten?


