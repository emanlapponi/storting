  Jeg takker for så vidt for svaret,
men det prinsipielle her er at vi som bor i Fastlands-Norge, faktisk
kan velge fastlegen vår selv. Det prinsippet følger
man ikke for den norske befolkningen på Svalbard.
Jeg forstår da statsråden slik at selv om det
finnes en privat lege der oppe, vil man altså ikke
kunne velge vedkommende som sin fastlege – så det
gjelder altså et annet prinsipp på Svalbard enn
på fastlandet. Medfører det riktighet? Er det
rett forstått?

