  Jeg tillater meg å stille følgende
spørsmål til helse- og omsorgsministeren:

«Svalbards befolkning har forståelig
nok ønske og behov for en forutsigbar lokal legetjeneste
av høy kvalitet. Avstanden til fastlandet tilsier at flest
mulig helsetjenester utføres i Longyearbyen. I dag er folk
bosatt på Svalbard listeført hos en
fastlege på fastlandet, som mottar tilskudd for en pasient
som trolig aldri vil oppsøke denne legen av rent
praktiske årsaker.

Ser statsråden mulighet for å endre
systemet, slik at folk som bor på Svalbard, kan velge en
lokal lege som fastlege, og at tilskuddet følger
med?»

