  Jeg vil takke for svaret.

Mye er spesielt på Svalbard,
det har statsråden også gjort rede
for, men som oss andre blir folk der syke – og
det er også slik på Svalbard at innimellom
topper det seg. Det jeg er kjent med, er at man da har laget seg
en slags arbeidsdeling mellom sykehuset og den private
legen som er etablert der oppe. Det er vel også slik
at en del av voksenbefolkningen bruker denne private legen fordi
en ønsker at den samme legen skal følge
en gjennom et sykdomsforløp. Da fungerer jo systemet slik
i dag at hvis man oppsøker den legen og ikke
bruker sykehuset, og er listeført på fastlandet hos
en fastlege, betaler man altså andre takster,
og man får ikke den refusjon eller
den oppfølging via det norske trygdesystemet
som man kunne ha fått.

Jeg vil igjen spørre statsråden
om det finnes andre måter å praktisere
dette på når folk på Svalbard faktisk
velger den private legen som sin fastlege – for befolkningen
på fastlandet har jo mulighet til å velge fastlege
selv.

