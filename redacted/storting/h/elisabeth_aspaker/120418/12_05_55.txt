 Jeg tillater meg å stille følgende spørsmål til kunnskapsministeren: 

«Informasjon fra PP-tjenesten i Nittedal viser at praksis vedrørende
                            tildeling av logopedhjelp til elever som har behov for slik hjelp, er
                            blitt endret, og at terskelen for å få hjelp er blitt høyere. HELFO
                            krever nå at det skal foreligge en henvisning fra spesialist med
                            diagnose før logopedhjelp kan gis. Det betyr at elevene må vente lenger
                            før de får hjelp. 

Hva er bakgrunnen for denne praksisendringen, og ser statsråden at dette
                            strider mot intensjonen om tidlig innsats?» 

