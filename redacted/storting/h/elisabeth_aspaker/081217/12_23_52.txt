 Som statsråden er kjent med, kom forslaget om å legge ned Framneslia nettopp
                     for å få et bedre tilbud over Evenes, og man mente at den flyplassen som i dag
                     er stamflyplass for Narvik, også kunne være den regionale flyplassen i
                     regionen. Statsråden er vel også kjent med det store Hålogalandsbru-prosjektet,
                     som også vil innebære at man veksler inn Framneslia og vil få Harstad/Narvik
                     lufthavn, Evenes som en større og viktigere flyplass, som også vil få disse
                     regionale rutetilbudene rutet via seg. 

Men det spørsmålet koker ned til, er om statsråden er bekvem med at spesielt
                     oljenæringen, for å sette navn på det, som er stor og tung i Harstad, og som
                     har viktige forbindelseslinjer ned mot Helgeland og ikke minst oppover til
                     Hammerfest, ikke skal få noe gehør, heller ikke når den har et samlet
                     næringsliv i en stor region bak seg, og også fylkeskommunene. 

