 Dette blir nesten samferdselsministerens spørretime, hadde jeg nær sagt! 

Jeg tillater meg å stille følgende spørsmål til samferdselsministeren: 

«Før utlysing av nye anbud for forpliktelse til offentlig tjenesteytelse (FOT)
                     inviterte departementet til innspill. Sør-Troms Regionråd og Ofoten Regionråd
                     har sammen med Troms fylkeskommune dokumentert behov og kommet med klare
                     anbefalinger for et bedre tilpasset regionalt flytilbud over Evenes. Ved
                     utlysingen av FOT for perioden 2009–2012 viser det seg at innspillene overhodet
                     ikke er hensyntatt, og det legges opp til et rutetilbud og en prising som
                     rammer Evenes svært negativt. 

Hva er statsrådens forklaring på dette?» 

