 (ordfører for saken): Tillat meg et par korte bemerkninger som sakens ordfører. 

For det første: Direktivet om forbrukerkreditt ligger innenfor rammen av
                  EØS-avtalen, og harmoniserte regler på dette området er viktig for et
                  velfungerende indre marked. Direktivet har vært til uttalelse hos
                  utenrikskomiteen, som ikke hadde merknader til forslaget. 

For det andre: Det foreliggende direktivet representerer en klar styrking av
                  forbrukernes rettigheter knyttet til kredittkjøpsavtaler. Det er ubetinget
                  positivt at lånesøkeren etter dette sikres bedre informasjon om innholdet i en
                  kredittavtale. Dermed vil låntaker selv ha et bedre grunnlag for å kunne vurdere
                  om den foreslåtte kredittavtalen er tilpasset hans eller hennes behov og
                  finansielle situasjon. Direktivet er samtidig tydelig på at det skal stilles krav
                  om at kredittgiver skal vurdere forbrukerens kredittverdighet før låneavtalen
                  inngås. 

En enstemmig justiskomité anbefaler herved Stortinget å støtte direktivet om
                  forbrukerkredittavtaler. 

