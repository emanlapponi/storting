  Jeg tror det er svært viktig at vi
nå greier å håndtere begge de utfordringene
vi har – både et alkoholforbruk som
det er viktig at vi har kontrollerende tiltak rundt, slik at skjenking
og salg skal kunne skje på en forsvarlig måte,
og at ikke mindreårige får tak i alkohol.
Men like fullt har vi nå en særlig utfordring
knyttet til eksperimentering med en del nye narkotiske stoffer.

Det er dessverre også slik
at det som tidligere var et storbyfenomen, ikke lenger
er et storbyfenomen. Man kan reise til små steder i mitt
hjemfylke, Troms, og møte de samme til dels alvorlige
narkotikaproblemene. Så jeg er også opptatt
av om statsråden kan si noe om forebyggende arbeid i politiets regi
ute på småstedene – at man kan møte dette «up
front», og at man kan bidra til mer informasjon ute i ungdomsmiljøene,
hos folk som jobber med ungdom. Men også foreldrene blir
her en viktig målgruppe.

