  Jeg tillater meg å stille følgende
spørsmål til justisministeren:

«Unge menneskers eksperimentering
med GHB, eller flytende ecstasy, har nylig medført
flere dødsfall og nestendødsfall. GHB er forbudt
i Norge, og det vil være viktig å få på plass også et
internasjonalt forbud mot det livsfarlige stoffet.

Vil statsråden bidra til at Regjeringen
tar de nødvendige initiativ innenfor
internasjonalt justis- og helsesamarbeid for å hindre
at bruk av GHB skal få utvikle seg
til en enda større tragedie, med enda
flere tapte menneskeliv som resultat?»

