 Dette er åpenbart voksne ufaglærte som har bestemt seg for å formalisere den kompetansen som de har opparbeidet seg ved å jobbe i tjenesten en stund. Jeg vet at UNN som arbeidsgiver er veldig opptatt av å få 100 pst. faglært arbeidskraft også på dette området.


Det er presisert og sagt her at det ikke er vesentlige forskjeller mellom den gamle læreplanen og den nye, så i så måte er det litt uforståelig at man ikke skal kunne gå opp til fagprøve uten å gå opp til ny eksamen.


Det er også sånn at det arrangeres eksamen bare – etter det jeg har forstått – i desember, sånn at de som nå er klare til å gå opp til fagprøve, må vente et helt år. De kan altså ikke gå opp til fagprøve før i begynnelsen av januar i 2013. 


Forstår jeg statsråden sånn at det i så fall må søkes enkeltvis?


