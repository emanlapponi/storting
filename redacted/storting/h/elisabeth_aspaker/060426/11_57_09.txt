 Jeg tillater meg å stille følgende
spørsmål til nærings- og handelsministeren:

«I handlingsplanen for reiselivet
fremlagt av Samarbeidsregjeringen i 2005 ble grønt reiseliv
fremhevet som et nasjonalt satsingsområde. Nord-Troms reiseliv
har i regi av flere kommuner utarbeidet et spennende forprosjekt
om utvikling av grønn turisme.

Med utgangspunkt i spesielle naturkvaliteter
og omfattende vernearealer i Nord-Troms, vil statsråden
ta initiativ til et pilotprosjekt for statlig
tilrettelegging av infrastruktur for grønn turisme i regionen etter
mønster av satsingen i Nord-Finland?»

