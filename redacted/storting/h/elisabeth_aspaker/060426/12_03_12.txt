 Den regionen vi snakker om nå, er
faktisk en næringsmessig ganske svak region.
Den sliter med stor ledighet, og det skulle i seg selv kunne bane
vei for at man fra statlig side ser at man burde kanalisere
prosjekter dit. Det er inngått et samarbeid
med Finland med sikte på å utvikle
et Interreg-prosjekt på dette området. Men det
gjenstår altså å få på plass en
del infrastruktur i disse verneområdene, slik som «det finske
Statsskog» har vært med på å finansiere
på finsk side.

Så mitt siste spørsmål
til statsråden blir: Vil han ta initiativ
til en dialog med både Innovasjon Norge
og Statsskog for å se på hvordan man
kan være med og tilrettelegge for naturbasert
reiseliv i dette området? Selv om det ikke foreligger noen
søknad, vil det være viktig hva slags signaler
statsråden faktisk er villig til å gi.

