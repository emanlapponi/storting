 Jeg vil takke for svaret, men jeg hadde håpet
at statsråden ville uttrykke seg langt mer forpliktende
enn det han faktisk gjør. Men vi er enige om én
ting, at vi har mye fantastisk natur å by på i
Norge. I den regionen vi nå snakker om, har vi faktisk sammenhengende
3 000 km

2 

med verne- og villmarksområder, hvis
vi ser de norske og de finske områdene
i sammenheng.

Men så tilbake til det jeg spør
om – det er jo riktig som det sies her; vi er ikke uenig
i at vi bør utvikle grønt
reiseliv etter mønster av de chartrene som Norge
har undertegnet: Ser statsråden at Nord-Troms er en region
hvor det skulle ligge svært godt til rette for dette, med
store nasjonalparker, med landskapsvernområder – ikke
minst på grunn av det faktum at Finland på sin side
har gått foran og vist vei? Ser han at det er et stort
potensial knyttet til naturbasert og aktivitetsbasert
reiseliv i grønne områder?

