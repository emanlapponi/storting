  Jeg vil takke statsråden for svaret,
men jeg hadde faktisk trodd at statsråden nå ville
gripe sjansen til å bidra til å konkretisere ett tiltak
i forbindelse med nordområdestrategien. Er det noe som
preger den, så er det mye ord, generelle vendinger og lite
konkret handling. Jeg vil igjen utfordre
statsråden til å si hvordan han tenker at Nordnorsk
vitensenter kan spille en viktig rolle i forhold til stimulering
og motivering av elever og lærere, i en landsdel som kanskje
har særlig store avstandsutfordringer og geografi å slite
med, siden det senteret skal dekke fra Namdalen til Kirkenes. Jeg
vil påstå at det senteret har noen spesielle
driftsutfordringer for å kunne gjøre jobben for
sin region. Jeg spør igjen: Er det ingen mulighet, ser ikke
statsråden at dette kunne være ett konkret
tiltak for at nordområdestrategien skal materialisere seg
i noe konkret?

