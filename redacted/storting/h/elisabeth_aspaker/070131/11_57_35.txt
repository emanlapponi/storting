  Jeg tillater meg å stille følgende
spørsmål til kunnskapsministeren:

«Det regionale
vitensenteret for Nord-Norge i Tromsø er et viktig redskap
for å høyne interessen og styrke realfagskompetansen
i landsdelen. Det sentrale vitensenterstyret har pekt på at
nye lokaler for dette senteret er en kritisk faktor for et velfungerende
vitensenter.

Kan statsråden avkrefte at statsstøtten
til drift av det nordnorske vitensenteret gjøres
avhengig av nybygg, og ser statsråden noen mulighet
for at staten kan delta i et spleiselag på det
nybygget senteret nå trenger?»

