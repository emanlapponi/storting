 Jeg takker for svaret.

Statsråden innrømmer jo at
det ikke uten videre er enkelt å få det like godt til overalt.
Jeg tror det er svært viktig at man fokuserer på det, at kommunene
er klar over at Stortinget har vedtatt en reform med en del forutsetninger
som ikke vil kunne oppfylles hvis vi ikke får til denne kompetansehevingen,
og at vi også får skapt den entusiasmen som skal til blant lærerne
for at vi skal lykkes med denne reformen. 2,5-3 milliarder kr til etter-
og videreutdanning som ligger i Kunnskapsløftet, er tidenes løft
når det gjelder etter- og videreutdanning.

Det er også
vist til samarbeidet med KS, som jeg tror er veldig viktig. Innebærer
det samarbeidet som er med KS nå, en systematisk evaluering underveis?
Betyr det at departementet og KS i samarbeid kan ta enda tettere grep for
å sikre seg at man får til den etter- og videreutdanningen som
skal til? Og vil Stortinget få en statusrapport på hvordan dette
går?

