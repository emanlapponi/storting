  Jeg vil igjen takke for svaret. Men jeg konstaterer
at statsråden har et problem når han
må gå via andre typer kriminalitet for å belegge
at det faktisk skal stå noe mellom linjene i
Soria Moria-erklæringen om organisert kriminalitet.

Men jeg vil tilbake til at den organiserte
kriminaliteten er veldig internasjonal i sin art, og betydningen
av at politiet også kan samarbeide
tett over landegrensene. Vil justisministeren legge til rette for
at norsk politi kan være til stede på de
internasjonale arenaene for å sikre en effektiv
kriminalitetsbekjempelse også her hjemme?

