 Jeg tillater meg å stille følgende
spørsmål til justisministeren:

«NRK Nordland har 31. oktober i år
satt fokus på saker med unge narkotikalovbrytere
der vanligste reaksjonsform er bøter.
Kriminalomsorgen i Nordland er helt klar på at bøtene ikke
virker etter sin hensikt, men påfører
rusmisbrukerne gjeldsproblemer som for mange leder til
ny kriminalitet. Samtidig uttaler politiet at
de mangler alternative straffereaksjoner.

Vil statsråden vurdere om det for
denne typen lovbrudd kan være aktuelt å finne
frem til mer egnede reaksjonsformer og som virker tilstrekkelig
forebyggende?»

