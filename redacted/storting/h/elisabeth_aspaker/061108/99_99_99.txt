 Jeg vil igjen takke statsråden for
svaret, og jeg oppfatter at justiskomiteen har
en utfordring i forbindelse med den meldingen
vi har til behandling.

Men jeg vil også understreke
det som statsråden selv var inne på,
nemlig at når den spesielle delen av straffeloven kommer
til Stortinget, er det viktig at man tenker i et bredere spekter,
og at man tar dette problemet på ramme alvor.
Det fortjener det, ellers tror jeg det kan komme til å vokse
seg stort.

Jeg vil gjerne bare ha statsrådens
forsikring om at man faktisk får en
proposisjon til Stortinget om en straffelov hvor man særlig
vektlegger det perspektivet i forhold til unge lovbrytere
generelt, men også spesielt dette med narkotika,
som dessverre er et voksende problem
enten vi befinner oss i byene eller på landsbygda
i Norge i dag.

