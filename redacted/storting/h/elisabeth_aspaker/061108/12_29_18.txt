 Jeg vil takke statsråden for svaret.

Det er vel ingen tvil om at effektiv, langsiktig
kriminalitetsforebygging betinger reaksjoner
som virker, ikke bare for å unngå den
første kriminaliteten, men enda viktigere, kanskje,
for å unngå gjentatt kriminalitet for dem som
har havnet utpå. Jeg synes det er veldig prisverdig at Kriminalomsorg
i frihet i Nordland har satt dette på dagsordenen, at de
har brakt sine erfaringer inn i det offentlige rom og
etterlyst nytenkning og alternativer til bøtelegging. Det
er også viktig å merke seg at politiet
faktisk er enig i at man står litt opprådd, og
at det er grunn til å ta denne situasjonen på alvor.

Dessuten er det én grunn til for at
man skal bekymre seg akkurat for denne problemstillingen. Det er
at narkotikakriminalitet ikke lenger er et byfenomen.
Vi finner det overalt. Derfor er det svært viktig at vi
har gode måter å møte
dette på.

Jeg har lyst til å utfordre
statsråden når det gjelder hvordan han vil legge
til rette for at man kan få til erfaringsutveksling, det
at man kan lære av hverandre
dersom man noen steder har lyktes bedre enn
andre steder – en utveksling slik at vi kan ta
opp kampen mot dette fenomenet.

