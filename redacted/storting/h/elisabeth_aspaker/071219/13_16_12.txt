 Jeg vil gjerne takke for svaret.

Jeg tror det i store og vanskelige saker er
viktig å holde trykket oppe. Jeg ser også at
de nye arbeidstidsbestemmelsene har gjort at man har litt vanskeligere
for å få alle kabalene til å gå så godt
opp som man gjorde tidligere. Så da er mitt neste spørsmål
til statsråden: Har man vurdert om Kripos bør være
større? Bør det være flere
mennesker der for å sikre at man har nok ressurser å sette
inn, nettopp for å kunne holde trykket på topp
i store og vanskelige saker? For det er viktig å komme
godt i gang og ha god framdrift for å greie å oppklare
flest mulig saker.

