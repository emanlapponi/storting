 Jeg har følgende spørsmål
til justisministeren:

«Kripos håndterer mange av
de mest alvorlige kriminalsakene i Norge. De ansatte der arbeider
med krevende volds-, overgreps- og drapssaker, og det er sentralt
at man greier å tiltrekke seg den beste kompetansen.
I et oppslag i VG 11. desember vises det til stramme overtidsregler som
gjør det vanskelig for etterforskerne å gjennomføre deler
av jobben, og at lønnen ikke samsvarer
med arbeidsbelastningen.

Mener statsråden dette er
forsvarlig, særlig med tanke på rekrutteringen?»

