 Jeg vil takke statsråden for svaret,
og jeg tror vi er helt enige om at Kripos i Norge gjør
en veldig god jobb. De har spisskompetanse på en rekke
områder, og det er jo på mange måter
en forutsetning for at vi skal klare å løse
en del av de virkelig alvorlige kriminalsakene i Norge. For det
er jo slik at politiet lokalt ofte
må kalle på Kripos når sakene blir store og
vanskelige, og at man ikke har det nødvendige
verken når det gjelder ressurser eller kompetanse
lokalt. Da er det viktig for meg å få statsrådens
forsikring om at det ikke internt
i politiet er ulike typer tjenester hvor den
ene tjenesten er så mye mer attraktiv enn den andre, altså lønnsmessig eller
i forhold til andre arbeidstidsbestemmelser osv., at det
gjør at man går glipp av noe av den kompetansen
som Kripos trenger. Jeg vil ha statsrådens forsikring om
at det ikke er interne forhold i politiet
som gjør at Kripos kan komme dårlig ut i den konkurransen.

