 Jeg takker statsråden
for svaret. 

I lys av den utviklingen som er i nordområdene,
og i lys av et ønske om at vi fra norsk side skal være proaktive
og ha en best mulig beredskap, er det vel likevel ingen tvil om at en døgnet-rundt-beredskap
ville være den beste beredskap. 

Jeg forstår det slik
at selv om dette er blitt vurdert fra statsrådens side, ligger det
et kostnadsspørsmål bak som gjør at man pr. i dag ikke
har en såkalt døgnet-rundt-beredskap. Hvis man fra forsvars-
og politihold hadde fått sitt høyeste ønske oppfylt,
ville man antakelig ha sagt ja takk, vi ønsker et helikopter i døgnkontinuerlig
beredskap. Jeg skjønner også av det statsråden sier,
at det kan være en viss knapphet på helikoptre. 

I lys
av de behov eller de ønsker man kunne ha, bør Forsvaret verne
visse deler av den hjemlige beredskapen - f.eks. helikoptre - når
det gjelder internasjonale operasjoner? 

