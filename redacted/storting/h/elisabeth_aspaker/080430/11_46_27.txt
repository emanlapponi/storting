 Jeg tillater
meg å stille følgende spørsmål til forsvarsministeren:

«Forvaltningen og overvåkingen av den norsk-russiske
grensen er en krevende og viktig jobb for Norge, også på vegne
av Schengen-samarbeidet i EU. Garnisonen i Sør-Varanger har imidlertid
kun delvis tilgang på militært helikopter. Øst-Finnmark
politidistrikt er ikke satt opp med helikopter i det hele tatt. Dette innebærer
en svekket beredskap. 

Vil Regjeringen sørge for å styrke
helikopterberedskapen slik at både Forsvaret og politiet får
adgang til helikopter hele døgnet året rundt?» 

