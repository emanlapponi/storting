 Jeg vil få ønske statsråd Storberget velkommen tilbake på jobb her i Stortinget.


Jeg tillater meg å stille følgende spørsmål til justisministeren:


«Fra politiet hører vi nå at spanere av bemanningsmessige årsaker blir overført til uniformert ordenstjeneste. Dette innebærer at deres identitet blir kjent, og at de dermed ikke kan gå tilbake til spaningsvirksomhet.


Erkjenner statsråden at dette er et problem, og hvordan vil statsråden sikre at spaningsvirksomheten i politiet kan videreføres med uforminsket styrke i kampen mot kriminalitet generelt, og narkotika spesielt?»


Eirin Faldet hadde her overtatt presidentplassen.


