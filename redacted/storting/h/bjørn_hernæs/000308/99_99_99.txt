  Jeg vil gjerne få lov til å stille følgende
spørsmål til landbruksministeren:

«I en rapport fra Landbruksdepartementet
levnes Statskog liten ære i forbindelse med Forsvarets
etablering av Rena leir i Åmot. 

Vil statsråden initiere at Statskog
får klarlagt sitt ansvar som grunneier og dermed bidrar
med tilstrekkelige makeskiftearealer, slik Stortinget
har forutsatt gjennom vedtaket om etablering av Regionfelt
Østlandet i Gråfjellet?»

  Jeg vil gjerne takke statsråden for
et svar som jeg i all hovedsak er svært godt fornøyd med.
Jeg er enig med statsråden i at det ikke er noen grunn
til å blande seg inn i hvem som har skyld og ikke, i den
prosessen som har vært tidligere.

Jeg har to presiseringer som jeg gjerne vil
ta med. Den ene er at statsråden som medlem av regjeringskollegiet kunne
bidra til å få bevilgninger på plass
som gjør at det blir mulig å foreta disse makeskiftene.
Det er nå én ting. Men viktigere kanskje i denne
sammenheng er siste setning i statsrådens svar, om et møte
mellom Forsvarets bygningstjeneste og Statskog. Der ville jeg ønsket
at også grunneiernes interesseorganisasjoner ble trukket
inn i de møtene på et tidlig tidspunkt, slik at
man unngikk de misforståelser som jeg tror er noe av årsaken
til den misnøyen som tidvis har vært i forbindelse
med disse meget store makeskiftene som foregår i tilknytning
til Forsvarets etableringer på Rena – om
statsråden ville bidra med det.

