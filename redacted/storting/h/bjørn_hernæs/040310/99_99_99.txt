 Jeg vil gjerne få lov til å stille følgende
spørsmål til justisministeren:

«Hamar Arbeiderblad beretter 3. mars
om to politibetjenter som reiste tur-retur Trysil, dvs. 200 km,
og brukte en hel arbeidsdag samt to timers overtid på å frakte
en varetektsfange fra Hamar politistasjon
til tinghuset. Avstanden er på 800 – åtte
hundre – meter. Med pressede budsjetter er det
vanskelig å se at dette er fornuftig
ressursanvendelse.

Kan statsråden informere om hvilke
rutiner som gjelder for slike transporter?»

 Jeg vil svært gjerne takke statsråden
for et veldig klart og greit svar.

Vi blir sikkert fort enige om at verken jeg eller
statsråden skal drive med detaljregulering av politidistrikt.
Men vi må kunne si at i forbindelse med politireformen
var det vel nettopp disse tingene vi hadde i tankene at
vi skulle unngå. Jeg synes imidlertid at svaret fra statsråden er
så klart at jeg går ut fra at det blir lagt merke
til i vedkommende politidistrikt, og at eventuelt også Politidirektoratet
følger opp saken i den utstrekning det skulle være nødvendig.

Jeg er ikke ute etter å henge
ut noen i en slik sak, men å finne konstruktive
løsninger, slik at dette kan unngås for framtiden.

