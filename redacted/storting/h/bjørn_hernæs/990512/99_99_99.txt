  Jeg vil gjerne få lov til å stille følgende
spørsmål til sosialministeren:

 «I lokalene til Løiten Brænderi
er det, ved hjelp av arbeidslyst, kreativitet og formsans, etablert
en bedrift med 25 arbeidsplasser som produserer håndlagede
lys i en fantastisk variasjon av form og farver. Produksjon og salg,
basert på tusenvis av besøkende fra inn- og utland, holder
til i tradisjonsrike lokaler. En spesialpakket original Løiten
aquavit ville passe som hånd i hanske i et utvidet sortiment. 

Kan statsråden se for seg en  «Aquavit-shop» i
disse omgivelsene?»

  Dette var et usedvanlig oppløftende
svar. Innledningen var selvfølgelig bedre enn avslutningen,
men også der finner jeg mye godt, for hvis jeg forstår
statsråden rett, er det hensynet til detaljmonopolet som
gjør at hun ikke kan følge sitt indre øye.
Dermed har vi åpnet for den glimrende muligheten at Vinmonopolet
kan åpne et utsalg i de samme lokalene. Hvis det ikke skulle
være tilfellet, må vi i hvert fall få en
annen begrunnelse for det, enn den som er gitt i svaret, og det
går jeg ut fra at vi ikke får. 

Jeg har bare lyst til å anskueliggjøre
litt hva vi snakker om her. Her har vi en liten gavepakning (representanten viste
fram gavepakningen) med dette utmerkede produktet, laget sammen
med en lokal håndverker som lager tradisjonsrike drikkebegre
i tinn. Andre tenkbare løsninger er glass lagd av tre.
En tredje variant er lokale glassverk, og glassblåsere
som kan delta i den samme prosessen. Dette åpner for store
muligheter, og jeg gleder meg til å høre statsrådens
bekreftende svar på at hvis Vinmonopolet tar seg av salget,
kan dette la seg gjøre. 

