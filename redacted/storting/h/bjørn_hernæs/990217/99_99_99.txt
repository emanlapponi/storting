  Jeg tillater meg å stille følgende spørsmål
til fungerende justisminister:

«Synes statsråden at landets
hovedlufthavn er et egnet sted for ekskursjoner for fanger med alvorlig
kriminell bakgrunn, men som allikevel soner i åpen anstalt,
og er statsråden enig med talsmannen i Justisdepartementet, som
i Dagsrevyen 11. februar 1999 forteller oss at den rømningen
vi nettopp har opplevd i forbindelse med en slik ekskursjon, er
prisen vi må betale for en liberal kriminalpolitikk?»

 Takk for svaret.

Når det gjelder sted for ekskursjoner
for forbrytere med alvorlig kriminell bakgrunn, kan jeg ikke tenke
meg noe sted som er mindre egnet enn landets hovedflyplass. Det
er midt i hjertet for å slippe unna til alle kanter av inn-
og utland. Så uten å detaljstyre, måtte
det kanskje være mulig å hviske noen i øret
at stedsvalget i denne sammenhengen synes usedvanlig lite velvalgt. 

Ellers er jeg selvfølgelig klar over
og helt enig i det vi sa i innstillingen til kriminalomsorgsmeldingen
når det gjelder soning. Der sies det også at det
må foretas individuelle vurderinger i forhold til den enkelte
straffedømte. Og da stiller jeg fortsatt spørsmålet:
Hva gjør vi med innsatte som åpenbart synes det
er morsomt å trille ball i hatt med norske myndigheter
og drive ap med norske myndigheter gjennom intervjuer mens de er
på frifot? Og: Hvilke reaksjoner vil statsråden
anbefale, uten å detaljstyre, at man skal foreta seg når
man forhåpentligvis får tak i rømlingen?
Hvis vi ikke tar vare på denne liberale fengselspolitikken,
står vi i fare for å komme i utakt med opinionen,
og da vil det presse seg frem en politikk som går motsatt
av den retningen som jeg tror både statsråden og
jeg ønsker. 

