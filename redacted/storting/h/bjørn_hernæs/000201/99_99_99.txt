 Det er representanten Falchs formulering om at flertallsinnstillingen innebærer en mistillit til ungdommen, som gjør at jeg må få gi et par kommentarer. Når vi nå gjennom debatten har fått bekreftet at ikke bare en enstemmig komite, men også statsråden lover å sørge for at det ikke er praktiske hindringer i forhold til intensjonen i innstillingen, er dette et uttrykk for det stikk motsatte av mistillit til ungdommen. Det er uttrykk for en positiv holdning til ungdommen. 




Jeg har lyst til å gi uttrykk for anerkjennelse til Kystpartiet for at de har reist og fått avklart denne viktige saken. Så må man ikke bli så ivrig i den sammenhengen at det beste gjøres til det godes fiende.




