  Jeg vil gjerne stille følgende spørsmål
til forsvarsministeren:

«I forbindelse med utbygging av Regionfelt
Østlandet er det satt av 62 mill. kroner til kulturminneprosjektet. Per
i dag er det avdekket 366 kulturminner, hovedsakelig fangst-, jern-
og kullgroper, på 15 pst. av det 226 km2 store feltet.

Er statsråden enig i at kulturminnene
i området med dette i hovedsak er registrert og bevart
for fremtiden, slik at midlene kan brukes i spesielle områder
og ellers overføres til andre formål?»

  Takk for svaret. Nesten enig er også bra! 

Jeg vil slutte meg til det som statsråden
sier om at det er helt nødvendig å sikre at kulturhistorisk
kunnskap ikke går tapt, og at utbyggingen av regionfeltet
må tilpasses øvrige natur- og samfunnsmessige
hensyn. 

Nå gikk spørsmålet
mitt på registrering, og det svarer jo statsråden
på innledningsvis. Men så tar han også opp spørsmålet
om de arkeologiske utgravningene, og det fremkommer ikke helt av
svaret hvor langt man er kommet der, og hvilke kostnader som er
påløpt. Det ville være ønskelig
om statsråden kunne si noe om både takt og omkostninger
så langt.

Ellers forstår jeg svaret i den retning
at det er ting som tyder på at man ikke vil behøve
alle de til sammen 62 mill. kr som er satt av til prosjektet. Det
var vel slik jeg måtte forstå statsrådens
formulering – det var vel ikke en formulering, men en antagelse – om
at det kanskje kan være noen penger å spare på prosjektet. 

  Jeg vil gjerne få lov til å stille følgende
spørsmål til samferdselsministeren:

«De varslede nedleggelsene av Braathens
ruter har vakt bestyrtelse i de aktuelle områdene.

Vil statsråden ta et initiativ for å se
på mulighetene for at mindre, private selskaper kan tilby
et lønnsomt rutenett, for eksempel i form av en «melkerute» Gardermoen-Tynset-Leirin-Vigra-Gardermoen?»

  Takk for svaret.

Statsråden har studert Høyres
alternative statsbudsjett, så da tror jeg han vet at vi
støtter Regjeringens forslag når det gjelder momsreformen,
og at vi har foreslått å avvikle alle flypassasjeravgifter
i løpet av to år. I forbindelse med statsrådens
svar – som i og for seg ikke er uinteressant – er
det interessant om han kan tenke seg å være med
på å bruke flypassasjeravgiftene i en prosess
for å se om det er mulig å få lønnsomme
flyruter innenfor de aktuelle områdene. Om man her snakker
om Tynset eller om man snakker om Røros, er uinteressant
for fjellregionen. Disse flyplassene, først og fremst Røros,
oppfattes som flyplasser for en hel region.

Og så er det neste spørsmål.
For det første: Vil statsråden vurdere å bruke
flypassasjeravgiftene i en prosess for å gjøre
det mer sannsynlig at man kan få til kommersielt lønnsomme
ruter? Og for det andre: Vil statsråden ta et initiativ – det
er det jeg ber om – for å sørge for at
disse anbudene kommer, slik at man kan bidra aktivt for å få til et
lønnsomt rutetilbud?

