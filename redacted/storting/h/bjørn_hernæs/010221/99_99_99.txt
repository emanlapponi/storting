  Jeg vil gjerne få lov til å stille følgende
spørsmål til landbruksministeren:

«I innstillingen til skogmeldingen
(Innst. S. nr. 208 for 1998-1999) ville flertallet ikke være
med på Høyres ønske om å erstatte
prisreguleringen med fri prisdannelse. Flertallet sa allikevel at «det
kan være grunnlag for å vurdere en særskilt
kalkulasjonsrente for verdsetting av skog». Det er gått
snart to år siden skogmeldingen, og noen økt aktivitet
i Skog-Norge er ikke nådd. 

Når vil statsråden følge
opp henstillingen i skogmeldingen?» 

  Takk for svaret til statsråden. Som
et første skritt er dette bra og går i riktig
retning, og det bør kunne føre til at den negative
utviklingen vi har hatt i skogbruket, blir snudd til økt
omsetning av eiendommer, mer aktive eiere og høyere avvirkning
som noen av målene.

Allikevel har jeg lyst til å minne
statsråden om at i Finansdepartementets retningslinjer
fra desember, tror jeg – i hvert fall årsskiftet
1999/2000 – ble den risikofrie realrenten satt
til 3,5 pst. Dette samsvarer etter min oppfatning bedre
med den realrenten som gjerne benyttes i investeringskalkyler for
skogkultur.

Jeg har to spørsmål, og så skal
jeg la det være med det: Vil statsråden vurdere å sette
kalkulasjonsrenten ytterligere ned? Og kan han være mer
presis på hva som ligger i ordene «om kort tid»?
Kan vi vente en avklaring innen halvårsskiftet?

