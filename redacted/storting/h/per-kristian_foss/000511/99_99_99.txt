En fornuftig politikk for hele landet forutsetter et samspill by – land. Stortinget har hatt mange debatter om utvikling av distriktspolitikk, få debatter om en aktiv bypolitikk. Her mangler det en balanse.




Høyres landsmøte hadde en debatt også om bypolitikk, i tillegg til distriktspolitikk. Det er en misforståelse når statsråden, slik hun har gjort seg skyldig i, i dagens aviser, Nationen bl.a., henviser til at utspillet på Høyres landsmøte dreide seg om at storbyene skulle tilgodeses med «statlige investeringer». Da har statsråden ikke lest uttalelsen. Det dreier seg ikke om statlige investeringer, men om å beholde mer av egne skattemidler. De undersøkelser som er foretatt – og som man bruker i polemikken for å si at det er en pengestrøm til byene, altså ikke bare til Oslo – dekker derfor ikke virkeligheten. Halvparten av det som tillegges byregionene, gjelder Rikshospitalet og Gardermoen, og med respekt å melde, det hjelper ikke på sosiale problemer i Tromsø om man bygger et rikshospital i Oslo, langt mindre hjelper Gardermoen på Bergens pressproblemer. Dette er å blande fullstendig, med sikte på en ren avsporing.




Men honnør til interpellanten som tar opp temaene, med Oslo konkret. Jeg håper han får partiet sitt med seg etter hvert. Det vil hjelpe. 




Tilbake til undersøkelsen om de statlige investeringer. Jeg har bare lyst til å be statsråden trekke frem andre sider ved den Asplan Viak-rapporten som hun har foran seg, f.eks. tabell nr. 1 på side IV, som viser at statens investeringer og overføringer i forhold til folketallet i Oslo viser at byen ligger på et gjennomsnitt. Der er altså såkalte hovedstadsprosjekter holdt utenfor. Og med respekt å melde, det er ikke hovedstadsprosjektene som løser Oslos spesielle sosiale problemer.




Det er en del problemer knyttet til byer. En del er knyttet til større byer. Men det er en illusjon å tro at disse sosiale problemer forsvinner om man reiser til Romerike eller Indre Østfold. Gjennomsiktighet i et lokalsamfunn kan diskuteres. Men det er vel også den side ved det at for å se gjennom problemer må man også være villig til å se dem og ikke se gjennom fingrene med dem. Så det er ikke så svart/hvitt at rusproblemer ikke eksisterer utenfor en storby, men bare i en storby. Men det er en overrepresentasjon i byer, og særlig i større byer. Deri ligger problemet. La oss nyansere dette. Jeg forventer at statsråden setter fart i arbeidet med å gjøre noe med rusproblemene.




Til slutt følgende lille hjertesukk: Det er ikke sant – det er ikke korrekt – når statsråden gir inntrykk av at Oslo kan benytte eiendomsskatt bare for noen få utvalgte rike mennesker eller store eiendommer. Eiendomsskatt innført i Oslo vil ramme alle og i særdeleshet de som nylig har kjøpt med høy takst, og da gjør det storbykostnadene på bosiden enda høyere, gjør altså vondt verre.




Hans J. Røsjorde hadde her gjeninntatt presidentplassen.




En fornuftig politikk for hele landet forutsetter et samspill by – land. Stortinget har hatt mange debatter om utvikling av distriktspolitikk, få debatter om en aktiv bypolitikk. Her mangler det en balanse.




Høyres landsmøte hadde en debatt også om bypolitikk, i tillegg til distriktspolitikk. Det er en misforståelse når statsråden, slik hun har gjort seg skyldig i, i dagens aviser, Nationen bl.a., henviser til at utspillet på Høyres landsmøte dreide seg om at storbyene skulle tilgodeses med «statlige investeringer». Da har statsråden ikke lest uttalelsen. Det dreier seg ikke om statlige investeringer, men om å beholde mer av egne skattemidler. De undersøkelser som er foretatt – og som man bruker i polemikken for å si at det er en pengestrøm til byene, altså ikke bare til Oslo – dekker derfor ikke virkeligheten. Halvparten av det som tillegges byregionene, gjelder Rikshospitalet og Gardermoen, og med respekt å melde, det hjelper ikke på sosiale problemer i Tromsø om man bygger et rikshospital i Oslo, langt mindre hjelper Gardermoen på Bergens pressproblemer. Dette er å blande fullstendig, med sikte på en ren avsporing.




Men honnør til interpellanten som tar opp temaene, med Oslo konkret. Jeg håper han får partiet sitt med seg etter hvert. Det vil hjelpe. 




Tilbake til undersøkelsen om de statlige investeringer. Jeg har bare lyst til å be statsråden trekke frem andre sider ved den Asplan Viak-rapporten som hun har foran seg, f.eks. tabell nr. 1 på side IV, som viser at statens investeringer og overføringer i forhold til folketallet i Oslo viser at byen ligger på et gjennomsnitt. Der er altså såkalte hovedstadsprosjekter holdt utenfor. Og med respekt å melde, det er ikke hovedstadsprosjektene som løser Oslos spesielle sosiale problemer.




Det er en del problemer knyttet til byer. En del er knyttet til større byer. Men det er en illusjon å tro at disse sosiale problemer forsvinner om man reiser til Romerike eller Indre Østfold. Gjennomsiktighet i et lokalsamfunn kan diskuteres. Men det er vel også den side ved det at for å se gjennom problemer må man også være villig til å se dem og ikke se gjennom fingrene med dem. Så det er ikke så svart/hvitt at rusproblemer ikke eksisterer utenfor en storby, men bare i en storby. Men det er en overrepresentasjon i byer, og særlig i større byer. Deri ligger problemet. La oss nyansere dette. Jeg forventer at statsråden setter fart i arbeidet med å gjøre noe med rusproblemene.




Til slutt følgende lille hjertesukk: Det er ikke sant – det er ikke korrekt – når statsråden gir inntrykk av at Oslo kan benytte eiendomsskatt bare for noen få utvalgte rike mennesker eller store eiendommer. Eiendomsskatt innført i Oslo vil ramme alle og i særdeleshet de som nylig har kjøpt med høy takst, og da gjør det storbykostnadene på bosiden enda høyere, gjør altså vondt verre.




Hans J. Røsjorde hadde her gjeninntatt presidentplassen.




