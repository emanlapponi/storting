 Jeg skjønner at statsråden er like byråkratisk overfor alle kommuner. Men jeg
                     er litt overrasket over at når en bydel, et bystyre eller en kommune ønsker å
                     ta ansvar selv, og peker på at deres prosjekt har gitt bedre resultater enn
                     alle sammenlignbare fordi det drives etter en annen modell enn det som hittil
                     er gjort, er departementet, får jeg nesten si – for jeg kjenner jo igjen mer av
                     departementet i svaret enn av statsråden – så byråkratisk at man sier at dette
                     ikke kan fortsette. Hvorfor kan ikke det som fungerer, fortsette, når det har
                     vist seg å fungere bedre enn det statsråden nå sier skal skje etterpå, etter at
                     prøveprosjektet er avsluttet? 

