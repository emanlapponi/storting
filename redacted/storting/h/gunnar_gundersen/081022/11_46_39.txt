  Jeg har et spørsmål til forsvarsministeren:


«Da Regionfelt Østlandet ble etablert, var en av betingelsene virksomhetsfrie perioder av hensyn til befolkning, friluftsliv, jaktinteresser og annen utmarksbasert aktivitet. Samtidig ble alle restriksjoner på Rødsmoen skytefelt opphevet. Det er en potensiell kime til konflikt, og forutsigbarheten med hensyn til om det er aktivitet eller ikke, er borte.


Vil statsråden ta initiativ til en gjennomgang av utfordringene som forskjellige bruksbestemmelser i de to skytefeltene skaper, med henblikk på å avverge unødvendige konflikter?»


