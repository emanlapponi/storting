 Jeg vil stille et spørsmål til finansministeren: 

«Mange norske pensjonister i utlandet er bekymret etter å ha mottatt brev fra
              Skatteetaten om at deres pensjon fra 1. januar 2010 blir trukket med 15 pst. skatt til
              Norge før utbetaling. I brevet opplyses det om unntak fra å skulle betale denne
              skatten. Skattyter må selv framskaffe denne dokumentasjonen. Det vil for mange ta tid,
              og de kan komme til å oppleve en lang periode med lave utbetalinger grunnet
              dobbeltbeskatning. 

Vil statsråden ta initiativ til praktiske og fleksible overgangsordninger?» 

