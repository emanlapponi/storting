  Jeg hører at kunnskapsministeren sier
to ting på samme tid. Man gjentar Soria Moria-erklæringen,
samtidig som man egentlig sier at det skal settes krav.
Jeg er veldig klar på det, jeg tror at skal man få kvalitet
i utdanningen, må man også sette krav.
Det er ingen uenighet om at yrkesfaglig studieløp osv.
kan føre fram til en plass på høyskole,
men da må man faktisk tilfredsstille kravene. Norge
snakker mye om at det er kompetanse som skal gi Norge
konkurransefortrinn i framtiden, og da kommer vi ikke
utenom å stille de kravene. Ut fra det svaret kunnskapsministeren
gir, skjønner jeg ikke helt hvorfor han ikke bare
kan gjøre det klart at det er studiets krav til kunnskap
og kompetanse som skal være grunnleggende for
om man kan komme inn og fortsette et løp på høyere
utdanning. Det framstår egentlig for meg som en gåte
at man ikke bare kan være
klar på det.

