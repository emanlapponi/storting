 Det er jo håp i hengende snøre – og vi får håpe at den siste delen av statsrådens svar viser at det faktisk vil skje.


Det er jo nettopp slik at færre nå betaler formuesskatt, og at man henger seg opp i det – det kaller jeg egentlig Halvorsens knipetangoperasjon – i forhold til eierskap. Det er et faktum at færre betaler formuesskatt fordi man har fjernet bunnfradragene, men man har økt formuesskatten for eierne ganske dramatisk gjennom å fjerne aksjerabatten. Når statsministeren i dag har fokusert på det å skape arbeidsplasser for framtidig velferd, er det etter min mening ganske dramatisk at man gjør den knipetangoperasjonen når det gjelder eierskapet. Jeg hadde egentlig tenkt å spørre om finansministeren vil rettlede sin sjef med tanke på hans villfarelse. Når han skal prøve å skape arbeidsplasser, må man også ha fokus på eierskapet. Min påstand er at dette slår veldig negativt ut i Distrikts-Norge. Jeg håper finansministeren vil gå tilbake og ta en ekstra prat med statsministeren om akkurat det.


