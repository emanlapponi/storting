 Ja, heldigvis er det jo det, men som også sentralbanksjefen sa i sin tale, har vi hatt ekstremt gode forutsetninger, og det er mye som gjør at vi får arbeidsplasser i Norge. Så vi er enige om at det er mange andre ting som teller.


Nå har vi i Finansavisen og i andre medier lest om at man skal lytte til folket. Det slås også fast at man ikke lytter til skattøren. Og tidligere i dag ble bedriften Nergård AS dratt fram. Finanskomiteen har fått brev fra fylkesrådet i Troms, som bl.a. er fra Arbeiderpartiet, som ber om at man gjør et unntak når det gjelder de generelle formuesskattereglene, fordi man ser hvor dramatisk dette er for arvingene til Nergård AS.


Stortingsrepresentant fra Arbeiderpartiet, Bendiks H. Arnesen, gikk ut i Troms Folkeblad den 5. februar og sa at dette ikke var «vår intensjon». Jeg synes man da skal slutte med dobbeltkommunikasjon, og si at man ønsker å ramme eierskapet i norske bedrifter, og at man ikke er veldig opptatt av hva det eierskapet betyr for arbeidsplasser i Distriks-Norge.


