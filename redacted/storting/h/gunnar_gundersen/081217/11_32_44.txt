 Jeg takker for gjennomgangen. Dette spørsmålet har blitt liggende en god stund
                     på grunn av reisevirksomhet hos kunnskapsministeren, så komiteen har hatt fokus
                     på dette. Men jeg takker for gjennomgangen og ser at den i og for seg er
                     riktig. 

Men det er andre ting som slår i motsatt retning for skolene. Vi vet at de også
                     får en pensjonsbelastning neste år som ikke er tatt med i beregningsgrunnlaget.
                     Her er det skoler som vi vet har operert i god tro. De har planlagt et helt
                     skoleår og skrevet avtaler ut fra en helt annen forutsetning enn de nå har.
                     Særlig for skoler som er i vekst, skaper det en kjempeutfordring fordi de får
                     trekk ut fra nytt elevgrunnlag og ikke ut fra det grunnlaget de tidligere har
                     hatt. 

Jeg undres litt over at statsråden fortsatt har et så stort behov for å
                     gjennomføre dette så raskt, når det er så mye usikkerhet i beregningene, og
                     skolene umulig kunne ha sett det selv. Jeg vil be statsråden om å gå tilbake og
                     igjen se på hvordan man skal behandle private aktører. 

