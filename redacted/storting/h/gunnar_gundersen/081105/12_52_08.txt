 Jeg vil rette følgende spørsmål til kunnskapsministeren:


«På TV 2‑nyhetene den 16. oktober stilte statsråden opp i et intervju rundt spesialundervisning i Lunner kommune. Kommunen må kutte kostnader. Ordføreren understreket at kommunen skal drive en skole i tråd med lovverket, men statsråden bidro til å skape tvil om dette. Lunner kommune har hatt et tilbud om spesialundervisning på ungdomstrinnet utover det som er lovpålagt, og vurderer sine handlinger nøye.


Var statsråden i kontakt med kommunen for å orientere seg om situasjonen før han ga sin kommentar til TV 2?»


