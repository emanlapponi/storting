 Jeg har sett innslaget flere ganger, og jeg tror det er liten tvil om at det sås tvil om hvorvidt kommunen vil følge det som er lovpålagt.


Statsråden og jeg helt enige om at vi bør ha en tøffere oppfølging av det som faktisk er lovpålagt, også når det gjelder spesialundervisning. Men kommunene er også pålagt å tilpasse seg en økonomi innenfor de rammene de faktisk opplever. Her var det en kommune hvor ordføreren stod fram og garanterte at den tilpasningen ikke ville skje på bekostning av det som er lovpålagt.


Jeg mener det er et ganske viktig skille i vår måte å drive samfunnet på at kommunene har både en rett og en plikt til å tilpasse seg slik de finner det mest fornuftig, så lenge de ikke bryter lovverket. Det var det jeg reagerte på da statsråden var ute og kommenterte. Jeg vil be om at han avklarer det for framtiden, slik at man ikke bidrar til å så tvil om hva som foregår ute i de enkelte kommuner.


