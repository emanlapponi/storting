 Slik sett er jeg fornøyd med svaret. Men kunnskapsministeren vet også at i norsk skole har vi en stor utfordring i å finne nye løsninger for nettopp spesialundervisningen. Vi har fokusert veldig på dette med tidlig innsats, at man kanskje må gi spesialundervisning mye tidligere.


Man har ganske stor kreativ kraft ute i de mange kommunene rundt omkring i landet, og det er igjen viktig at statsråden ser forskjellen mellom det å kommentere forhold som bryter loven, og forhold hvor kommunene tilpasser seg innenfor det som er deres grad av frihet – den friheten som lovverket gir. Det var for å ta opp det jeg mente var et lite overtramp overfor Lunner kommune i forhold til nettopp den graden av frihet kommunene skal ha til å kunne tilpasse sine tjenester, jeg stilte spørsmål i dag.


