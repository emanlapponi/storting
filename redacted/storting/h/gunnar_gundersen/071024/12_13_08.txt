  Jeg vil få stille følgende
spørsmål til miljøvernministeren:

«Vi har nå tre års
erfaring med rovviltpolitikken etter forliket. Konfliktnivået
skulle ned, men øker stadig. Statsråden og myndighetene
holder seg til bestandsmålet, mens det er åpenbart
at en rekke av de andre forutsetningene Stortinget la
til grunn for forliket, ikke er holdbare. Konfliktnivået øker
sterkt, og i Nationen den 17. oktober signaliseres økt
konsentrasjon i de berørte områder.

Mener statsråden at denne
konsentrasjonspolitikken er i tråd med Stortingets intensjon?»

