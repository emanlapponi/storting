  Jeg har stor forståelse for det med
at miljøvernministeren ikke har sittet
i posten veldig lenge. Men jeg vil jo da be ham om å lese hele
innstillingen.

Hvis man finner ut at en politikk ikke
går i hop med det som var Stortingets intensjon, ville
det kanskje være på tide å ta
det opp igjen til debatt og se hvordan man legger opp en politikk
som gjør at man unngår de store konfliktene. I
dag er vi inne på et spor som skaper stadig større
konflikter. Man snakker om kompenserende tiltak. Det er i stor grad
inngjerding. Jeg finner det utrolig at en miljøpolitikk
skal gå ut på å gjerde inn mye av arealet
og dele opp utmarka. Jeg finner at det reduserer verdien
av utmarka. Det er ingen holdbar politikk, slik jeg ser det.

Jeg kan stille spørsmålet
veldig enkelt: Er det i en rød-grønn regjerings ånd
at i og for seg ganske næringssvake områder
som disse som det dreier seg om, og som nå også tar
belastningen, skal få økt belastning i navnet
av en rovviltpolitikk?

