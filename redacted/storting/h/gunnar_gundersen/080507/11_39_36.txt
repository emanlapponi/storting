 Det var godt
statsråden mjuket opp svaret sitt med den siste kommentaren. 

Han sa i og for seg at dette hadde vært på kommunal høring,
og at man skulle samarbeide lokalt. Da er det litt selvmotsigende at man
faktisk freder den ene brua som man lokalt ikke har vært innstilt
på skal bli fredet. Det er tre bruer over Glomma ved Elverum, og to
av dem har kommunen ønsket å vurdere å frede, og så
er det den tredje som man freder. Den er faktisk en helt sentral ferdselsåre,
og det er veldig vanskelig å finne rom rundt. 

Vi mangler jo
ikke akkurat instanser som har innsigelsesrett i forhold til lokaldemokratiet,
og de vurderer ut fra sine egne særhensyn. Så sitter kommunen
igjen og må ta belastningen og prøve å finne en vei gjennom
alt dette. Ser statsråden at her er det en alvorlig utfordring i forhold
til lokaldemokratiets mulighet til å finne handlingsrom for sin egen
utvikling og infrastruktur? 

