 Mitt spørsmål
går til miljø- og utviklingsministeren: 

«Riksantikvaren
har varslet fredning av Glåmbrua i Elverum. Brua er tidstypisk, men
har aldri blitt betraktet som noen estetisk nytelse. Brua er en svært
sentral ferdselsåre gjennom Elverum og for trafikk til Trysil som
skidestinasjon. Det er bare et tidsspørsmål før man
må finne nye løsninger med større kapasitet for trafikk
over Glomma og gjennom Elverum. Frykten er nå stor for at fredningsønsket
skal skape problemer i så måte. 

Er statsråden enig
med Riksantikvaren i hans vurderinger?» 

