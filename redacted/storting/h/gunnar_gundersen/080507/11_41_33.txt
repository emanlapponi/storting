 Jeg synes det er betryggende at man kan ta hensyn til det. Når
det gjelder sammenlikningen mellom Gamle Aker kirke og brua i Elverum, blir
det å dra det litt langt. Jeg tror nok man vil se tilbake på
brua i Elverum som noe som representerer noe tidstypisk, og da er det kanskje
noe tidstypisk dumt, for nå går man egentlig og håper
på en ny storflom i Elverum som kan ta med seg hele brua. Det er faktisk
den eneste brua jeg har sett som er planlagt så lav at den ikke tåler
en skikkelig flom. Det var fare for den i 1995. 

Jeg synes statsråden
i og for seg har mjuket opp svaret lite grann, og at man ikke setter bom
stopp for all utvikling rundt brua. Men jeg vil også be om at man
er litt varsom med å gå inn med denne type vedtak i så
sentrale infrastrukturspørsmål i en kommune som også
er i en fase hvor man har utredet framtiden til den åren som her blir
fredet midt oppi prosessen. 

