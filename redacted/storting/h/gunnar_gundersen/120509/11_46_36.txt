 Mitt spørsmål går til landbruks- og matministeren. En liten kommentar til avslutningen av forrige: Mange venter spent på den rapporten, men det får vi ta når revidert kommer.


Men spørsmålet er:


«Statskogs kjøp av Borregaard Skoger var mye debattert. Statskog ervervet seg gjennom kjøpet en eiendom som setter dem i lederposisjon innen norsk skogbruk. I Nationen den 3. mai og med referanse til klimameldingen refereres det til at Statskog nå nedjusterer planteambisjonene på Borregaard Skogers areal og legger seg på lovens minimumskrav. Eksempelets makt er sterk.


Slutter statsråden seg til Statskogs strategiskifte, eller vil han ta initiativ gjennom generalforsamling til å heve ambisjonsnivået i Statskog?»


