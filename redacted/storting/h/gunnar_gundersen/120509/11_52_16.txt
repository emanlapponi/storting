 Det er bra!


Da vil jeg også rette oppmerksomheten mot et oppslag som har vært i Nationen etter dette oppslaget, som lovpriser lønnsomheten ved Statskogs kjøp av Borregaard Skoger, der man skryter lønnsomheten nærmest opp i skyene.


Jeg har gått inn i årsberetningen til Statskog, og der gir man en totalrentabilitet på Statskog nå på 3,4 pst. Det framkommer også at det er en tredobling av hogstvolumet i Statskog.


Her er det uhyre mange problemstillinger for en eier å følge opp. Det er ikke noe problem i skogbruket å realisere en stående skogkapital i noen få år og ha det litt morsomt en stund, men med de omløpstider vi har i norsk skogbruk, er den moroa over ganske fort. Da kommer regningen ved at man fortsatt sitter igjen med en høy gjeldsbelastning. Det tror jeg er realiteten for Statskog, og jeg ber statsråden følge nøye med på hvilke strategivalg selskapet her gjør.


