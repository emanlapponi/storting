 Jeg vil gjerne stille kunnskapsministeren følgende
spørsmål:

«Kompetanseheving for lærerne
er svært sentralt i Kunnskapsløftet.
Det er bevilget store ressurser til dette. Det er imidlertid kommet
klare signaler fra flere hold på at intensjonene er fulgt
opp i varierende grad av kommunene.

Hvilke tiltak har statsråden satt
i verk for å kontrollere at midlene er brukt til kompetanseheving
som forutsatt, og hvilke tiltak vil bli satt i verk overfor kommuner
som ikke har fulgt opp sitt ansvar som skoleeier?»

