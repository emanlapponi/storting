 Der er jeg enig med kunnskapsministeren. Jeg
tror ikke vi kan dirigere dette ned til hver enkelt skole,
men det er noe helt annet når det gjelder å følge
opp i hvilken grad hver enkelt skole og hver enkelt skoleeier bruker
midlene som forutsatt.

Jeg konstaterer at kunnskapsministeren egentlig ikke har
svart på det som var spørsmålet i utgangspunktet.
Det er: I hvilken grad kan man begynne å kontrollere ned
til hver enkelt skole, og i hvilken grad blir kompetansehevingen
og Kunnskapsløftet fulgt opp som forutsatt? Han har heller ikke
svart på i hvilken grad det ansvaret hver enkelt skoleeier
har, blir fulgt opp.

Jeg har vært i bedrifter og ledet
bedrifter, og jeg har også ledet familien som
en bedrift, og det å betrakte alt dette ut fra gjennomsnittsbetraktninger,
er noe av det farligste man kan gjøre. Man skal sette i
verk tiltak. Man dirigerer ikke hva som skjer, men man
følger opp og vet hva som skjer i de enkelte enhetene rundt
omkring. Det synes jeg også kunnskapsministeren
skulle ha som ambisjon.

