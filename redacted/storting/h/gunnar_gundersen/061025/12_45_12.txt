 Hver enkelt skole ble jo nevnt til slutt. Jeg
mener at norsk skolevesen kanskje i betydelig grad lider
av at man hele tiden kommer med gjennomsnittsbetraktninger,
og at man ikke går ned på enkeltskoler
når man skal følge opp.

Statsrådens svar var en grei gjennomgang
av det vi kjenner. Jeg kan i og for seg dele opp min oppfølging.
I den samme Fafo-rapporten som kunnskapsministeren refererer til,
står det også:

«Skoleeierne
legger mer vekt på målet om å utvikle skolen
som lærende organisasjon enn det skolelederne gjør,
og de lærerne som er intervjuet så langt
legger liten vekt på dette målet i strategien.»

Er det noe Stortinget snakker om hele
tiden – det gjorde vi senest i går gjennom flere
debatter – er det å utvikle skolen
som lærende organisasjon. Det må være
en stor utfordring for kunnskapsministeren å bygge
opp metoder for å følge opp hvordan man faktisk
skal få gjennomslag på den enkelte skole. Det
var jo det som var spørsmålet: Hvilke tanker har
kunnskapsministeren om dette?

