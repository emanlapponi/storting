 Jeg tok ordet egentlig bare for å påpeke at vi har ganske mange sånne saker der vi får EU-direktiver som vi roser, og som vi bare tar inn over oss uten å ha noen medbestemmelse. Dette tror jeg er ganske viktige direktiv for norsk næringsliv. Ambisjonen er veldig høy. Man skal skaffe god informasjon om foretaksvirksomhet rundt omkring i hele Europa. Det kommer norske foretak til å nyte veldig godt av når målet er nådd. Jeg synes det var et poeng å ta ordet, for vi har en tendens til å kjefte på EU hver gang det er noe som kan oppfattes som galt, men de aller fleste vedtak i denne salen som omhandler EU, gjelder nettopp denne type virksomhet hvor vi ser positivt på det som skjer, og hvor vi ser nytten av den type ting som EU faktisk innfører. Det synes jeg det var et poeng å understreke, siden vi som regel bare kjefter på EU.


