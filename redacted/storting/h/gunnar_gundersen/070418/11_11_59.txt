 Jeg vil gjerne få stille finansministeren
et spørsmål:

«Skogformuene skal justeres. For «andre
verdier knyttet til eiendommen» står det i rettledningen
at «Beregningene av formuesverdiene skjer ved at brutto
leie-/festeinntekter som fremgår av næringsoppgaven,
multipliseres med kapitaliseringsfaktoren». Skogeiere blir
dermed pålagt å betale formuesskatt også på sine
kostnader.

Vil statsråden klargjøre
at bruttoinntekter ikke er grunnlag for formuesberegningene, eller
er dette et signal om at prinsippene for formuesverdier skal endres?»

