  Jeg takker for et skikkelig byråkratisk
svar.

Dette er det nesten umulig å lese
seg til i forskriftene. Regnskapsførere over hele
landet reiser rundt og forteller folk at det er brutto inntekt når
det gjelder jakt, som skal legges til grunn. Det har skapt sjokkbølger
rundt omkring i skogbruket blant folk som frykter 1 000 pst. økning
i formuesverdi, nettopp fordi man ikke tar hensyn
til kostnadene. Den forskriften som ble sendt ut, er gjennomsyret av
at man ikke ser annet enn at dette er døde
leieinntekter, som ikke medfører verdiskaping
og sysselsetting.

Jeg hadde håpet at finansministeren
faktisk hadde skjønt at det oppfattes ganske
dramatisk ute at man kan få slike formuesøkninger.
Jeg hadde håpet at finansministeren hadde kommet
med et klart svar om at det kun er leieinntekter, ikke
kostnader, som skal medberegnes i formuesskatten, for det venter
man faktisk på ute.

