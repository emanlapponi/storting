 Jeg tillater meg å stille følgende
spørsmål til kunnskapsministeren:

«Legeforeningen har igjen understreket
betydningen av fysisk aktivitet i skolen for å motvirke
fedme og andre helseproblemer som følge av inaktivitet.
Prosjektet Fysisk aktivitet og måltider i skolen fra 2004
har tilrettelagt for mer daglig fysisk aktivitet i skolen, og Kunnskapsløftet åpner
for mer bevisst satsing på fysisk aktivitet også utenom
kroppsøvingsfaget.

Hva vil statsråden gjøre
for å sikre at dette viktige arbeidet følges
opp ved den enkelte skole?»

