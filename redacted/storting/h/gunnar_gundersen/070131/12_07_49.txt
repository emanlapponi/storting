 Jeg takker for svaret. Jeg er veldig glad for
at det blir utarbeidet en policy på området, for
jeg har jo på mange måter invitert statsråden
til noen prinsipielle betraktninger om dette.

Det er mange kilder til finansiering
av kreftforskning, men Kreftforeningen påstår
jo selv – og det tror jeg er riktig – at de står
for 60–70 pst. av finansieringen på dette området.
Jeg tror også man vil sette veldig pris på signalene
rundt dette med gaveforsterkning.

Spørsmålet om automater tror
jeg vi skal la ligge nå, for det ligger vel under en annen
statsråd, og det var ikke mitt poeng å rette
oppmerksomhet mot automater. Men jeg synes de prinsipielle betraktningene
rundt hvor viktig en frivillig organisasjon skal være
innenfor dette feltet, og hvordan man ser på utvelgelse
av satsingsområder og slike ting, er ganske viktig,
og jeg kunne tenke meg å høre litt om
hvordan statsråden ser på nettopp den
ansvarsfordelingen som nå ligger der.

