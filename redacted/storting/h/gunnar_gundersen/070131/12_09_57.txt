  Jeg takker igjen for svaret, for jeg hadde
i grunnen tenkt å oppfordre statsråden
til at en slik gjennomgang ble satt i gang. Da skjønner
jeg at den allerede er i gang.

Jeg tror jo det kan være
mye synergi å vinne på å få en total
oversikt på området. Det kan også avverge
at man har dobbeltarbeid på forskjellige
felt, og det vil også rette fokus mot at man
får riktig prioritering mellom de forskjellige
områdene på denne type forskning.

Det med automater kommer vi helt sikkert tilbake
til i andre sammenhenger – i hvilken grad den
inntektskilden blir borte for Kreftforeningen. De har gjort en strålende jobb,
som også statsråden sier, og det er
viktig ikke å miste fokus på dette området.
Spørsmålet er om det policydokumentet som Forskningsrådet
da vil komme fram til, også vil bli lagt fram
for Stortinget, slik at vi kan få sett på det.

