 Jeg tillater meg å stille følgende
spørsmål til kunnskapsministeren:

«Kreftforeningen har de siste årene
kanalisert 100–120 mill. kr årlig til kreftforskning.
Foreningen varsler at de ikke vil
kunne opprettholde et så høyt nivå på støtte
til forskning framover. Kreftforeningens posisjon som
dominerende aktør og premissleverandør gjør
at frivillig innsats er helt avgjørende for aktiviteten
på dette feltet.

Hvilke tanker gjør statsråden
seg som ansvarlig minister
for forskning om ansvarsfordeling og framtidig finansiering
av innsatsen på et så viktig forskningsfelt?»

