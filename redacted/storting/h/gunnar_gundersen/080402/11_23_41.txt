 Mitt spørsmål
går til miljø- og utviklingsministeren: 

«Nå
har det skjedd igjen; en mann angrepet av bjørn i Sverige. Våren
2008 starter slik høsten 2007 ble avsluttet, rovvilt angriper mennesker.
Da rovviltpolitikken ble behandlet, ble de som hevdet at nærhet til
rovvilt kunne medføre fare, og at folk i rovviltområdene i
dag føler frykt og endrer sin adferd, slik forskning i Nord-Trøndelag
dokumenterer, latterliggjort. 

Ser statsråden at rovviltpolitikken
er bygget på feil grunnlag og oppfatninger, og ser han behov for å
endre kurs i lys av episodene i Sverige?» 

