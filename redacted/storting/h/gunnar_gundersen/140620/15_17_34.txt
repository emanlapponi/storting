 Det er stor enighet om at vi ikke skal ha noen debatt om dette, men i innstillingen henvises det til den såkalte utbytteordningen, og da bør det være riktig. At et parti hadde én representant for mye i salen, hadde ingen innvirkning på resultatet. Det avgjørende er at den avtalen som ble gjort den 23. oktober, ikke tok høyde for den situasjonen som da oppsto og ga et feil flertall i Stortinget, sammenlignet med hva det skulle vært – sånn at man er klar over det.


Når vi nå stemmer for det forslaget som ligger i innstillingen, er det mye på grunn av det vi prøvde å bruke den debatten som det ble referert til, til, nemlig å få avklart om forslaget som lå der den gangen, innebar at man skulle vurdere påbud om redningsvest, eller om det gjaldt et pålegg om redningsvest. Nå har vi fått den avklaringen, Dermed stemmer vi for forslaget, så det er en samlet komité som står bak innstillingen.


