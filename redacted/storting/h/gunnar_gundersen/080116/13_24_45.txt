 Det er jeg også i og for seg enig i. Men det hjelper ikke å
snakke, vi må også skape resultater. Det er det som bygger status
for hele skolen.

Jeg vil gjøre kunnskapsministeren oppmerksom
på en viss problematikk her. I Høyre har vi allerede foreslått
at man skal heve opptakskravet til lærerskolen. På førskolestudiet
er det ikke opptakskrav i det hele tatt. Det er ingen tvil om at det er
mange som kommer inn på førskolestudiet, som ikke ville ha
kommet inn på allmennfaglærerutdanningen. Dermed vil man kunne
oppleve at førskolelærerutdanning med tillegg vil kunne bli
en type kjøkkenvei inn i læreryrket. Det er en problematikk
som jeg synes man skal ta på alvor når man fokuserer på
status i læreryrket. Det må ikke skje. Jeg håper kunnskapsministeren
tar med seg det i de vurderingene han nå skal gjøre.

