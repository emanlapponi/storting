 Den forsikringen setter jeg veldig pris
på.

Jeg noterte meg at høringsforslagene inneholdt skjerping
av kravene. Vi diskuterer jo hvordan man nå skal heve statusen til
læreren. Det er et mangslungent spørsmål. Veldig mange
snakker om det, men det er spørsmål om hvilke tiltak man faktisk
setter i verk.

Jeg noterte meg at kunnskapsministeren sa til representanten
Thommessen tidligere i dag at førskolelærerne gjør en
utmerket jobb i skolen. Det er det mulig de gjør, ut fra sine forutsetninger.
Men de har også en helt annen pedagogisk plattform å jobbe ut
fra. Jeg tror, som i og for seg kunnskapsministeren avsluttet med, at det
at lærerne har utdanning og kompetanse for det nivået de skal
undervise på, er noe av det viktigste for å kunne heve statusen
til læreren. Da må vi ikke hele tiden gå i motsatt retning.

Så selv om ikke statsråden gav et klart og entydig svar,
at det ikke er aktuelt i dag, håper jeg han følger opp det
han sier i ord.

