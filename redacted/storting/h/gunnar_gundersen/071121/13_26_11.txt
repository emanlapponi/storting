  Jeg takker for svaret, som var en gjennomgang
av hvor saken står. Det står også i
Glåmdalen at det er de arkeologiske utgravningene som er
utfordringen.

Jeg oppfatter samferdselsministeren som positiv,
og at man her legger all kraft i å få til en kontinuerlig
utbygging. Det vil også fordyre prosjektet en
del hvis man begynner å flytte prosjektorganisasjonen.

Det som er veldig viktig, er at rv. 2 har underkapasitet i
dag. Dette er en sentral ferdselsåre for hele
distriktet. Den er også en ferdselsåre
for hele Det nordiske triangelet. Det er litt interessant å dra
inn i debatten. Jeg har notert meg at det kom en pressemelding fra
den norske samferdselsministeren og den svenske
samferdselsministeren i oktober hvor man legger mye mer vekt på den
grenseoverskridende
samferdselsinfrastrukturen. Det tror jeg er viktig å notere
seg, for Det nordiske triangelet er i EU-perspektiv også et
interessant prosjekt.

