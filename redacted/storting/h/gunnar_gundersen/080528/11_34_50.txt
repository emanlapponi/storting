 Jeg har oppfattet
finansministeren akkurat så positiv. Jeg håper at også
Skattedirektoratet leser referatene fra Stortinget. 

Det som er litt
spesielt her, er jo at den frivillige innsatsen faktisk avregnes med en
timelønn på 70 kr. Altså: AS-formen er valgt rett og
slett ut fra at man skal ha en beskyttelse i tilfelle det går skikkelig
dårlig. Da skal lagene som står bak, ha en beskyttelse. 70 kr
i timen ville i mange tilfeller bli kalt for sosial dumping i en del sammenhenger,
så det ville være ganske urimelig om staten gikk inn og tok
sin andel av overskuddet når man skal dele ut det som er blitt resultatet
av den frivillige innsatsen. 

Jeg oppfatter at svaret er så
positivt at jeg egentlig bare ønsker å avslutte med det som
en kommentar. 

