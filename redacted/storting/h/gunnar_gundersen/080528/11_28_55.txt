 Mitt spørsmål
går til finansministeren: 

«NRK Sportsrevyen meldte søndag
18. mai at fylkesskattesjefen i Hedmark ønsker å skattlegge
Birkebeinerselskapene. Birkebeiner-arrangementene er store, men drives i
stor grad av frivillighet. AS-formen er valgt fordi det er fornuftig. Idrettslagene
som er eiere, får utbetalt sin andel av overskuddet. En skattlegging
vil ramme de frivillige rundt Birkebeiner-arrangementene hardt. 

Ser statsråden dette som et problem, og vil hun foreta seg noe for
å unngå at skattereglene her kan ramme utilsiktet?» 

