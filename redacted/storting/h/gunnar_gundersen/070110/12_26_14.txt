  Jeg har hatt flere møter med Norwegian
selv. Og jeg har faktisk en liten bedrift selv som er godkjent som
lærlingbedrift. Jeg tror ikke mange bedrifter
har gått så aktivt inn for å skape et godt
produkt og vært i en så aktiv dialog
med det offentlige som Norwegian. Jeg tror heller ikke
at kanskje alt er gjort riktig, det er det vel ingen som tror. Men
poenget er at her har man hatt en aktiv dialog for å prøve å skape
et godt produkt hele tiden, og så blir en sånn
bedrift møtt med ganske massiv kritikk av en eller
annen grunn. Da er det noen holdninger som bør
bearbeides. For det er klart at det at vi har mangel på lærlingplasser,
neppe skyldes at bedriftene synes at ordningen er altfor god i utgangspunktet.
Så det gjelder å ha en god dialog om
hvordan man får tilrettelagt dette. Sånn jeg leser
kunnskapsministeren, vil han også bidra til at
den type holdninger som her er framvist, ikke
vil ødelegge for konstruktive dialoger framover.

