  Jeg fikk vel omtrent det svaret jeg hadde
forventet.

Noe av spørsmålet er å bringe
fokus mot den store utfordringen vi har med å skaffe både
nok plasser og plasser av tilfredsstillende kvalitet for lærlinger.
Jeg tror mye av koden rundt frafallsproblematikken bl.a. på videregående ligger
i å finne gode lærlingplasser.

Jeg registrerte også at
kunnskapsministeren var på Færder videregående
skole i Tønsberg, en skole som tydeligvis hadde knekt i
hvert fall deler av koden og hadde mange tilfredse elever. Men her
ser vi at det er ut mot arbeidslivet, både det offentlige
og det private, at man er nødt til å knekke koden.
Norwegian er en bedrift som har gått
helhjertet inn for å prøve å skape et
godt lærlingtilbud. Da vil jeg spørre kunnskapsministeren
om han synes den måten saken er blitt framstilt på,
og måten Norwegian har blitt møtt
på, er en konstruktiv måte i forhold
til å bygge en god lærlingordning.

