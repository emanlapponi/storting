  Jeg får vel benytte anledningen til å ønske både
presidenten og kunnskapsministeren et godt nytt år, og
har gleden av å stille følgende spørsmål:

«Gode lærlingopplegg og sterke
lærlingordninger vil sikre ungdom gode
overganger inn i arbeidslivet. Norwegian er
et godt eksempel på en bedrift som
har gått aktivt inn for å skape et godt og bredt
lærlingtilbud. Motstanden mot Norwegian, som har laget
et solid og godt opplegg, er underlig sett i lys av at utdanningssystemet
totalt sett sliter med å finne fram til nok lærlingplasser.

Med bakgrunn i statsrådens uttalelser
i denne saken, mener han at hele lærlingordningen
må endres?»

