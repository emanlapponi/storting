  Jeg er i og for seg glad for at statsråden
tar opp gratis læremidler, for det kan jo framstå som
om situasjonen har oppstått på grunn av
dårlig oppfølging av et politisk prosjekt.

Jeg har sett at statsråden har blitt
sitert på at plastring har vært en bøyg
for å få bøkene ut. Det er jo et lite
paradoks for en regjering som skal tenke miljø i alle
ledd, at plastring blir et problem. Men det er jo ikke
slik at man ikke var advart på forhånd
om at dette kom til å bli en krevende reform å gjennomføre.
Det var mange som sa fra om det på forhånd. Da
hadde jeg forventet at statsråden hadde tatt initiativ
til møter og satt seg inn i situasjonen i god
tid før skolestart. Skolestart er jo
i august. Man bør forutsette at bøker er på plass
til skolestart. Det møtet som statsråden refererte
til, ble altså holdt den 3. oktober. Da må jeg
jo kunne spørre: Hvorfor tok man ikke initiativ overfor
bransjen tidligere i sommer for å orientere seg litt om
hvordan det faktisk lå an med leveransene av nye skolebøker?

