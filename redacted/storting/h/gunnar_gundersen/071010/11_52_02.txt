  Det synes jeg er veldig bra. Det skulle bare
mangle at man ikke sørget for at det ikke
oppstår tilsvarende situasjoner til neste år.

Jeg hører at departementet har fokusert
sterkt på dette, men når man er overrasket over
at plastring av bøker er et problem og en flaskehals
i oktober, kan jeg ikke helt skjønne at fokuseringen
har vært så sterk.

Faktum er nå at det er mange elever
som har fått en utrolig dårlig start
på et skoleår. Elevorganisasjonene har vært
ute og bedt om at det vurderes å kompensere de elevene
det har gått ut over, bl.a. med leksehjelp.

Vil statsråden sette i gang noen
konkrete tiltak for å kompensere de elevene som er blitt
rammet av det rotet som har oppstått rundt skolebøker
i høst?

