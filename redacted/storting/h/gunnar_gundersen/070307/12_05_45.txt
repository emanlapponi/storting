  Det er greit nok at man har fått
mulighet til å søke om utvidet jakttid. Men vi
vet samtidig at det også er ganske
mye tradisjonell tenkning rundt dette. Det er egentlig ikke
mange som har kommet i gang med det som Landbruksdepartementet har prøvd
gjennom 10–15 år nå, å få i
gang næringsutvikling med basis i jakt.

Også i lokalsamfunnene har
man disse små konfliktene mellom dem som vil
verne ressursene og dem som vil bruke dem til aktiv næringsutvikling
og skape arbeidsplasser ute i Distrikts-Norge.

Så jeg vil egentlig bare
gjenta dette: Jeg hadde håpet at statsråden
kanskje hadde benyttet muligheten til å ta tak i dette,
snu litt på prinsippene og si at utvidet jakt skal være tilgjengelig – unntakene
er når vi må legge begrensninger ut fra andre
brukerinteresser. Så jeg vil egentlig bare oppfordre
statsråden til å se på dette nok en gang,
og se om man ikke kan snu på prinsippene.

