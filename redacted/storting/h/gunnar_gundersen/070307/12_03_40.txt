  Jeg takker statsråden for svaret.

Jeg synes på mange måter
denne revideringen av jakttidsrammene og jakttidene er et eksempel
på hvordan en sentral tenkning legger en klam
hånd over lokalsamfunnets mulighet til å utvikle
sitt ressursgrunnlag. Hvorfor kunne man ikke ha snudd
problemstillingen på hodet, og sagt at vi vet at erfaringene
fra prøveprosjektene er gode, og for dem som da tilrettelegger
for samjakt og tilrettelegger for andre interessebrukere,
skal man ha en generell utvidet jakt? Så får man
heller legge restriksjoner på de
områdene hvor det er konflikter – for det finnes
i noen mer tettbebygde strøk. Men i godt over
90 pst. av landet er det nesten ikke konflikter. Da bruker
man altså det prinsippet at man pålegger hele
landet begrensninger ut fra at det er konflikter i visse småområder.
Jeg synes det er underlig at statsråden ikke
har tatt tak i og rett og slett snudd det prinsippet.

