 (ordfører for saken): Jeg ber om ordet fordi tømmerforordningssaken som en enstemmig komité ønsker at vi slutter oss til, er viktig. Ulovlig hogst av tømmer er en stor utfordring i deler av verden. Det er viktig at EU tar et steg for å bekjempe det. Samtidig er det ingen utfordring i Norge, og derfor legger komiteen vekt på at vi får en behandling i Norge som ikke blir byråkratisk og påfører norsk skognæring ekstra kostnader. Vi er derfor enige om at vi deler opp oppfølgingen av dette ved at Miljødirektoratet tar den internasjonale oppfølgingen, og at Statens landbruksforvaltning tar oppfølgingen i Norge.


Jeg ville si dette for å understreke at dette faktisk er en ganske viktig internasjonal problemstilling som har store miljømessige, økonomiske og sosiale konsekvenser i de land der det foregår. Det er veldig bra at EU har tatt det initiativet de har tatt.


