 Ja, det er vi enige om. Men hvis miljøvernministeren tror at
dette reduserer konfliktene, tror jeg han tar ganske grundig feil. Dette
er et tiltak som på en måte retter seg mot én av de berørte
interessene når det gjelder rovvilt. 

Jeg har her et bilde av
et gjerde som er bygd gjennom utmarka. Det er omtrent som å se en
vei, men i tillegg er det altså et tre meter høyt gjerde som
går gjennom utmarka. Man tar bort veldig mange av de tradisjonelle
verdiene knyttet til utmarka for å verne én liten interesse
i konfliktområdet. 

Jeg har fått mail fra en mann som
er berørt: 

«I fra Skasen
i vest til Rotna i øst er vår eiendom «gjerdet inn»
av et statlig prosjekt uten at vi har fått noen som helst informasjon
eller beskjed.» 

Han har altså ikke fått
nabovarsel og er direkte berørt. Hvis jeg skulle bygd en vei over
min eiendom, ville miljøverninteressene ha omfattet det med mye større
interesse. Ser ikke miljøvernministeren at det her er en ganske bred
problemstilling, som må tas opp? 

