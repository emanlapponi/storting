 Dette var et langt svar. 

Jeg tror
at statsråden kanskje bør våkne opp og se at man her
behandler ganske vanskelige spørsmål. Én ting er å
vurdere læringsresultater - det kan være vanskelig nok - men
når man begynner å evaluere om elevene kan vise empati, om de
har evne til å vise respons, noe som en del av disse mappene begynner
å innholde, er man inne på ganske subjektive vurderinger. Hvordan
den vurderingen faktisk gjøres, kommer an på personkjemi osv.

Jeg føler at man ikke har noen oversikt over hvor lenge denne
typen informasjon vil bli hengende ved en elev. Man har egentlig ikke noen
overordnede regler for hvordan dette skal behandles. Vi vet at norsk skole
møter elevene med forskjellige forventninger, ut fra sosial bakgrunn
osv. En slik mappevurdering ganske tidlig i et utviklingstrinn kan da komme
til å henge ved en elev ganske lenge. 

Jeg tror at statsråden
må se på om ikke området er ganske så omfattende,
og at det trenger noen regler. 

