 Jeg kan jo anbefale statsråden å bruke det miljøet
som er ved Høgskolen i Hedmark, på Evenstad. De har allerede
ganske mye kompetanse på dette området. 

Jeg deler også
vurderingene rundt dette med viltgjerder, for det er ganske store inngrep.
Der det er veldig høy trafikk, og der det er stor fare, er det selvfølgelig
et virkemiddel. Men det må bli på færrest mulige steder,
for det forstyrrer ganske mye. 

Jeg har selv ganske mye erfaring med
fôring. I min egen hjemkommune, Åsnes, startet vi med fôring
allerede på 1980-tallet. Veien til Sverige var en av de mest utsatte
veiene når det gjelder elgpåkjørsler, det var årlig
ganske mange. Etter at det beiteprosjektet ble satt i gang, har faktisk
ulykkesstatistikken gått ganske dramatisk ned. Igjen: Det er mange
gode innfallsvinkler for å redusere konfliktnivået. Grunneierne
kan beholde verdiene, samtidig som samfunnet får betydelig reduserte
kostnader. 

