 Skolene er muligens
vant til å behandle denne typen informasjon. Samtidig vet vi at skolene
har store utfordringer i og med at én av fem elever går ut
av skolen med lese- og skrivevansker, og man møter som sagt elever
med forskjellige typer forventninger. 

Jeg har et oppslag fra Hamar
Arbeiderblad i går som er ganske interessant. Der sier professor Thomas
Nordahl: «Skolen skaper diagnosebarn.» Jeg tror at hvis vi granskes
nøye nok, vil nesten samtlige av oss få en diagnose. Det er
en kjempeutfordring ikke å la en diagnose hefte ved lenger enn man
faktisk trenger for å jobbe med det. 

Jeg vet at Datatilsynet
er ganske interessert i denne problematikken knyttet opp mot hva som skjer
i skolen. Igjen vil jeg oppfordre statsråden til å gå
skikkelig inn i problematikken rundt dette. Lokal metodefrihet og hjelp
er veldig bra, men man må behandles med respekt. 

