 Mitt spørsmål
går til samferdselsministeren: 

«Elgpåkjørsler
påfører samfunnet store kostnader. Elgen følger årlige
trekkruter og samler seg i enkelte vinterbeiteområder. Bevisst og
riktig fôring av elg har vist seg å være et effektivt
virkemiddel for å holde den borte fra veg og jernbane. 

Ser
statsråden det som interessant å inngå mer forpliktende
og langsiktig økonomisk samarbeid med grunneiere og forskning på
dette området, slik at en kan redusere påkjørselsproblemet
og erverve mer kunnskap om virkningen av tiltaket?» 

