 Jeg takker for svaret. 

Jeg vil dele oppfølgingen i to, for det gjelder jo to prosjekter, som
                     statsråden riktig sa. 

Når Bredvold og jeg stiller spørsmål som toucher inn på det samme, tror jeg
                     statsråden skal ta det som et signal om at situasjonen rundt rv. 2 skaper
                     veldig store følelser og mye engasjement, særlig i Sør-Hedmark, men også
                     innover mot Sverige. 

Det var faktisk håp om kontinuerlig utbygging av rv. 2 da Kløfta–Nybakk kom i
                     gang. Vi vet, som statsråden også sa, at det har vært mange hindringer. Det er
                     mange som blir hørt, og rettsvesenet skal man ikke blande seg opp i. Men
                     hindringer kan også brukes til å utsette ting, og jeg har ikke registrert et
                     veldig stort engasjement fra statsråden for å få større framdrift og større
                     trykk i prosessen. Hva skyldes det, at det ikke er et engasjement? Det er en
                     veldig sentral livsnerve for hele Sør-Hedmark vi snakker om. 

