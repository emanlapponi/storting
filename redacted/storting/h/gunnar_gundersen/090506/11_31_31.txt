 Jeg vil gjerne stille et spørsmål til samferdselsministeren: 

«Avisa Glåmdalen skriver i sin leder 28. april følgende: «Vi er heller ikke
                     fremmed for at det trengs et regjeringsskifte for å få fortgang på riksvei
                     2-utbyggingen, for vi har en sterk følelse av at Senterpartiet fortsatt bidrar
                     til å trenere dette veiprosjektet.» Hedmark har nå opplevd at utbygging av både
                     E6 og riksvei 2 blir stadig utsatt. Glåmdalen har avgjort et poeng. 

Er det viktigere for Regjeringen å holde liv i forventningene til mange
                     veiprosjekt enn å fullføre og få fart på utbygging av de sentrale livsnervene?»
                  

