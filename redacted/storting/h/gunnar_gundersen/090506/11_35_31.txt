 Jeg savner vel heller de avklaringene som ikke er kommet, men det skal vi ikke
                     bruke tid på. 

Jeg besøkte også utbyggingen på E6, og nå forstod jeg statsråden sånn at hun
                     ville komme med en proposisjon som vil sikre behandling av den siste delen av
                     E6 fram til Kolomoen, altså fra Minnesund og nordover. Det gleder meg, og jeg
                     vil egentlig bare be om en bekreftelse på det, for det jeg fikk opplyst, var at
                     hvis ikke den proposisjonen kom i vår, så ville det bli en forsinkelse, slik at
                     prosjektet ikke ville være ferdig før i 2015. Men jeg oppfattet jo at
                     statsråden sa at proposisjonen ville komme i vår. Det var det som skulle være
                     min oppfølging, så da vil jeg egentlig bare be om en bekreftelse på at jeg
                     oppfattet det riktig. 

