  Jeg tillater meg å stille følgende
spørsmål til olje- og energiministeren:

«Bygging av småkraftverk
kan gi et verdifullt bidrag til økt kraftproduksjon i Norge,
samtidig som det kan gi mange grunneiere i distriktene verdifulle
ekstrainntekter. Det er derfor viktig å gi incitamenter
til økt bygging av småkraftverk. I Soria Moria-erklæringen sier
Regjeringen at den vil innføre et grønt sertifikatmarked
for ny fornybar energi og mini- og mikrokraftverk. Men det står
ingen ting om småkraftverk.

Betyr dette at Regjeringen ikke vil
inkludere småkraftverk i et grønt sertifikatmarked?»

