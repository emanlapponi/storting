 Jeg vil gjenta at jeg håper ikke
det varer så lenge, for det ikke å inkludere
småkraftverk i grønt sertifikatmarked vil være å diskriminere
småkraftverk i forhold til annen miljøvennlig
energi.

Jeg vil også påpeke
at Norge har en hundreårig tradisjon når
det gjelder industri for å lage
utstyr til kraftverk, og denne industrien er også i
ferd med å gå tapt hvis man ikke får
fart på å likestille småkraft med annen
miljøvennlig energi i grønt sertifikatmarked.
Så istedenfor bare å stimulere til vindkraft,
som jo stimulerer dansk industri, synes jeg Regjeringen må være
bevisst på også å stimulere det
som skal til for å opprettholde
den norske industrivirksomheten på dette området.

