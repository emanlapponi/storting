  Jeg takker for svaret og for mange interessante
avveininger.

Når det gjelder å vurdere,
håper jeg Regjeringen bruker kort tid, for her går
toget. Dette er et kjempepotensial for Distrikts-Norge. NVE har
beregnet det til å være 25 TWh. 80 pst.
av det potensialet ligger innenfor småkraft,
og det vil bety investeringer opp imot 40 milliarder kr
og en betydelig kontantstrøm for Distrikts-Norge. Det er
en distriktsnæring, og det er en miljømessig riktig
næring, så her gjelder det å stimulere
nå når mulighetene ligger der. Det håper
jeg olje- og energiministeren tar fatt i.

