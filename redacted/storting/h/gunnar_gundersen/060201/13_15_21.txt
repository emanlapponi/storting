  Det er betryggende å høre
at departementet legger mye vekt på informasjon og kompetanse
ut til lærere, skoleeiere og alle de som involveres.
De signalene Djupedal kom med tidligere, har skapt usikkerhet. Det
er de signalene jeg i hvert fall har mottatt fra en rekke hold.
Dette med informasjon er veldig vanskelig, og det er ikke
lett å nå ut til alle. Det kan vi være
enige om.

Jeg vil gi ros for at Kunnskapsløftet
gjennomføres som planlagt. Det tror jeg er veldig viktig.
Det dreier seg om å sette krav til læring
i skolen. Jeg gikk selv på gymnaset i 1975, og da hadde
vi tre fremmedspråk i skolen. Men jeg registrerer signaler
om at bl.a. dette med fremmedspråk umiddelbart har ført
til redusert fokus på faget, både med hensyn
til den praktiske orienteringen, og i forhold til å stimulere
til ny lærdom og ny kompetanse til lærerne. Det håper
jeg kunnskapsministeren tar til seg.

