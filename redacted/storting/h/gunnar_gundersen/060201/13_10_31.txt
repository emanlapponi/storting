 Jeg tillater meg å stille følgende
spørsmål til kunnskapsministeren:

«Det er bra at Kunnskapsløftet
skal gjennomføres fra høsten 2006. Samtidig er
det tvil om lærere og skoler har mottatt klar informasjon
om hva Kunnskapsløftet betyr, hva det innebærer,
og hvilke krav og muligheter det gir for den enkelte lærer
og skole. Statsråden har sådd tvil om vesentlige
sider ved innholdet i reformen, og det har skapt uro.

Mener statsråden, i lys
av varslede endringer, at skoleeier, skoler og lærere er
godt nok forberedt på Kunnskapsløftets utfordringer
og muligheter?»

