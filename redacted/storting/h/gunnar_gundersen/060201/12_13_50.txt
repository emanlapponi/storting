 Jeg må si jeg er overrasket over at
miljøvernministeren ikke er kommet lenger i de
vurderingene, for når det gjelder kompensasjon, dreier
dette seg ikke bare om sau. De områdene
som er hardest belastet nå i dag, er husdyrbestanden fordrevet fra
for lenge siden. Dette dreier seg om livskvalitet, det dreier
seg om det naturbaserte næringsliv som mister potensial.
Og der er det ikke gjort noen kompenserende
tiltak.

Når man snakker om grenseflokken,
er det betydelig uenighet lokalt. Det er en del som sier
at den ene av flokkene kun har noen harryturer til Sverige – for øvrig
er den norsk. Men jeg registrerer at miljøvernministeren
setter stor pris på den lokale innsatsen som ytes for å skaffe oversikt.
Grenseflokkene blir svært sentrale i spørsmålet her,
og jeg mener at statsråden burde klargjøre
ganske raskt at de norske grenseflokkene inngår
i norske bestandsmål, og at hun også følger
opp rovviltforliket ved å gi de regionale
rovviltnemnder den råderett Stortinget forutsatte at de
skulle ha.

