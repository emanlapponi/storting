 Jeg synes jo det er litt synd at man ikke
finner grunn til å følge opp dette med litt mer
vitenskapelig baserte undersøkelser. Det er satt i gang
mye gjennom Kunnskapsløftet, men det overflatedykket som
professoren gjennomførte, er jo gjort på de nye
lærebøkene, og det å undersøke
en faktisk nivåsenkning fra tidligere er da ganske
viktig.

Jeg registrerer også at
det er fremmet nasjonale realfagsstrategier og slike ting. Det som
den nye regjeringen har gjort der, er jo faktisk å senke
en del krav, bl.a. kravet om at de som skal undervise i matematikk,
må ha utdanning innenfor realfag. Så jeg
er ikke spesielt imponert over hva Regjeringen
gjør. Når man får slike signaler om at nivået
i grunnskolen i Norge er for svakt – og de samsvarer
jo også med det mange studenter som har vært
ute, og som kommer tilbake, sier – vil jeg i
hvert fall be kunnskapsministeren om å revurdere det standpunktet
at man ikke vil gå dypere inn i dette.

