 Jeg vil gjerne få stille kunnskapsministeren
følgende spørsmål:

«Nettavisen har fått matematikkprofessor
ved Universitetet i Oslo Tom Lindstrøm til å foreta
et enkelt «overflatedykk» av matematikknivået
i 6. og 7. klasse. Hans konklusjon er at nivået
er senket dramatisk fra 1960-tallet og til i dag. Slike signaler
er foruroligende selv om de ikke er vitenskapelig basert,
og bør tas på alvor.

Vil statsråden sette i gang undersøkelser
som kan belyse i hvilken grad norsk skole har vært inne
i en glideflukt når det gjelder kravene til basiskunnskaper
i matematikk?»

