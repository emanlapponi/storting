 (ordfører for saken): Komiteen anser at godt statistisk materiale er en forutsetning for å kunne føre kunnskapsbasert politikk. Et felles metodeverk i de 30 landene som inngår i EØS-området, vil bidra positivt til arbeidet i den norske miljøforvaltningen.


Forordningen vil bl.a. gi økt kunnskap om sammenhengen mellom økonomisk aktivitet og utslipp til atmosfæren, press på naturressurser og miljø, og miljørelaterte skatter i EØS-området. Det er derfor en samlet komité som anser dette å være verdifull informasjon, og som mener Norge bør delta i og bidra til dette arbeidet.


La meg for egen regning legge til at dette er nok et eksempel på at forpliktende internasjonalt samarbeid med våre europeiske naboer er i Norges interesse.


