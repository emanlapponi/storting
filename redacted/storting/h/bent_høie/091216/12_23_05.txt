 I svaret sier helseministeren at hun vil vurdere hvordan hun skal følge opp den planen som har vært. Men i Prop. 1 S fra Helse- og omsorgsdepartementet om statsbudsjettet for 2010 skriver Regjeringen følgende på side 112:


«Basert på Stortingets behandling av St.meld. nr. 47 (2008–2009), vil departementet legge fram forslag om en planmessig utvikling av det samlede tjenestetilbudet til rusmiddelavhengige.»


Mitt spørsmål til statsråden er: Betyr det at det som en i stortingsproposisjonen sier at en skal komme med, nemlig et forslag, nå er blitt til at en skal «vurdere» å komme med et forslag?


