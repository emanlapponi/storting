 Både i statsrådens svar og i stortingsproposisjonen er denne nye planen – eller det som det eventuelt blir – knyttet opp til St.meld. nr. 47 for 2008–2009 om Samhandlingsreformen. Jeg må spørre statsråden: Hva er den viktigste begrunnelsen for at denne saken knyttes så sterkt opp til Samhandlingsreformen? Betyr det at Regjeringen har planer om å endre ansvarsfordelingen innenfor området behandling av rusmiddelavhengige, som i dag er mellom kommunehelsetjenesten og spesialisthelsetjenesten?


