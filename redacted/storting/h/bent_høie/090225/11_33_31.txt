 Med det svaret må kommunal- og regionalministeren mene at fylkeskommunene og
                     hennes egne fylkespolitikere har misoppfattet Regjeringens forslag til hvordan
                     og under hvilke vilkår dette skal skje totalt. Deres beskrivelse av
                     Regjeringens forslag til overføringer av riksveier har følgende overskrift:
                     «Mistillit, uakseptabelt, ansvarsfraskrivelse, lovstridig». Kommunenes egen
                     organisasjon, KS, skriver: 

«Samferdselsdepartementets forslag (…) uttrykker klar mistillit til
                        fylkeskommunene som samferdselsmyndighet.» 

Hvis statsråden har rett i at dette skal kompenseres fullt ut – også det enorme
                     etterslepet som er når det gjelder vedlikehold og istandsetting av riksveier –
                     vil det være helt unødvendig å gjøre det som samferdselsministeren har
                     foreslått, nemlig å sette veilovens § 7 til side i disse spørsmålene. 

