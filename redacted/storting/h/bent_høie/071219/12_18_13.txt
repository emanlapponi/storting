 I så fall vil Regjeringen bryte med
tradisjonen, for både i 2007 og i 2008 har det vært
en reduksjon i de frie inntektene.

Den forrige kommunalministeren sa
at de ekstra pengene til de fattige kommunene skulle komme
fra statskassen. Det må innebære at veksten
i kommunenes inntekter i 2009 samlet sett må være
så stor at de skattesterke kommunene relativt sett får
den samme veksten som alle andre kommuner,
men at de ikke taper på omleggingen.

Spørsmålet til statsråden
dreide seg imidlertid ikke om å få en
redegjørelse om
utviklingen i kommunenes økonomi, men om hun, som ny kommunalminister,
står bak de to løftene som den forrige
kommunalministeren gav, både når det
gjelder de skattesterke kommunene, og når det gjelder de
kommunene som har en normal utvikling i befolkningen.

