 Det er allerede økte ventetider.
Haugesund private sykehus har i løpet av de to
siste ukene opplevd en tredobling i antall henvendelser fra personer
som har privat helseforsikring. I løpet av de to siste dagene
er det to pasienter som har henvendt seg og selv vil betale for
en hofteprotese. Ser ikke helseministeren
at denne reduksjonen i det offentliges bruk av private fører til
et todelt helsevesen, der de som har god økonomi, kan kjøpe
seg forbi helsekøene, mens de som har dårlig økonomi,
blir henvist til lengre og lengre ventetider,
som et resultat av Regjeringens politiske målsetting om å redusere
den private delen av helsevesenet som det offentlige
betaler for?

