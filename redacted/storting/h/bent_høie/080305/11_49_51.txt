 Forsvarsministeren var ikke i nærheten av å svare på
mitt spørsmål. Vi er alle kjent med at regjeringspartienes
stortingsgrupper fortløpende tar standpunkt i denne saken. Forsvarsministeren
har nå bekreftet at de kvalitetssikrede tallene skal legges fram for
et samlet storting når proposisjonen legges fram. Det må bety
at regjeringspartienes stortingsgrupper ikke har hatt tilgang til de kvalitetssikrede
tallene når de tar sine beslutninger, som er førende for Regjeringens
beslutning. Hvis det er så at de 

har 

de kvalitetssikrede
tallene tilgjengelig, betyr det at forsvarsministeren gir deler av Stortinget
informasjon som resten av Stortinget ikke har tilgang til. Det regner jeg
ikke med at forsvarsministeren gjør. 

