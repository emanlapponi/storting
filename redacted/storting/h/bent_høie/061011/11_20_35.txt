 Jeg skal også forholde meg til
saken helt generelt, men eksemplet er trukket fram nettopp
fordi det illustrerer en ordning som jeg tror for de fleste var
en stor overraskelse at i det hele tatt ble praktisert.
Jeg vil også spørre statsråden
mer presist fordi hun nevner at dette har vært tilfellet:
Omfatter denne ordningen flere? Er det personer i fortid som har
fått tilsvarende ordning i så lang tid med så høy
lønn? Og omfatter den flere i UDI-systemet i nyere tid?

Staten er jo en betydningsfull, stor arbeidsgiver
som har en mangslungen virksomhet. Det overrasker meg veldig at
det ikke var mulig å finne andre jobber
i staten som disse personene kunne bekle når staten altså allikevel
betaler topplønn til disse personene.

