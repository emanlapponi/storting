 At dette har et lite omfang, gjør
det ikke mindre prinsipielt vanskelig
at staten i det hele tatt, når den sannsynligvis
er landets største arbeidsgiver, åpner
for at en som ansatt får lov til å ta med seg lønn
til private virksomheter og organisasjoner i en så lang
periode for å løse
en personalsak. Det burde vært mulig for alle
innenfor en omfattende statlig virksomhet å finne
annen virksomhet innenfor staten. Dette innebærer også i
realiteten en form for skjult støtte til en organisasjon,
på 1,4 mill. kr, og alle som driver frivillig
arbeid, vet at det er en betydelig støtte økonomisk.
Her er det faktisk også, ikke minst, snakk om
en betydelig støtte i forhold til kompetanse hos en organisasjon
som oppfattes som motpart i denne sammenheng. Så jeg vil
igjen spørre statsråden: Er det slik at vi vil
se flere eksempler på at denne ordningen
benyttes av statlig virksomhet, nemlig å gi ansatte permisjon
med lønn i så lang tid for å begynne å jobbe
i privat virksomhet?

