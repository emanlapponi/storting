 Når en har invitert gjester, slik som Norge har gjort når vi har invitert NATO til å ha et av sine europeiske sentre her, er det faktisk ikke verten som skal definere om gjesten føler seg velkommen. Det er det gjesten selv som skal gjøre.


Den kritikken som Korte kom med i møtet med de regionale myndighetene, er bredt gjennomgått i Stavanger Aftenblad. Korte var i det møtet også inne på at den samme bekymring hadde han tatt opp med statsråden i et møte som foregikk tidligere, altså før den 28. januar. Så jeg regner med at statsråden også direkte har fått høre om den typen bekymringer som tas opp.


Det er riktig at det i etterkant har kommet et dementi, men det er knyttet opp til forholdet til det nasjonale hovedkvarteret. Men som statsråden er klar over, både etter sitt møte med Korte og etter oppslaget i Stavanger Aftenblad, går bekymringen langt utover det spørsmålet.


Mitt spørsmål er igjen: Hva har statsråden tenkt å gjøre for å gjenopprette tilliten i NATO?


