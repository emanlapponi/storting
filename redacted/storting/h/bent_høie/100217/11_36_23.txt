 Det er helt åpenbart at NATO er bekymret over en del av de endringene som nå er underveis, knyttet til Forsvaret i Stavanger-området. Spesielt er det knyttet til Madla-leiren, som statsråden også var inne på.


Korte er veldig tydelig på at Vatne-leiren ligger for langt fra Ulsnes, der hovedtreningen foregår. Igjen er beslutningen også knyttet til at nedleggelsen av rekruttskolen på Madla ikke er gjennomført, og det stilles store spørsmål ved de økonomiske beregningene som er bakgrunnen for en slik flytting.


Vil statsråden på bakgrunn av den bekymringen som NATO har tatt opp med statsråden, og som kommer til uttrykk i Stavanger Aftenblad, og den helhetlige situasjonen rundt flyttingen av rekruttskolen på ny vurdere om det var en klok beslutning?


