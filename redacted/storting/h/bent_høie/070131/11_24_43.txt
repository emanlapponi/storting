  Det vi opplever her, er jo igjen Regjeringens
manglende tro på at kommunene kan ta på seg større
oppgaver enn det de gjør i dag. Evalueringen av forsøksprosjektet
i Bergen og Trondheim når det gjelder kollektivtransport,
er jo ikke gjennomført. Det betyr at man ikke
vet om dette har ført til et bedre tilbud for innbyggerne,
noe som bør være det vesentlige i denne
saken.

Betyr det svaret som kommunalministeren nå kommer med,
at selv om evalueringsrapporten fra Bergen og Trondheim, når
den foreligger, vil være positiv i forhold til innbyggernes
opplevelse av kollektivtransporttilbudet, så vil det ikke være
aktuelt f.eks. for Regjeringen å innfri søknader
om tilsvarende ordninger for andre byer i Norge, f.eks.
Stavanger og Kristiansand?

