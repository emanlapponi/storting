 En kan ikke si at Torshovprosjektet vil fortsette så lenge Torshovprosjektet
                     blir noe helt annet når Politiets utlendingsenhet ikke lenger vil være
                     samlokalisert med UDI, for å få en rask avklaring for de gruppene som har en
                     høy avslagsprosent. Da blir dette noe annet, det blir en spesialenhet i UDI for
                     enslige mindreårige. Det er også den begrunnelsen Politiets utlendingsenhet
                     bruker når de trekker seg ut av prosjektet. 

Dette har vært et av Regjeringens skrytepunkter når det gjelder de få tiltakene
                     som er igangsatt for å begrense tilstrømningen, og nå ser en at dette smuldrer
                     opp. Ville det ikke vært bedre at Torshovprosjektet ble konsentrert om dem som
                     fikk avslag, og der Politiets utlendingsenhet fortsatt var samlokalisert med
                     UDI? 

