 I dag er det blitt kjent at det sannsynligvis
foreligger en feil i Sosial- og helsedirektoratets
rapport. Den bygger på to amerikanske
undersøkelser. Den ene av disse undersøkelsene
er korrekt gjengitt og fremstiller helt klart at Universitetssykehuset
i Stavanger tilhører den halvparten
av sykehus som har et antall operasjoner som gir lav dødelighet
i forhold til størrelsen, altså den øvre
halvparten.

Den andre undersøkelsen
hadde en annen konklusjonen. Nå viser det seg imidlertid
at den andre undersøkelsen i rapporten faktisk
opererer med en kommafeil. Når denne rettes opp, tilhører
Universitetssykehuset i Stavanger den øvre
halvdelen også i forhold til den delen av rapporten.
Det vil si at begge undersøkelsene i rapporten konkluderer
med at antallet operasjoner på Universitetssykehuset i
Stavanger er faglig forsvarlig.

Vil helseministeren sørge
for at denne feilen blir rettet opp, før hun eventuelt
tar endelig stilling til denne saken?

