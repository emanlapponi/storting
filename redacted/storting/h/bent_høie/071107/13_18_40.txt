 Jeg er glad for at helseministeren
nå bekrefter at hun vil ta et endelig
standpunkt i saken, og være den som tar den endelige
avgjørelsen gjennom et foretaksmøte. Det har vært
et samlet krav fra stavangerregionen i veldig lang tid, for dette
er en sak av så stor betydning at den hører hjemme
i et foretaksmøte.

Vil statsråden da stå på det
standpunktet hun har hatt tidligere, at Universitetssykehuset i
Stavanger skal ha et godt nevrokirurgisk tilbud?
Vil det tilbudet innebære at det skal være
planlagt operasjoner som sørger for at en har den kompetansen
til stede som er nødvendig for å kunne ta de akutte
tilfellene?

