 Dette var et særdeles uklart svar, så jeg er nødt til å presisere spørsmålet ytterligere.


I UNEs behandling av disse enkeltsakene er det lagt til grunn i vurderingen at de hadde en eventuell forventning om å få opphold. I tillegg er den tiden de har oppholdt seg i Norge fram til avgjørelsen i UNE, tillagt vekt. Så har det kommet en avgjørelse fra UNE om at på tross av dette får de ikke opphold i Norge.


Betyr svaret fra statsråden at Regjeringen arbeider med, eller har tanker om, å finne nye løsninger for å gi dem som nå har fått avslag fra UNE, opphold?


