 Jeg ser de mer generelle betraktningene som statsråden kommer med, men det er
                     jo åpenbart en situasjon på Svinesund som ikke har vært der tidligere – det er
                     ikke en normal situasjon på Svinesund. Svinesund er vel den grenseovergangen
                     til utlandet som Norge har, som mest kan sammenlignes med Gardermoen i trafikk.
                     Og det er jo meningsløst, når en bruker såpass mye ressurser som en gjør i
                     forhold til id-løse, i forhold til utsending av personer som ikke har lovlig
                     opphold i riket – og det virker veldig enkelt å kunne komme inn over en av
                     landets største grenseoverganger – at en som blir tatt uten id-papirer, ikke
                     får noen videre oppfølging. 

Vil statsråden vurdere å sette i gang tiltak nå på Svinesund, slik at f.eks. de
                     personene som blir avdekket, blir forvart der, og eventuelt transporteres en
                     gang i døgnet inn til Politiets utlendingsenhet i Oslo? 

