 Det er jo en rekke forslag som også har vært framme i media, som ikke er unntatt
              offentligheten, og som tyder på at Helse Bergen og Helse Vest har klare planer om å
              flytte virksomhet fra Bergensklinikkene til sin egen virksomhet. Et av de forholdene
              som de har planer om å flytte, er vurderingen av rettighetsspørsmål knyttet til
              ruspasienter. Det er også en sak som behandles av styret i Helse Vest i dag. Helse
              Vest er den regionen som har det dårligste tilbudet til rusmiddelavhengige og flest
              brudd på pasientrettighetene. 

I styresaken til Helse Vest sier en helt konkret at begrunnelsen for å flytte
              vurderingsenheten til Helse Bergen er å få et lavere antall fristbrudd enn det en har
              i dag, altså – med klare ord: En innfører dårligere pasientrettigheter for denne
              pasientgruppen. 

Jeg må spørre helseministeren: Er dette i samsvar med Stortingets intensjon i
              Rusreform II? 

