 Jeg er glad for å høre
at UDI nå i et senere brev har presisert at det som de
skrev i det første brevet, ikke er
deres mening, for dette kan jo ikke tolkes på noen
annen måte.

Utfordringene knyttet til sterke rimelighetshensyn
er helt åpenbare i dagens lov, men knyttet til grunnleggende menneskerettigheter
burde det ha vært avklart, og det har vi nå fått
svar på.

Det er jo også slik at UDI
i sin høringsuttalelse til ny utlendingslov nettopp
understreker at de er tilfreds med den generelle henvisningen til
de internasjonale konvensjonene Norge har underskrevet,
i dagens lov, og at det også videreføres
i den nye lovteksten. Hadde det vært slik at UDI mente
at dagens utlendingslov var i strid med grunnleggende menneskerettigheter,
ville det ha vært naturlig at de hadde tatt det opp i den
høringsrunden som har vært om utlendingsloven.

Er det riktig, slik jeg forstår det,
at UDI i realiteten ikke har ment det som stod i det første
brevet?

