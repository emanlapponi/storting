  Jeg takker for et godt og utfyllende svar,
men må likevel konstatere at når det gjelder
begrepet, har altså SV fått gjennomslag for ordet, mens
Arbeiderpartiet har fått
gjennomslag for innholdet. For det er nemlig slik at et flertall
i komiteen i innstillingen til Dokument nr.
8-forslaget fra SV beskrev utreisesenteret, som den daværende
kommunalministeren hadde foreslått i brevs form til komiteen,
mens et flertall inkludert Arbeiderpartiet
og de daværende regjeringspartiene helt klart gav uttrykk
for at de ikke ønsket et utreisesenter
med de nye juridiske rettighetene som SV foreslo at de som bodde
her, skulle få. Så jeg vil be statsråden
bekrefte at dette forslaget er innholdsmessig likt det som den forrige
regjeringen har foreslått, mens begrepet er SVs.

