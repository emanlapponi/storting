  Det mest overraskende i svaret var imidlertid
at statsråden her gav uttrykk for at de personene som oppholder
seg ulovlig i Norge, og som selv aktivt har motarbeidet utreise,
skal bli ønsket velkommen tilbake igjen i asylmottakene.
Da vil jeg spørre statsråden om han vil igangsette
tiltak – når disse melder seg til UDI, som han
skisserte i sitt svar – for å få disse
til frivillig å bli med på å arbeide
for en hjemreise. For det er jo ikke slik at disse er
ureturnerbare. De er ureturnerbare fordi de selv motarbeider retur,
mens de som er reelt ureturnerbare, allerede har et tilbud
om å bo i asylmottak. Det har aldri vært noen
diskusjon om det.

