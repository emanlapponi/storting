 Bakgrunnen for at dette spørsmålet ble stilt til det som Stortinget på et tidspunkt
              trodde var en samordningsminister, var jo nettopp behovet for å sikre en prosess som
              ivaretok de ulike behovene knyttet til nye redningshelikoptre. 

Jeg er uenig i den historiefremstillingen som justisministeren her kommer med. Blant
              annet var det denne regjeringens kansellering av opsjonsavtalen i forhold til gjenkjøp
              av NH90 som er en av hovedårsakene til at en nå ikke vet når en eventuelt har nye
              redningshelikoptre. 

Men bakgrunnen for spørsmålet er bl.a. også at det, ikke minst fra helsehold, er
              reist stor bekymring knyttet opp til om de hensynene som faktisk er mest fremtredende
              i forhold til bruken av dagens redningshelikoptre, blir godt nok ivaretatt i denne
              prosessen. På hvilken måte er helsemyndighetenes behov ivaretatt i den nye prosessen?
            

