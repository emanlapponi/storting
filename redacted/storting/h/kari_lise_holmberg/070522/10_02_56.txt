(ordfører for saken):

 Jeg hadde egentlig ikke tenkt å be om ordet i denne saken. Med unntak av Fremskrittspartiet er det en enstemmig komite som slutter seg til Regjeringens anmodning om budsjettendringer, fordi det har vært en større økning i saksbehandlingsmengden i UDI. Vi ser på dette mer som en teknisk sak. Det er nødvendig å justere budsjettet ut fra de faktiske forholdene. Dette blir derfor mer å ta til etterretning.




