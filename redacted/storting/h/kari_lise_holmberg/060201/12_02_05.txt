 Jeg tillater meg å stille følgende
spørsmål til arbeids- og inkluderingsministeren:

«Trygdede ansatt i bedrifter som deltar
i det 5-årige forsøket med uførepensjon
som lønnstilskudd, viser seg å møte store
hindringer. I brev til undertegnede av 18. januar 2006 viser statsråden
til regelverket, som sier at det er nødvendig å være
arbeidsfør i nye 26 uker for å få rett
til sykepenger. Den trygdede får ingen ny sjanse når
den ofte svært gamle sykehistorien må telle
med ved et nytt arbeidsforhold. Prosjektet mislykkes.

Vil statsråden sørge for å gi
deltakerne i prosjektet dispensasjon fra trygdereglene?»

