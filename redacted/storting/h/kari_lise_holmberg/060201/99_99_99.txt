  Jeg takker statsråden for svaret
og gjennomgangen av regelverket, men vil bare kort bemerke
til det at 16 dager er kort tid hvis man får et benbrudd eller
en senebetennelse.

Det er ikke slik at alle
nødvendigvis får samme inntekt ved å gå tilbake
til trygdeordingen, for noen har faktisk fått
seg full jobb og fungerer ypperlig i full jobb, inntil man er uheldig
og faller utenfor. Den utryggheten gjør at de personer
som får anledning til å være
med i forsøket, heretter kanskje ikke tør
delta. Det er helt klart at dette er et forsøk hvor vi
har et regelverk som gir så uheldige utslag at det hindrer
trygdede i å gå tilbake på jobb. Det
er viktig at vi ser på hindringsfaktorene, for vi lever
i et komplisert samfunn, og vi opplever stadig at trygdede ikke
går tilbake til jobb nettopp fordi de enten taper
inntekt eller ikke får sykepenger som
andre ansatte. Det er grunn til å se videre både
på regelverket og på saksbehandleres
rolle. Vil statsråden gå inn og endre
slike viktige faktorer? Og vil statsråden gå fra
ord til handling?

