 Jeg tillater meg å stille følgende
spørsmål til helse- og omsorgsministeren:

«For å spare penger har enkelte
kommuner vedtatt å omgjøre sykehjemsplasser til
omsorgsboliger. Et smutthull i lovverket gjør
dette mulig. Kommunene slipper å betale utgifter til medisiner
og hjelpemidler. Det må beboerne selv betale og så få beløpet
refundert fra Rikstrygdeverket. Kommunen sparer penger, men overfører
utgiftene til staten, og sykehjemsbeboerne får et annet
helsetilbud enn det som er tiltenkt etter loven.

Hva vil statsråden gjøre
for å endre denne praksisen?»

