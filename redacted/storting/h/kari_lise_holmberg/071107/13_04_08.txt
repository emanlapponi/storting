 Jeg takker for svaret.

Uavhengig av både Schengen
og regelverk er det nå engang slik at jeg har fått
mange henvendelser fra personer som har fått avslag, og
de tilhører helt riktig gruppen unge ugifte uten
barn. Det er vel også bakgrunnen for at det her
i Stortinget har blitt reist forslag om et kjærestevisum,
noe jeg synes burde være unødvendig,
fordi jeg mener at vi har et regelverk som med god praktisering
basert på skjønn og hensyntaken til det enkelte
menneske burde være godt nok. Det burde være
unødvendig å ha enda flere lover for å imøtekomme
vanlige menneskers søknad om å få hit
en kjæreste. Men brevet fra UDI gir en helt spesifikk begrunnelse
for at det er en generell og negativ holdning til denne type
visumsøknader. Synes statsråden det er rimelig?
Kan ikke statsråden bruke den myndigheten
han har, til å gi et generelt direktiv til UDI om å endre
praksisen?

