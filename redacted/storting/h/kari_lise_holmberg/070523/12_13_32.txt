  Jeg skal få stille arbeids- og inkluderingsministeren
følgende spørsmål:

«I Dagbladet 14. mai uttales det at
det i dag kun er menighetsstyrene som legger rammene rundt de religiøse
lederne. I statsbudsjettet for 2005 uttalte imidlertid daværende
stortingsflertall at det var behov for å styrke opplæringen
i samfunnskunnskap for religiøse
ledere, og at opplæringen skulle avsluttes med eksamen.
Fra 1. september 2005 fikk imamene plikt til å gjennomføre
250 timer i norsk og 50 timer i samfunnskunnskap.

På hvilken måte
følger Regjeringen opp stortingsvedtakene om opplæring
for religiøse ledere?»

