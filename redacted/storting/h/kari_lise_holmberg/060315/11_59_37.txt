  Jeg hører hva statsråden
sier, men jeg forundres litt, for i Kommunal Rapport har en del
politikere stått fram. Der mener man at man møter
liten samarbeidsvilje. Rogalandskommunene Bokn og Tysvær
vil slå seg sammen, men sliter med å få en
dialog med Kommunal- og regionaldepartementet. De opplever
at dørene er stengt. I går hadde man et møte
i Bodø for å diskutere storkommuner.
Det var ni kommunestyrer som møtte. Departementet takket
nei til å være med. På Sunnmøre
har 18 ordførere besluttet å utrede samarbeidet
videre, men der trakk departementet seg fra styringsgruppen.

Jeg forundrer meg da litt over hvordan dette
står i forhold til det svar som statsråden akkurat
gav. Kan det være slik at statsråden
bevisst motarbeider kommunesammenslåinger, selv om det også er ønskelig
lokalt?

