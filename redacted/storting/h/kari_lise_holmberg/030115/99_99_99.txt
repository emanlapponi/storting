 Jeg vil få stille statsråden følgende
spørsmål:

«En norsk bedrift har etablert
datterbedrift i Estland, og ønsker å lære
opp en gruppe på 6-8 personer på bedriften i Norge.
De utenlandske arbeiderne mangler spesifikke
kunnskaper om prosedyrer og prosesser. Opplæringen på den
norske bedriften er ment å strekke seg over en
periode på to måneder. Ifølge
UDI finnes det ikke noen hjemmel for å imøtekomme
en søknad om arbeidstillatelse i et slikt tilfelle.

Vil statsråden sørge for å iverksette
tiltak som kan løse dette problemet?»

 Jeg takker statsråden for et positivt
svar.

Det ser jo da ut til at denne konkrete saken
er i orden. Men jeg ønsker å følge
opp det siste kommunal- og regionalministeren sa, for nevnte bedrift
fikk ved henvendelse til Utlendingsdirektoratet beskjed om at det ikke
finnes noen hjemmel for å imøtekomme
en anmodning som denne. Vedkommende tjenestemann i UDI beklaget
for sin del at dette ikke var mulig, men kunne intet gjøre.

Mener statsråden at det
er god nok dialog mellom departementet og UDI,
slik at saker i et grenseland mellom administrasjon
og politikk blir løftet opp på politisk nivå?
Og vil statsråden si at UDI er tilstrekkelig oppmerksom
på at i et samfunn og i en verden som er i stadig endring,
vil nye problemstillinger raskt kunne dukke opp, problemstillinger
som vil kunne være av politisk karakter og
dermed skal ha politisk behandling?

 Jeg takker for oppklarende svar!





                

