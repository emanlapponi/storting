 Jeg vil få stille følgende
spørsmål til helse- og omsorgsministeren: 

«I februar
vedtok styret i Blefjell sykehus å nedlegge fødestua på
Rjukan. Styrevedtaket ble sendt videre til Helse Sør-Øst for
bekreftelse. Grunnen til nedleggelsen var den strenge økonomien og
kravet om å spare. Helse Sør-Øst ba om konsekvensutredning.
22. mai tas saken opp i styret som en orienteringssak. Denne ansvarsfraskrivelsen
må forstås dit hen at nedleggingsforslaget stilltiende aksepteres,
noe som strider mot både stortingsvedtak og oppdragsdokument. 

Hva gjør statsråden med dette?» 

