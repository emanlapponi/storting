 «Lykkeliten» er én av
utfordringene. Den andre utfordringen var statsråden inne på,
nemlig at en hemmelig rapport nå antyder at hele Rjukan Sykehus kan
bli nedlagt. Høyres Ansgar Gabrielsen garanterte at ikke noe lokalsykehus
skulle nedlegges, og det løftet er nå gjentatt i Soria Moria-erklæringen.
Statsråden har ikke kommet på banen i saken om Rjukan før
nå, når hun blir «truet» av opposisjonen. Vil statsråden
garantere at Rjukan får beholde sitt lokalsykehus, og er hun villig
til å følge prosessen med dialog og åpenhet? 

