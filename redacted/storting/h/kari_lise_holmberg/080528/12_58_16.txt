 Dette var jo
ikke det svaret jeg hadde håpet på - det var stort sett en historietime.
Konklusjonen - et samhandlingsprosjekt - lyder ikke bra i mine ører.

Nå er det jo slik at det er statsråden som er ansvarlig
for helsepolitikken her i landet. Jeg må minne om at statsråden
tidligere har grepet inn og tatt ansvar, og jeg mener at statsråden
godt kunne gripe inn og ta ansvar når det gjelder Lykkeliten. Statsråden
har tatt ansvar og grepet inn i forhold til det mye omtalte sykehotellet.
Statsråden har stoppet sommerstenging ved fødeavdeling på
Narvik sykehus, og dessuten har statsråden flere ganger her på
Stortinget sagt at ingen fødeavdeling skal stenges av økonomiske
grunner. Men det er nettopp det vi ser her når det gjelder Lykkeliten
og Rjukan. Helseministeren og statsråden gjør altså forskjell,
og nå må statsråden slutte å bruke helseforetakene
som skjermbrett for å gjemme seg. Vil statsråden nå ta
enda et grep i forhold til Lykkeliten, til tross for utredningen om prosjekt?

