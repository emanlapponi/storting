  Jeg takker statsråden for svaret.

Jeg er godt kjent med hva som står
i Soria Moria-erklæringen om tre forvaltningsnivåer.
Jeg synes likevel det er forunderlig, og jeg stiller meg
spørrende til noe av det som det blir gitt uttrykk for
fra kommunalministerens side. Vi får altså ikke
anledning til å ta debatten om to eller tre nivåer.

For det første velger regjeringspartiene
med åpne øyne å avstå fra å skaffe
seg mer eksakt kunnskap om hvordan dagens fylkeskommune løser sine
oppgaver, for det var det mandatet var, å se på hvordan
de tre nivåene i dag løser sine
oppgaver.

For det andre synes jeg det er underlig
at kommunalministeren sier stopp og mener at
en har kunnskap nok. Men en har altså hentet inn anbud
for mer kvalifisert viten bl.a. om fylkekommunens legitimitet.

For det tredje ligger det klart i
mandatet at man skal basere seg på de tre nivåene.

Er det slik at kommunalministeren velger å lukke øynene
av frykt for eventuelle negative resultater av en evaluering? Kan
det være mulig at man ikke tør å ta
en åpen diskusjon om noe så viktig som antall
forvaltningsnivåer?

