 Jeg skal få lov å stille
arbeids- og administrasjonsministeren følgende spørsmål:

 «Hva vil statsråden gjøre
for å sette de statseide virksomhetene NSB BA og Jernbaneverket
i stand til å yte tjenester og kvalitet på en
måte som tilfredsstiller kundenes krav, og på hvilken
måte vil han etablere et samarbeid med samferdselsministeren
for å få dette til?» 

  Jeg takker statsråden for svaret. 

Jeg legger jo merke til at statsråden
distanserer seg fra den situasjonen som NSB BA og Jernbaneverket
er kommet i. Jeg går ut fra at administrasjonsministeren
bl.a. har som oppgave å bidra til at statens virksomheter
drives etter moderne og effektive metoder, og videre at disse virksomhetene
yter gode tjenester der kvalitet og pålitelighet ligger
til grunn. Og så er ikke tilfellet med NSB BA og Jernbaneverket.
Dette innebærer at disse to virksomhetene må bedres
på en rekke områder, administrativt, økonomisk
og teknisk, for å få bedriftene til å fungere.
Da er det jeg etterlyser administrasjonsministerens innspill for å få disse
virksomhetene til å drive etter de beste metodene, til
beste for kundene. Det initiativet etterlyser jeg.

  Jeg takker igjen statsråden for svaret,
og med det siste han nå sa, går jeg går
ut fra at han vil bidra aktivt til å bedre forholdene i
NSB. Men jeg synes det er litt nedslående å konstatere
hans distansering fra den situasjonen to så store statsbedrifter
er i. 

Jeg er fullstendig klar over de enkelte statsråders
ansvarsforhold, men arbeids- og administrasjonsministerens oppgave
er jo nettopp å få det hele til å gli,
til å være velsmurt, slik at det kan fungere til
beste både for kunder og passasjerer og samfunnet for øvrig.

