  Jeg tillater meg å stille følgende
spørsmål til samferdselsministeren:

«Regjeringen har i Nasjonal transportplan
lagt til grunn en årlig trafikkvekst på veg på 1,3
pst. fra 2002, som er betydelig lavere enn den faktiske trafikkstigningen.
Transportbrukerne forventer en betydelig større trafikkvekst
enn Regjeringen, hvilket vil innebære at trafikktettheten
intensiveres fra dagens nivå. 

Hvordan vil Regjeringen oppfylle nullvisjonen
med et slikt utgangspunkt?» 

Jeg gjør oppmerksom på at
det skal være 1,4 pst. og ikke 1,3 pst.,
som det står.

  Jeg takker statsråden for svaret. 

Opplysningsrådet for Veitrafikken
opplyser at trafikkveksten i september var 1,7 pst., i
januar 2,1 pst. og i februar 1,9 pst. i forhold
til samme måneder året før. Godstrafikken
på vei var på ca. 18 000 millioner tonn/km
i 1999. Transportbrukernes Fellesorganisasjons prognose basert på stigningen
på 1990-tallet viser at denne vil vokse til 26 000
millioner tonn/km, mot Regjeringens prognose på 20 000
millioner tonn/km, altså en dramatisk økning.
Dette viser at Regjeringens trafikkprognoser for vekst er urealistiske.
Misforholdet mellom veistandard og trafikkbelastning vil med dette
forverres, og da forstår jeg ikke at ikke Regjeringen tar
innover seg at den prognosen de arbeider med, er urealistisk.

  Jeg kan forsikre statsråden om at
vi vil støtte ethvert forsøk og ethvert tiltak
som bedrer trafikksikkerheten, men til grunn ligger jo
den trafikkmengden som er på veiene. Det er ut fra den
ulykkene oppstår. Det er slik det ligger an. 

I forrige langtidsperiode, 1993-97, var Regjeringens trafikkvekstprognose
på 0,8 pst. pr. år i landsgjennomsnitt,
men den ble tre ganger så stor. Dette er realitetene. All
verdens tiltak kan selvfølgelig være gode, men
hvis de planene som ligger til grunn for det man skal gjøre, for
den standard veiene skal ha, er helt urealistiske, så har
jeg ingen tro på Regjeringens visjoner. Vi skal være med
på å oppfylle de visjonene, vi synes de er utmerkede,
men da må det materialet vi bygger på, være
realistisk, og det håper jeg at statsråden kan
være med på.

