 Jeg takker for svaret, som jeg oppfatter som delvis positivt og at saken fortsatt er i prosess.


Vi har registrert at OSL Gardermoen og Avinor har presentert løsninger som de mener er akseptable, og at de trenger en myndighetsgodskjennelse på det. Dermed ligger det på denne statsrådens bord.


Det er jo slik at den daværende samferdselsministeren allerede i valgkampen var ute og sa at dette er hun innstilt på å gjennomføre og akseptere disse løsningene. Da blir det myndighetsgodkjennelsen det står på.


Er det slik at det er andre forhold i Norge enn det vi ser i Sverige, som jo har funnet fram til gode løsninger?


