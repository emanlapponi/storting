 La meg også slutte meg til dem som gratulerer statsråden med å være tilbake i posisjon. I tiden han har vært borte, har han også hatt løfterike uttalelser om transportpolitikken, så det ser vi fram til!


Men nå skal vi ut og reise, og jeg har følgende spørsmål:


«Transittpassasjerer som kommer fra utlandet og skal videre innenlands, blir utsatt for unødvendige og tidskrevende kontroller på OSL Gardermoen og andre større flyplasser i Norge. I våre naboland har man funnet fram til smidige løsninger på dette. I Norge har tilsvarende initiativ stoppet helt opp, til tross for positiv vilje hos flyselskap, Avinor og OSL Gardermoen.


Vil statsråden ta initiativ til å få løst denne saken, slik at de mange hundre tusen reisende dette gjelder kan få en enklere reise?»


