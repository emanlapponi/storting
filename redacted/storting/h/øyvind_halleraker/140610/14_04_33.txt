 Jeg hadde i grunnen ikke tenkt å ta ordet i denne debatten, for det vi behandler, er årsberetningen for 2013, og det som stort sett har vært tema i debatten, har vært ting som har forløpt i 2014. Likevel kan det være riktig å ta dette opp, det har jeg full forståelse for.


Det jeg ba om ordet til, var en liten replikk og en korrigering til representanten Tybring-Gjedde. Siden det delvis er blitt korrigert, kan jeg supplere med å si at det er to plenumsmøter i 2015. Det er det som er om høsten, som skal være her i Norge – nærmere bestemt i Stavanger fra 7. til 9. oktober.


