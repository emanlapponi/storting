  Jeg takker igjen for svaret.

Forrige regjering står for
en suksess innenfor norsk jernbane som historisk
blir lagt merke til. Det kan vi ta i en annen diskusjon.

Det som jeg etterspør, er hvordan
vi kan tilfredsstille markedets behov for ytterligere å få bedre
transport av gods på jernbane. NSB og CargoNets selskap
ser for seg ti–tolv tog i hver retning på Bergensbanen – i
dag går det syv. Det er ikke mulig, fordi det ikke
finnes krysningssporkapasitet.

Da skal statsråden få en
god idé fra meg og mitt parti, som vi også hadde
mange av i forrige periode: Lag en handlingsplan for utbygging
av krysningsspor på jernbanen, slik at vi får
tilfredsstilt behovet for mer gods over på bane
og får bruke 600 meters togsett, slik operatørene ønsker.

