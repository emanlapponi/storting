  Jeg takker for svaret.

Jeg er for så vidt glad for at statsråden
deler min og Høyres oppfatning av at de grep vi foretok
i forrige regjeringsperiode, også for
jernbanen, har vært en kjempestor suksess.
På Bergensbanen har f.eks. godstrafikken økt med
80 pst. de siste fire årene, og her fraktes nå mer
enn 60 pst. av godset på jernbanen. Så dette er
en suksesshistorie som iallfall neppe kan tilskrives det etterslepet
som den sittende regjering har.

Tom Rune Nilsen i Logistikk- og transportindustriens Landsforening
sier:

«Det
går simpelthen ikke an å levere så dårlig
kvalitet i en tid der norsk næringslivs konkurransekraft
avhenger sterkt av å få levert varene til kundene
i rett tid.»

Han peker på den situasjonen
som er oppstått som følge av suksessen. Mitt spørsmål
til statsråden blir: Har statsråden konkrete planer
nå for å få løst det som helt akutt, ikke
bare referere til de langsiktige og prisverdige planene, slik hun
gjorde?

Solveig Horne hadde
her overtatt presidentplassen.

