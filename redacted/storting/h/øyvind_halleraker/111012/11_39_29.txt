 Jeg har et tilleggsspørsmål.


Mange var glade da statsråd Navarsete i september 2009 tok dette initiativet og den sittende samferdselsminister fulgte dette opp med et brev til Vegdirektoratet i mars i fjor. Der heter det at man måtte holde tidsrammen til neste NTP. Da burde konsekvensutredningen vært ferdig i 2010. Nå ble man ikke det. Man ble ferdig i 2011, så man er allerede litt sent ute. Derfor er denne usikkerheten skapt.


Til spørsmålet om ferjefrihet eller ikke er nok også noe av usikkerheten rundt det skapt fordi relativt sentralt plasserte folk i Statens vegvesen uttaler at ferjefri løsning er det eneste som i virkeligheten skal være med videre. Så vi er glade for at statsråden beroliger oss i dette spørsmålet. Det er fint om hun også kan presisere at prosjektet kommer med i NTP ved neste rullering.


