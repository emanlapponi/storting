 Det var et positivt svar.


Jeg vil også vektlegge et annet forhold. E16 er en av våre viktigste stamveger øst–vest, som også involveres i Vossapakken. Voss sentrum er jo overbelastet med tungtrafikk. Dessverre skjedde det også en dødsulykke der i høst, i uoversiktlige og trange gater. Så både tunnelen bak Vossevangen og utbedringen av vegen ned Skjervet vil være viktig å få på plass før Hardangerbrua står ferdig.


Er statsråden opptatt av at sammenhengen mellom disse to store prosjektene er viktig, og vil hun gjøre det som står i hennes makt for å utnytte synergien i disse to prosjektene?


