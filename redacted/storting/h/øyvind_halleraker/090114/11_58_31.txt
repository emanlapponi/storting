 Jeg takker for svaret, som jo var rimelig kort.


Det som er underlig i denne saken, er at Vegdirektoratet signaliserer til samarbeidsparter som kommuner og fylkeskommuner at alt er klart, og at det ikke er behov for avklaring med hensyn til bompengeinnretning og eventuelt mulige tiltak for å bedre inntjeningen. I en situasjon hvor landet bør støvsuges for byggeklare prosjekter, er det jo nettopp å få slike gryteklare saker som dette raskt til avklaring, som bør prioriteres. Så da blir mitt kanskje like korte spørsmål til statsråden: Er statsråden fornøyd med tempoet i denne saken?


