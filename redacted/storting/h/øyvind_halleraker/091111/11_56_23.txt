 Jeg har et spørsmål til helse- og omsorgsministeren: 

«Helse- og omsorgsministeren har innført en egen ordning for tildeling av den
              vanligvis reseptbelagte medisinen Tamiflu. Det har i etterkant av dette oppstått
              misforståelser og vanskeligheter for pasienter som ville benytte seg av ordningen. 

Hva er grunnen til at ikke Tamiflu, som har påvist dempende effekt på svineinfluensa,
              kan selges fritt til alle som ønsker å forebygge eller dempe et mulig sykdomsforløp?»
            

