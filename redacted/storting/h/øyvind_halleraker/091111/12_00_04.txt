 Jeg takker for svaret. 

Først vil jeg si at både Høyre og jeg synes det er veldig bra at statsråden har
              innført denne ordningen for å lette presset nettopp på fastlegene og selvfølgelig også
              for å bedre pasientenes tilgang til forebyggende og behandlende medisin mot
              svineinfluensa. 

Jeg regner med at statsråden i sitt arbeid med dette har vurdert pandemiforløpet i
              Norge generelt, men også eventuelle paralleller, eller mangel på sådanne, til andre
              land – kanskje særlig til våre naboland. Mitt tilleggsspørsmål da vil være: Hvordan er
              tilsvarende håndtert i våre naboland? 

