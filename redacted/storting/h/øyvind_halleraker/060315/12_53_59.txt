  Jeg takker for svaret.

Jeg registrerer at jeg ikke får
det svaret jeg kanskje fryktet, nemlig at statsråden var
enig i at det er en god idé å organisere dette
i et statlig selskap. Hun presiserer jo nettopp at det
er det lokale initiativet, det at det er lokale som står
for kombinerte finansieringsløsninger, og at pengene går
til det enkelte konkrete prosjekt, som er mye av bærebjelken
for den ordningen vi har hatt i Norge. Det motsatte ville jo være å betrakte
nærmest som en skatt eller avgift på vei
som skulle fordeles av sentrale myndigheter. Jeg går da
ut fra at statsråden ikke syns at et sånt opplegg
er en god idé.

