  Jeg takker for svaret.

Jeg syns statsrådens holdning til
denne saken er veldig bra. Jeg tror som statsråden at det
er mulig å finne fram til bedre og mer rasjonelle
løsninger på en del av de operasjonene som utføres,
og at kanskje noe av det kan gjøres i større enheter.
Så vidt jeg kjenner til, foregår det også et arbeid
på det planet, som jeg ikke har noe imot. Men
det som gjorde meg litt urolig, var at det kunne se ut til at det var
skapt et inntrykk, ikke fra statsråden selv,
riktignok, men fra underetatene, om at man fortsatt arbeidet med
saken om det statlige selskapet.

Da er mitt spørsmål til statsråden:
Det er vel ikke noen grunn til å bruke
tid på et slikt arbeid når det ikke
ser ut til å være politisk vilje til det?

