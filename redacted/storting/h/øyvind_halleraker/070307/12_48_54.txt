  Jeg vil gjerne stille et tilleggsspørsmål.

Denne saken handler jo ikke bare
om at det er vanskeligheter i vinterhalvåret. Den handler også om
at vi hadde veldig flaks ved at dette ikke medførte
personskade eller dødsfall – heldigvis.
Statsråden har flere ganger i dag blitt konfrontert med
brøyting av veger og har hatt tilbøyelighet
til å skylde på at dette har vært konkurranseutsatt,
og at avtalene har ikke vært gode nok.
Her er det i alle fall ingen tvil om at dette er et statlig
ansvar gjennom Jernbaneverket. Jeg registrerer at også statseide
Cargonett er svært bekymret for regulariteten, stabiliteten
og påliteligheten i sin konkurranseutsatte virksomhet.
Det er klart at stans i fem døgn, med normalt seks tog
hver veg hver dag, betyr at veldig mye gods forsinkes.

Så jeg må få lov
til å gjenta spørsmålet mitt: Hvilke konkrete
tiltak vil statsråden sette i verk for å sikre
oss at vi ikke får denne type ulykker?

