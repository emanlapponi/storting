  Jeg takker for svaret.

Problemet er at Regjeringen
med dette uavklarte forholdet bidrar til å skape en betydelig
usikkerhet fordi man ikke er klar med hensyn til hva som
blir kostnadsfordelingen mellom staten og Naturkraft AS – de
er som kjent i gang med å bygge. Naturkraft AS har sagt
klart fra at man ikke kan påta seg kostnader
utover det som ligger i kalkylen for selve kraftverket, med tillegg
av 5 pst. av kvoteprisen, eller ca. 20 mill. kr pr. år.
Vi vet at kostnadene ved å etablere rensing,
fangst og komprimering beløper seg til 1,5 milliard kr.
Nåverdien av 20 mill. kr er ca. 280 mill. kr eventuelt
utbetalt fra Naturkraft som et engangsbeløp. Det betyr
1,2–1,3 milliarder kr for staten. Hvordan ser statsråden
på dette konkrete kostnadsbildet?

