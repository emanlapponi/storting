  Det er riktig som statsråden sier,
at i tillegg kommer kostnader og samarbeid i
forhold til lagring, distribusjon, rørsystem og injeksjon
i et klarert felt, og det mest sannsynlige feltet er Gullfaks. Her
er imidlertid problemet at den ene millionen
tonn med CO

2

 som Kårstø eventuelt
kan produsere, bare er 20 pst. av hva som må injiseres
hvert år. I tillegg må dette, som statsråden
sier, avklares med oljeselskapene og være på plass
innen 2009. Kostnaden ved denne delen av tiltaket er langt
større enn de 1,5 milliarder kr vi tidligere har snakket
om, og dette er jo høyst uavklart mellom
partene.

Mitt siste spørsmål til statsråden
blir: Kan statsråden garantere at fremdriften på Kårstø-kraftverket ikke
vil forsinkes – med konsekvenser for kraftsituasjonen,
sysselsetting og aktivitet i denne
regionen – på grunn av disse mange uavklarte forhold
som Regjeringen ved erklæringen bidrar til?

