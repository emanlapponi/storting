 Jeg takker igjen for svaret.

Det er et annet forhold som også kommer
inn her. Bergen kommune har fått en rekke merkostnader
i forbindelse med kollektivtrafikken som dels skyldes statlige initiativ
og endringer, f.eks. i rammebetingelser og økte
drivstoffpriser. Dette kompenseres ikke i rammeoverføringer fra
staten. Jeg er derfor glad for å høre at statsråden
legger vekt på å opprettholde
resultatbaserte tilnærminger.

Jeg forstår det også slik
på statsrådens svar at hun anerkjenner belønningsordningen
som Samarbeidsregjeringen innførte, som et godt tiltak
for å øke kollektivreisene i byområdene.
Jeg er litt mer dristig i mitt siste spørsmål: Vil
ministeren trappe opp de økonomiske rammene for ordningen?

