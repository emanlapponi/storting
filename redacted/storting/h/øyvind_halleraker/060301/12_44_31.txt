  Jeg takker for svaret.

Statsråden og jeg hadde gleden av å bidra
til en historisk satsing på kollektivtransport i Bergen
med vedtaket her i Stortinget i går. Der har man virkelig
lagt ryggen til for å løse byens utfordringer.
Egenfinansieringen og de økonomiske bidragene er meget
betydelige, for å si det mildt. I dette bildet er altså incentivmidlene
en viktig stimulans for byen.

Jeg vil spisse spørsmålet
mitt litt: Kan statsråden forsikre at denne regjeringen ikke
vil endre på kriteriene for tildeling på en
slik måte at kommuner som nå dimensjonerer sin
kollektivsatsing ut fra nye bevilgninger, blir ugunstig rammet?

