  Jeg takker for svaret.

Arbeidet med utvidelsen av tunnelene på Haukeli
har en lang og smertelig historie, som statsråden kjenner
godt. Det korte og det lange er at når man nå fikk
en ytterligere forsinkelse på arbeidet, slik at det ikke
ble ferdig i sommersesongen, må det legges til rette for
smidige, hensiktsmessige og ikke minst forutsigbare løsninger. Høyre
mener det må gå an å innføre
et tilnærmet ruteopplegg à la fergedrift,
altså med faste åpningstider, med definerte starttidspunkt
og med opplysning om hvor lenge det står åpent,
henholdsvis fra øst, før man stenger og åpner
tilsvarende periode fra vest. Er statsråden
villig til å bidra til et så enkelt, praktisk
og forutsigbart opplegg, som selvsagt kan og bør annonseres,
skiltes og legges ut på nettsidene?

