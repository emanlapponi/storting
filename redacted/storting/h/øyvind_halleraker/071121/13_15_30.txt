  Jeg takker for svaret.

Jeg forstår at samferdselsministeren
tar dette alvorlig, og at hun har gode hensikter. Men
problemet er altså at dette ikke
helt fungerer slik det beskrives. Jeg står her med flere
mailer fra transportører som beskriver andre forhold,
altså hvor dette ikke er forutsigbart, og at
man nettopp da får disse forsinkelsene som er
så uheldige. Det er jo slik at Haukelifjell faktisk er
en av de absolutt mest trafikkerte fjelloverganger i Norge. Her
går veldig mange transporter av fisk, som jo er ferskvare,
og derfor blir dette veldig uheldig.

Forstår samferdselsministeren frustrasjonene
til transportører og sjåfører som prøver å kjøre
i henhold til kjøre- og hviletidsbestemmelser, og som gjør
sitt beste for at vi skal få maten så fersk
som mulig fram til markedene?

