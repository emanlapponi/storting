  Jeg takker igjen for svaret, som jeg oppfatter
som konstruktivt og positivt.

Mongstad-utbyggingen vil medføre at
det legges et gassrør fra Kolsnes i Øygarden til
Mongstad. Dette gir gledelige muligheter for annen spennende industriutvikling
i området, og representerer derfor en viktig del av helheten
når dette spørsmålet skal vurderes.

Både i Sløvåg i
Gulen kommune og Lutelandet i Fjaler kommune er det store planer
om spennende industriutvikling. Man er da avhengig av gasstilførsel,
og primært ved en forlengelse av den nye gassrørledningen
til Mongstad. Jeg regner med at statsråden kjenner til
disse planene, og jeg spør derfor om denne mulige, spennende
industriutviklingen vil bli tillagt vekt når Regjeringen
skal gjøre sine vedtak om Mongstad.

