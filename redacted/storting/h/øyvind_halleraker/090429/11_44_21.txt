 Jeg takker for svaret. 

Jeg vil gjerne illustrere en problemstilling med et eksempel: Et ikke navngitt
                     lensmannsdistrikt med ca. 4 500 utstedelser totalt i året, hvorav en av
                     kommunene med 11 000 mennesker har 30–40 pst. av utstedelsene, har ikke fått
                     denne type kiosk til tross for at de har en spesiell befolkning med sjøfolk,
                     asylsøkere – altså med andre krav enn helt vanlige passutstedelser hvert tiende
                     år. Så ble begrunnelsen gitt, nemlig at der det utplasseres passkiosker, skal
                     det være to kiosker, for hvis en av kioskene ødelegges, skal man ha tilgang til
                     den andre, altså 14 000 i kapasitet. Så istedenfor at man ved en eventuell feil
                     en ettermiddag eller to må reise fra den store kommunen til den mindre der
                     kiosken forhåpentligvis virker, må altså folk fra nabokommunen reise hver
                     eneste gang. Synes statsråden dette er en urimelig regel? 

