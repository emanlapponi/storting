 Jeg takker igjen for svaret. 

Jeg har et oppfølgingsspørsmål. Det er åpenbart at bekymringen ute i
                     lensmannsdistriktene er at dette vil svekke den lokale politiberedskapen, og at
                     det på sikt vil føre til nedbemanning. For publikum er det åpenbart ulemper med
                     dette. Hvis det da er slik at justisministeren mener at dette ikke er en
                     tilsiktet sentralisering, og det må jeg jo tro ham på, må dette være et
                     økonomisk anliggende. Da har jeg et spørsmål. I så fall: Hvordan vil statsråden
                     stille seg til at en i en næringsaktiv kommune, med et stort og aktivt
                     næringsliv, får tilbud om en kronerulling for å få plassert ut en kiosk fordi
                     man vurderer ulempene ved at de ansatte må reise som så store? Vil statsråden
                     stille seg positiv til et slikt initiativ? 

