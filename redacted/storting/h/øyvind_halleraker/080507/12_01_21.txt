 Jeg takker for svaret. 




I eksemplet fra Jernbaneverket med strekningen Lysaker-Asker har staten altså tapt 1,5 milliarder kr. I tillegg kommer selvsagt næringslivets og samfunnets tap fordi ting går sent eller sågar ikke blir startet opp. 




Fra vegsektoren kjenner vi til sammenlignbare motorvegstrekninger som faktisk er under bygging nå, i OPS-regi og i statlig regi, henholdsvis Grimstad-Kristiansand og E18 gjennom Vestfold. De har en ganske sammenlignbar lengde og kompleksitet, men OPS-prosjektet bygges på halve tiden, uten overskridelser og med oppsiktsvekkende lavt sykefravær og den type kostnader. 




All evaluering av OPS-modellene peker i én retning. Til tross for dette nøler Regjeringen. Kan statsråden leve med at det ikke skjer noe særlig her lenger, når staten påviselig sløser med midlene? 




