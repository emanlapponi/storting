  Jeg takker igjen for svaret.

Store bedrifter som Marine Harvest
på Hjelmeland og Fiskå Mølle i Strand
sender tjue vogntog pr. dag med denne ferjen. Også andre
store transportbedrifter er storforbrukere av sambandet. Disse ser
selvsagt fram til at Ryfast-forbindelsen skal stå ferdig
i 2015 og avløse denne smertens flaskehals. Men inntil
det skjer, må det være mulig å gjøre
forholdene bedre for transportører, næringsliv og øvrige
brukere.

Jeg fikk ikke noe konkret
svar på forventingene om å beslutte en ny hurtigferje,
men håper at statsråden vil komme tilbake til
dette, eventuelt allerede i revidert. Men som også statsråden
var inne på, ligger det en storferje ubrukt i
Stavanger havn, og jeg vil spørre statsråden
konkret om hun vil engasjere seg for at denne kan settes
inn i sambandet.

