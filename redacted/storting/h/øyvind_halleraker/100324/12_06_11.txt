 Jeg takker for svaret.


Jeg skal forsøke å holde meg til temaer som statsråden og tidligere spørrer ikke var inne på, men som er viktige. Det gjelder forutsetningene for et slikt EU-direktiv, og det som går på adskilte kjørefelt, som det heter.


Det er nemlig ikke krav om to løp og dermed fire kjørefelt. Dette er en viktig presisering, som jeg tror statsråden bør benytte seg av i sitt arbeid med å få gjennomslag for å utøve et fornuftig skjønn. Det er også slik at når det gjelder Nordhordlandspakken, regner man med godkjente reguleringsplaner i 2011 og mulig byggestart i 2012 og 2013, og kanskje ferdigstillelse i 2016. Vi snakker egentlig bare om et tidsvindu på fire år, som man bør ha mulighet til å dispensere fra. Vil statsråden se nærmere på dette?


