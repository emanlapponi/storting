 Jeg takker for svaret.

Saken reiser flere prinsipielle spørsmål,
nemlig statens ansvar for å følge opp egne
investeringer med vedlikeholdsmidler og mulighet til å dekke
drifts- og vedlikeholdskostnader med bompenger der finansieringsselskapet
ber om dette. Askøybrua var for øvrig et nesten
100 pst. brukerfinansiert prosjekt i utgangspunktet.

Som statsråden sier, har bompengeselskapet – og
publikum – vært veldig opptatt
av saken og vært i en dialog med Statens vegvesen
i lengre tid. Det er nettopp fordi dette utgjør
et såpass vakkert landskapsmerke at man syns dette fortjener å bli
reetablert.

Ser statsråden at vi her står
overfor et dilemma, ved at man i et brukerfinansiert prosjekt hvor
man har de samme ønsker om å anvende
midler også til denne type vedlikehold, ikke
får anledning til det?

