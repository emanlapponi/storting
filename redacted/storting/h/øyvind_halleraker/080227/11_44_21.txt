 Jeg takker for svaret. 

Det var i grunnen det jeg fryktet, for her er det altså en uenighet
som jeg oppfordrer statsråden til å rydde opp i. Det er lansert
en del andre prosjekter innenfor denne pakken som ikke er behandlet lokalt,
og som ikke er behandlet fylkeskommunalt, og det er dem Statens vegvesen
henviser til. Jeg syns det er ganske viktig å holde på det som
er pakkens grunnlag, og som altså er behandlet av disse organene.
Jeg mener at fylkeskommunens behandling av bompengepakken er nøyaktig
slik fylkeskommunen har behandlet andre bompengepakker. Slik man ser dette
lokalt og regionalt, er dette ferdigbehandlet. Jeg vil oppfordre statsråden
til å gå inn i dette én gang til og se om det er mulig
å løse opp denne floken som tydeligvis er skapt her. 

