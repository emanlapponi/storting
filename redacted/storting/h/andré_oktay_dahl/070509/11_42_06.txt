 Jeg tillater meg å stille følgende
spørsmål til miljøvernministeren:

«Statsråden har varslet et
sterkere vern om bynære marker gjennom en egen markalov.
Samtidig har Samferdselsdepartementet iverksatt utredning
av mulig trasé for ny E18 gjennom sørlige deler
av Oslomarka, det såkalte «Ski øst»-alternativet.

Kan statsråden love at hun
som en del av arbeidet med å styrke vernet om marka vil
stanse utredningen av «Ski øst»-alternativet,
slik at brukerne av denne delen av Oslomarka kan være
helt sikre på at det er helt uaktuelt med en
ny 4-felts motorvei gjennom dette området?»

