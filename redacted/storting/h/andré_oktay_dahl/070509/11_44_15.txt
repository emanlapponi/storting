  Jeg takker for svaret.

Denne saken har skapt stort lokalt engasjement,
og med god grunn. Sørmarka betyr ekstremt mye for mange Follo-beboere,
og de har selvfølgelig fått med seg de klare miljøforpliktelsene
i både Soria Moria-erklæringen, den nye
Marka-loven som er varslet, og friluftsmeldingen. Statsråd
Navarsetes begrunnelse for utredningen har stort sett vært
at alle steiner må snus, på tross av
opprinnelig avvisning fra Statens vegvesen. Det er blitt reist spørsmål ved
saksbehandlingen og nærmere slektskaps- og vennskapsforhold
i forbindelse med denne. Det skal jeg ikke gå inn
på. Men jeg, og Høyre, forventer at SV skjærer igjennom
i denne saken – ikke minst vinner de da kanskje tilbake noen
av de 20 pst. av velgerne som ser ut til å ha gått
over til Arbeiderpartiet.

Jeg skal presisere spørsmålet
i tilfelle det fremstod som uklart: Vil statsråden på noe
som helst vis engasjere seg og bidra til at utredningen av «Ski øst» legges
vekk? Ja eller nei?

