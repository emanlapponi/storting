 I Kirkenes ligger et stort antall krabbetrålere fast på
grunn av begrenset kapasitet ved russiske havner, og vi må anta at
innslaget av utenlandske skip i Troms og Finnmark vil komme til å
være økende i årene som kommer. Vi mener at det er viktig
med samme beredskap mot menneskesmugling, narkotikasmugling osv. ved havner
som når det gjelder land- og lufttrafikk. Er statsråden av den
oppfatning at planverket er tilstrekkelig, at kontrollapparatet er tilstrekkelig,
og ikke minst at ressursene er tilstrekkelige til å håndtere
den type utfordring som vi antageligvis kommer til å se i Troms og
Finnmark, og som vi allerede ser nå? 

