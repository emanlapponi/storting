 

(ordfører for saken): 

Det nærmer seg jul, så jeg skal være ekstremt kort, selv om ikke innsatsen i forhold til organisert kriminalitet fortjener at man er kort.




En enstemmig komite er av den oppfatning at det er nødvendig å markere klart og tydelig at kriminaliteten som NOKAS-ranet representerer, er et eksempel på noe man må prioritere å bekjempe. Det har vært og er nødvendig for samfunnet å markere at det går en grense, og at den er overtrådt i denne saken. Derfor går en enstemmig komite inn for proposisjonens forslag til tilleggsbevilgning, som den foreligger.




Det vil høyst sannsynlig – kanskje mer enn høyst sannsynlig – bli behov for mer, og derfor ber komiteen Regjeringen komme tilbake til Stortinget med forslag til dekning av de merutgiftene som høyst sannsynlig vil komme. Jeg viser derfor til komiteens forslag til vedtak, og for øvrig viser jeg til proposisjonen.




