 Jeg takker for svaret.

Eva Joly sa nylig at mange måtte ha
visst noe i forbindelse med vannverkssaken på Romerike.
Det ser ut til å ha vært situasjonen
når det gjelder et visst kraftverk om dagen også.
Men på grunn av den lukkethetskultur eller aller helst
frykt har mange holdt mye for seg selv og først tort å si
noe når media har begynt å grave. Slik jeg ser
det, er det et økt behov for offentlig innsyn i selskaper,
sladrehanker i ordets positive forstand må sikres anonymitet,
og ikke minst må det økt kompetanse
til i kommunene, for der ser mange styrer ut til å ha bedrevet
de glade amatørers aften.

Statsråden har allerede varslet at
det vil kunne skje visse skjerpelser av offentlighetsloven. Hvilke
er disse utover de som allerede ble fremlagt av Bondevik
II?

Jeg er glad for at man vil skjerpe whistle
blower-vernet. Vil statsråden innta en mer offensiv holdning
i forhold til behovet for kompetanse i kommunene enn å vise til
en slags misforstått form for lokalt selvstyre, som faktisk
nåværende statsråd Åslaug Haga
har gjort tidligere i Stortinget, hvor man overlater til kommunene
selv å øke kompetansen på et område
som helt klart fortjener en klar nasjonal strategi?

