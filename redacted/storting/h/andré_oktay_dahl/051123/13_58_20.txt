  Takk for svaret.

Jeg er glad for at Høyre også bidrog
med grunnlovsendring i forhold til
ytringsfrihet på det punktet – så vi
har også bidratt.

Eva Joly påpeker også at
det er langt mer korrupsjon i offentlig sektor
enn i privat sektor. Det er naturlige grunner til det, nemlig at
det er flere å spre kostnadene ut over, og man har ikke
på samme måte mindretallsaksjonærer
som faktisk følger med på samme måten
som i privat sektor.

I lys av den nye boken om Mao har jeg et spørsmål
til statsråden om behovet for kulturrevolusjon i kommunal sektor
når det gjelder etiske standarder og normer i forhold til
kunnskap. Jeg oppfatter ennå ikke at
man helt klart har svart på spørsmålet
om hva man har tenkt å gjøre for å øke
kompetansen i kommunal sektor, hvor problemet
med misligheter og korrupsjon antakeligvis er
mye større enn det vi bare har sett begynnelsen
på nå.

