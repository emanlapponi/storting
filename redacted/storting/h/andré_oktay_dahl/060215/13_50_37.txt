 Det er riktig at personsøk med hund
skal være omfattet av alle regioner og
utvidet fra 10 til 12. Men spørsmålet som jeg
får reist en del steder jeg besøker, er om en
har råd til å bruke dette nok, f.eks.
ved at man har narkotikahund tilgjengelig. Jeg står her
med det siste disponeringsskrivet, og i Region øst legger
man til grunn at man skal gjennomføre 400 søk
i år, mot 657 i fjor. Det er en reduksjon
på 40 pst. Selv om man har en mer aktiv politikk på rehabilitering
og det å komme tilbake til samfunnet, er spørsmålet
om 40 pst. reduksjon er en reduksjon
som statsråden vil være bekjent av og
mener er tilstrekkelig.

Et kort spørsmål om urinprøver:
Vil man vurdere å gjennomføre såkalt
hurtigprøve der hvor erkjennelse av narkotikabruk foreligger?
Det ville vært en mer kostnadseffektiv måte å bruke
urinprøver på i forhold til der det ikke
foreligger erkjennelse av de faktiske forhold.

