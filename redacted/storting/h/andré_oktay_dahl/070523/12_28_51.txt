 Der er vi helt enig med Regjeringen. I en interpellasjonsdebatt
i går trakk jeg fram Ungdom mot Volds advarsler
mot en tikkende integreringsbombe med rus, psykiatri, vold og annen
kriminalitet. Marginalisert ungdom søker seg gjerne dit
vi ikke vil, og når vi får flere og
flere voksen-tomrom, er det en utfordring å få gjort
noe for disse.

Da kunne det avslutningsvis være
greit å få vite når det gjelder
det miljørettede og forebyggende arbeidet, hva Regjeringen
konkret vil gjøre for å bygge på f.eks.
Ungdom mot Volds erfaringer og kompetanse, som til dels skiller
seg litt fra f.eks. de tingene som kom fra politiet
nå. Og ikke minst: Hva vil Regjeringen konkret
gjøre for at det økte antall offentlig
ansatte, som er satt inn for å hjelpe barn og ungdom, faktisk også gjør
det i møte med de ungdommene det gjelder, og ikke bare
bak pc-en?

