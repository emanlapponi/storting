 Med forbehold om en mulig vellykket politiaksjon
har jeg den glede å stille følgende spørsmål,
som statsråden kanskje kan oppfatte som en gavepakke:

«Statsråden og representanter
for regjeringspartiene har ved en rekke anledninger trukket frem
det etablerte «Gjengprosjektet» i Oslo, Romerike,
Follo og Asker og Bærum politidistrikt som et godt og vellykket
prosjekt. Flere som arbeider i felten, uttrykker imidlertid at innsatsen
har bidratt til at representanter for f.eks. A- og B-gjengen nå samarbeider,
og at det ikke i nevneverdig grad virker forebyggende
i forhold til nyrekruttering.

Kan statsråden mer konkret
redegjøre for effektene av dette gjengprosjektet?»

