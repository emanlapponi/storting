  Jeg takker for svaret.

I går ble det i diverse medier nærmest
harselerende sagt at gjenger var noe man måtte regne med,
at man aldri kunne regne med å oppnå det
perfekte samfunn. Jeg er i hvert fall glad for at statsråden,
i likhet med Høyre, ikke inntar den holdningen,
som i realiteten er en bagatellisering av rekruttering til grov
kriminalitet, og kanskje organisert kriminalitet senere. Den viktigste
utfordringen er, som også statsråden
er inne på, å sørge for å hindre
nyrekruttering til gjenger, som gjerne foregår sånn
at man begynner i det små i utkanten av Oslo
og Akershus og beveger seg gradvis innover mot sentrum
og oppover i kriminalitetshierarkiet.

Hvilke grep vil statsråden ta for å sikre
at gjengprosjektet i ytterligere og sterkere grad fokuserer på å bli
miljørettet – tidligere – slik at man
til syvende og sist ikke får muligheten til å kjøpe
luksusleiligheter i Brasil? Jeg vil si at jo tidligere man får
tatt noen, desto bedre. Man har fått tatt noen
nå, og det virker kanskje skremmende for dem som har kommet
seg høyt opp i hierarkiet. Men poenget må jo være å hindre
dem som allerede er på gli inn, at man investerer for framtiden
og for ti år framover, slik at man ikke får
tilbake denne typen problematikk, der det ser ut til at man har
tatt en del nå.

