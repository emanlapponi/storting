 Jeg vil få stille følgende
spørsmål til helseministeren:

«Lønning II-utvalget drøfter
kriterier for prioritering og foreslår å skille
mellom grunnleggende, utfyllende og lavt prioriterte helsetjenester
og tilbud som ikke skal finansieres av det offentlige.

Vil statsråden følge opp
Lønning II-utvalgets forslag om å etablere representative
faggrupper som oppnevnes av Statens helsetilsyn og skal gi anbefalinger
om prioriteringer innen sitt eget fagfelt?»

  Jeg takker statsråden for svaret.
Jeg er glad for at helseministeren og jeg har den samme forståelse
av viktigheten av at prioriteringer må bygge på et
medisinskfaglig skjønn. 

Hensikten med faggruppene er ikke bare å få fram
ensidige anbefalinger som det blant fagfolk er full enighet om,
men også å få fram alternative valgmuligheter
og gi anbefalinger om kliniske prioriteringer. Dette er avgjørende
for at vi som politikere skal kunne treffe de viktige og riktige
beslutningene om ressurser og kapasitet for de forskjellige grupper
av pasienter. 

Mangel på prioriteringer gir tilfeldige
prioriteringer. Det sikrer ikke lik rett til behandling, og det
vil gå ut over pasientene. Retningslinjer for valg av pasienter
til riktig behandling tidsnok er etter Høyres mening viktig og
nødvendig, og det tror jeg det også er tverrpolitisk enighet
om. Jeg har forståelse for at helseministeren vil avvente
behandlingen av pasientrettighetsloven, men slike faggrupper og
deres betydning for viktige prioriteringer må det være
mulig å ha en mening om.

Aud Blattmann hadde
her overtatt presidentplassen.

