  Jeg er fornøyd med det
svaret som jeg har fått fra helse- og omsorgsministeren,
og jeg har som sagt tillit til at dette blir fulgt opp. Dette er
jo, som jeg sa, et spørsmål som Stortinget også har
vært opptatt av i mange, mange år.

Jeg kunne ønske at statsråden
kunne sørge for at Stortinget på en egnet måte
får en total gjennomgang av de tiltak som er satt i verk,
og som vil bli satt i verk, for å bedre kvinnehelse
og behandling. Det er et stort engasjement her i huset
når det gjelder disse spørsmålene, og
jeg håper som sagt at statsråden kan orientere
Stortinget i en egen sak, eller hvordan hun velger å gjøre
det, f.eks. i løpet av neste år.

