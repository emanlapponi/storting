 Jeg er veldig glad for de signalene som helseministeren
her gir i forhold til for det første å sikre
valg av fødested og at de fødende får plass
dersom de ønsker det, og for det andre
at det blir et differensiert tilbud. For det er klart at kvinner
har behov for en differensiert fødselsomsorg – det
var jo derfor vi gjorde de endringene i 2001 også i
forbindelse med behandlingen av stortingsmeldingen om akuttmedisin,
og la til rette for det – ikke bare
rundt om i landet, men kanskje ikke minst i de store byene.
Det er jo dette som nå begynner å virke. Jeg er
glad for at statsråden også nevner det tilbudet
som disse jordmødrene i Oslo har lagt fram. Jeg kunne
tenke meg å spørre statsråden om hun ikke
kan være en pådriver overfor Helse Øst
for å få dem til å inngå en
avtale med disse jordmødrene for å få etablert
en helhetlig svangerskaps- og fødselsomsorg, slik som prosjektet
er planlagt.

