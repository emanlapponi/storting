  Jeg vil få stille et spørsmål
til helseministeren:

«Ifølge Aftenposten 1. februar
2001 mangler Norge   3 700 sykepleiere. Det er åpnet opp
for utenlandske sykepleiere som ønsker å arbeide
i Norge. En engelsk sykepleier som er godkjent for å kunne
arbeide i alle EU-land, har fått avslag om godkjenning
av sin utdanning i Norge, til tross for lang og relevant erfaring.
Helsepersonelloven åpner for offentlig godkjenning av utenlandske
sykepleiere som har godtgjort å ha den nødvendige
kyndighet.

Vil statsråden sørge for
at denne sykepleieren får norsk godkjenning?»

  Jeg takker helseministeren for svaret. Det
kan se ut som det kan bli en løsning for denne sykepleieren
ved en fornyet vurdering, og at hun blir veiledet på hvilke
andre kvalifikasjoner hun må ha. 

Men det gjelder jo ikke bare dette tilfellet.
Det viser seg at av 17 filippinske sykepleiere som tok obligatorisk kurs
i nasjonale sykepleiefag sist høst, er kun én
godkjent – én fikk godkjenning umiddelbart, og
han er norsk statsborger. De 16 andre er det ikke, og det er grunn
til å tro at det er den eneste forskjellen. 

Det ser ut som om kravene til dokumentasjon
er strengere hos oss enn i andre land. Den filippinske utdanningen
er på fire år, og de sykepleierne jeg nå har
nevnt, kan alle jobbe i EU-land. Synes helseministeren at dette
er rimelig? Og mener helseministeren at de godkjenningsreglene
vi nå har, er gode nok? Eller er det praktiseringen av
regelverket det kan være noe galt med? Jeg viser da til de
filippinske sykepleierne.

  Jeg vil bare understreke at også jeg
er opptatt av at vi skal ha en faglig god utdanning og praksis for
våre sykepleiere. Det er jo også intensjonen i
helsepersonelloven, så der er vi helt enige.

Men det kan synes som om det ikke blir utvist
nødvendig skjønn i en del av sakene som blir behandlet.
Jeg er glad for at helseministeren nå vil gå tilbake
og se på hva som er skjedd med de 16 filippinske sykepleierne som
ikke fikk sin godkjennelse etter å ha oppfylt ett av de
kravene Norge setter, nemlig å gjennomgå det nasjonale
kurset for sykepleiere. For det er jo slik at vi har redusert kravet
når det gjelder språk, så det kan ikke
være der problemet ligger. 

Jeg håper at helseministeren kan gå tilbake
og se på hva som var begrunnelsen for avslagene for de
16 filippinske sykepleierne som jeg refererte til.

