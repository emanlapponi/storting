 Det er faktisk slik at i retningslinjene sier
man nærmest at de tyngste rusavhengige er nødt
til å kvalifisere seg gjennom et omsorgstilbud
i kommunen for å få spesialistbehandling.

Det har lenge vært politisk enighet
om at ventetiden for å få hjelp innen
spesialisthelsetjenesten skal reduseres. Den gjennomsnittlige ventetiden
for behandling er også vesentlig redusert etter
sykehusreformen. Men i retningslinjene for rusbehandling heter det
at det ved mange kroniske tilstander uten alvorlige tilleggslidelser,
vil kunne være nyttig med en «ventetid» for
institusjonsbehandling. Mens helsetjenesten
arbeider for å gi rask hjelp til pasienter med somatiske
lidelser, vil man altså holde rusavhengige og deres
familier på pinebenken. Dette er nok et eksempel
på en grov diskriminering av rusavhengige pasienter. Anbefaling
om ventetid er også alvorlig sett i lys av at
rusavhengige er i stor fare for å ta overdoser,
som kan føre til alvorlige helseproblemer.

Mener statsråden at det
er nyttig at rusavhengige risikerer både liv
og helse i påvente av behandling?

