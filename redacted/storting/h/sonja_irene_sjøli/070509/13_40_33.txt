  Jeg takker for svaret.

Det er gledelig at det er tverrpolitisk enighet
om å satse på rusbehandling. Men i lys av det
er det ganske forstemmende å registrere
at det er mange som fremdeles blir avvist når de ber om
hjelp. Dette er bakgrunnen for at Høyre også venter
utålmodig på den opptrappingsplanen
for rusfeltet som statsråden varslet skulle komme i budsjettet
i fjor, men som ennå ikke har kommet.

For ett år siden stilte jeg et spørsmål
om avrusningskapasiteten ved Helse Øst på bakgrunn
av, som statsråden også refererer til,
bekymringene for at kapasiteten ble redusert. Men selve syretesten
på at tilbudet er bra nok, er hvordan de rusavhengige selv
opplever å bli møtt. Nå viser det seg
altså at det var så mange som 85 mennesker som
ble avvist da de trengte hjelp til avrusning, og noen ble også avvist
flere ganger. På bakgrunn av dette må jeg spørre
statsråden igjen om hun synes det er grunn til fremdeles å si
at Helse Øst gjør et godt arbeid. Eller
ser hun at det er behov for en sterkere styring fra departementets
side?

