 Jeg er litt opptatt av dette med ventetidsgarantien.

I Aftenposten 11. januar i år uttalte
statsråden at det var fullstendig uakseptabelt at barn
og ungdom med psykiske lidelser skulle vente tre måneder
på behandling. Tidligere har jo statsråd Halvorsen
uttalt at alle barn bør få hjelp innen én
måned. Jeg er kjent med at statsråd Brustad
i juli sendte ut et høringsforslag der det foreslås
at barn og unge skal ha rett til vurdering etter
ti dager, og rett til behandling etter 90 dager. Statsråd
Brustad foreslår altså en ventetidsgaranti
med en like lang ventetid som den hun i januar mente var
helt uakseptabel. Da har jeg lyst til å spørre: Hva
er det som har skjedd på veien, når statsråden
nå mener at tre måneder er akseptabelt?

