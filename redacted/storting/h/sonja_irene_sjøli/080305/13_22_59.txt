 Jeg takker
for svaret igjen. Det var betryggende, for det var en veldig god begrunnelse
for både mandatet og rådets sammensetning. Det er og har vært
en veldig krevende prosess, faglig sett også, å gjennomføre
de endringene som Stortinget ønsket, både når det gjaldt
et desentralisert tilbud og når det gjaldt et differensiert tilbud.
Så jeg håper at det blir endringer på det, at statsråden
vil komme til Stortinget og orientere om det. 

Så gjelder det
det som statsråden også var opptatt av, mangel på jordmødre
i kommunene ikke bare til svangerskapskontroll, men også til følgetjenesten.
Jeg vil gjerne at hun sier noe helt konkret om hva som blir gjort i den
sammenheng for å bedre det tilbudet. Det er tross alt en lovpålagt
tjeneste. Kommuner gir deltidsstillinger som et alibi for å ha fulgt
opp loven. Det er ikke et godt nok tilbud. 

