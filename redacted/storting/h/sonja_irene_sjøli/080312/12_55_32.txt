 Jeg tillater meg å stille følgende spørsmål til helse- og omsorgsministeren: 




«Helsetjenesten behandler svært sensitive og omfattende opplysninger om enkeltmennesker. Det har vært flere uheldige hendelser som viser at personvernet ikke er godt nok ivaretatt i helsetjenesten. Datatilsynet har anbefalt at helseforetakene oppretter et personvernombud. Det er pr. i dag bare ett RHF som har et slikt ombud. 




Vil statsråden sørge for at alle de regionale helseforetakene oppretter et personvernombud?» 




