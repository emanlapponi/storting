 Jeg takker for svaret. Jeg er sikker på at statsråden er opptatt av dette med personvern. 




Jeg siktet nok til det regionale helseforetaket Helse Nord da jeg snakket om at det er opprettet et personvernombud. Det er viktig med en slik ordning, og Datatilsynet har også foreslått det. Jeg er sikker på at det vil styrke personvernet, og det vil også styrke tilliten til helsevesenet. Det er spesielt viktig for spesialisthelsetjenesten fordi de behandler en stor mengde sensitive opplysninger om enkeltmennesker. Som statsråden var inne på, har Regjeringen foreslått nye lovforslag, men det vil også innebære en økt risiko for krenkelse av personvernet, eksempelvis nytt nasjonalt helseregister og forslaget til ny forskningslov. Men når statsråden ikke vil pålegge helseforetakene å opprette et personvernombud, hvilke andre konkrete tiltak vil hun da iverksette for å sikre en mer betryggende ivaretakelse av personvernet? 




