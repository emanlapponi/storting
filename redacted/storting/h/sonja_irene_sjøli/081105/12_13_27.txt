 Jeg oppfatter iallfall at statsråden i større grad enn tidligere statsråd er positiv til å ha private innslag som kanskje både et korrektiv og et supplement til det offentlige tilbudet. Jeg er jo helt enig i at vi må bygge opp og styrke også det offentlige tilbudet, nettopp fordi man har sammensatte lidelser. Vi er allikevel bekymret over at plasser blir nedlagt når det står 4 000 i kø som har behov for behandling ganske raskt. Men som sagt, de private står jo også for mangfold. Jeg tror det er viktig å ha flere tilbud både offentlig og privat, og også flere tilbud innenfor det private for denne gruppen som trenger behandling. Men til slutt vil jeg bare takke for at statsråden som sagt stiller seg så positiv til også det private innslaget, og at det sammen med det offentlige kan utgjøre et godt tilbud.


