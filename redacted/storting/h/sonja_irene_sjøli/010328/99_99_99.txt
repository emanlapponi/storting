  Jeg tillater meg å stille følgende
spørsmål:

«Det er avdekket uverdige og etisk
betenkelige forhold i forbindelse med obduksjon og fjerning av organer ved
norske sykehus. 

Hva vil statsråden gjøre
for å sikre en verdig og god praksis på dette
området?» 

  Jeg takker helseministeren for svaret.

Jeg er glad for at vi har en felles forståelse
av virkeligheten, og for at det er behov for å trygge praksisen
på dette området.

Nå er det jo slik at når
det gjelder mange av de innspillene som helseministeren kom med
her, så er det for så vidt noe som er der i dag.
Men det er behov for å styrke dette. Dagens lov gir jo
også pasienten eller hans nærmeste rett til å motsette
seg obduksjon, men det krever ikke aktivt samtykke.

Jeg forstod på helseministeren at
han ikke var innstilt på å innføre et
prinsipp om eksplisitt forhåndssamtykke. Det er eksempler
på at dette ikke blir respektert, selv om man har mulighet
til å motsette seg det. Jeg vil derfor gjerne ha en nærmere
begrunnelse for hvorfor helseministeren ikke vil at det skal stilles
krav om aktivt samtykke.

  Jeg føler meg ikke helt trygg på akkurat
de vurderingene, at det skulle være etisk problematisk
og så komplisert å gi mulighet til et samtykke før
obduksjon. Det bør kunne være på plass,
synes jeg, for å vise respekt nettopp for dem som gir beskjed
om at de selv ikke ønsker obduksjon, eller at pårørende
ikke ønsker det, eller at de kanskje også har
inngått en avtale. 

Allikevel er det mange som føler seg
overkjørt. De blir presset. Jeg har eksempler på at
noen til og med har blitt truet med politianmeldelse hvis de ikke
vil tillate obduksjon. Senest i går kveld hadde jeg en
telefon fra en eldre mann om akkurat dette. Det de vil, er at det ønsket
de fremsetter, må bli respektert. 

Jeg føler meg ikke helt trygg på at
den praksis som helseministeren legger opp til, vil ivareta nettopp
det, så aktivt samtykke er en mulig løsning.

