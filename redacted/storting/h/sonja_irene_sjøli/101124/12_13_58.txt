 Det er ikke minst viktig nå, særlig i lys av reduserte liggetider på sykehusene og økt press på kommunehelsetjenesten, at dette kompetansesenteret og kompetansen opprettholdes.


Når det gjelder kompetansesenter for gynekologisk onkologi, er også det et senter som er foreslått nedlagt. Kompetansesenteret har bidratt til betydelig fagutvikling på området, som har reddet kvinners liv og gitt dem en bedre helse. Det er tvilsomt – det gjelder for så vidt de andre områdene også – om fagfora kan ivareta den faglige utviklingen av tilbud like godt som et kompetansesenter som jobber kontinuerlig med disse spørsmålene. Regjeringen arbeider nå med en oppfølging av kreftstrategien. En avvikling av kompetansesenteret for gynekologisk kreft vil svekke arbeidet med kvinnehelse og innsatsen mot kreft, mener nå jeg. Hvordan ser statsråden på dette?


