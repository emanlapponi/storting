  Jeg takker igjen for svaret.

Høyre er veldig opptatt
av en opptrapping av rehabiliteringstilbudet og at det må bli
den neste helsepolitiske satsingen. Derfor foreslo vi også i
budsjettet for inneværende år en økning
på 500 mill. kr. Dette skulle komme i tillegg til de 600
mill. kr som Stortinget bevilget til sykmeldte. Grunnen til det
var at vi ønsket at funksjonshemmede barn, eldre
og syke skulle få et bedre tilbud.
Men dette fikk ikke regjeringspartienes støtte,
dessverre. Regjeringspartiene har tvert imot sørget for
en nedgang i rehabiliteringstilbudet i 2006, slik vi har vært inne
på tidligere. I Dagsrevyen den 10. februar fikk
statsråden dette spørsmålet og presterte
da å skylde på den forrige regjeringen,
slik hun nå gjorde i svaret til Lønning og til
meg. Dette er jo, som Lønning også var inne
på, en reform som Arbeiderpartiet
stemte for i Stortinget. Hun har bedt helseforetakene om å begrense
kjøp av private rehabiliteringsinstitusjoner, og så skylder
hun på den forrige regjeringen når tilbudet
blir dårligere! Når skal statsråden ta ansvar?

