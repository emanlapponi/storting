  Jeg vil takke statsråden for svaret.
Det er betryggende å høre at Regjeringen jobber
så godt med dette, spesielt med disse prosjektene som
nevnes, og at det i strategien for rehabilitering og habilitering
spesielt vil tas hensyn til barn.

Nå nevnte ikke statsråden
spesielt den ressursen som foreldrene faktisk er i denne
sammenheng. De bidrar jo betydelig i habilitering av sine
barn. De er den viktigste ressursen for barna
sine. De har mye kunnskap, de har mye erfaring, tålmodighet
og ikke minst kjærlighet. Mange foreldre
velger selv metoder og opplegg for habilitering som de vet virker.
I hele forrige stortingsperiode var det en bred
enighet om å respektere de valg av metoder som foreldrene
tok, men i budsjettet både for i fjor og i år går
Arbeiderpartiet og de andre
regjeringspartiene imot å vise respekt for foreldrenes
valg. Foreldrene blir altså overprøvd. Mitt spørsmål
er: Hvorfor har Regjeringen endret syn etter
at de kom i regjering?

