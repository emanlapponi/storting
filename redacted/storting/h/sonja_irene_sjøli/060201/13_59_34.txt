 Jeg takker statsråden for svaret.
Jeg synes det er veldig positivt at hun vurderer å legge
fram en stortingsmelding, og håper hun ikke bare
vurderer det, men at det faktisk blir gjort. Jeg tror det kan være
positivt å få en bred debatt om de nye rollene.

Jeg er enig i at en utvidet fedrekvote, slik
som også Samarbeidsregjeringen la opp til og
fikk utvidet med to uker, er et godt virkemiddel. Men jeg synes ikke
statsråden gav noen nye signaler om andre
virkemidler. Høyre mener at mor og
far bør bli enda mer likestilt i forhold til retten
til fødselspenger. Det oppnår vi bare
ved å styrke fedrenes selvstendige rettigheter. Det mener Høyre
vil bidra til at flere tar ut lengre permisjon. Høyre
vil derfor innføre en selvstendig opptjeningsrett til fødselspenger for alle
fedre, uavhengig av mødrenes egen aktivitet før fødselen.
Det var et forslag vi hadde tidligere.

Spørsmålet mitt er: Vil statsråden
støtte et slikt forslag?

