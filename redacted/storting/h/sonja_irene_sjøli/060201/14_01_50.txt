 Jeg er veldig glad for at det kommer signaler
om at også Regjeringen ønsker å styrke
disse rettighetene. Nå er det slik at Høyre
og de andre tidligere regjeringspartiene hadde et forslag
i budsjettet før jul om å bevilge 225 mill. kr
til dette formålet. Det stemte Arbeiderpartiet
og de andre rød-grønne partiene
imot. Hvis de hadde støttet dette forslaget og funnet rom
for 225 mill. kr på et budsjett på 600
milliarder kr til en så viktig sak som vi faktisk er enige
om, tror jeg vi hadde vært langt på vei.

Siden det nå signaliseres så tydelig
at Regjeringen ønsker å gjøre
noe med dette, er mitt siste spørsmål nærliggende:
Vil statsråden sørge for at dette kommer inn på budsjettet
for 2007? Jeg tror nemlig at dette er en av nøklene til
at flere fedre vil ta utvidet barselpermisjon.

