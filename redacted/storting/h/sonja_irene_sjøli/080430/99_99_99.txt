 I Buskerud er det to kvinner som selv har
opplevd hvor vanskelig det er for rusavhengige å få hjelp. Som
pårørende og som fagfolk har de ønsket å gjøre
noe for å bedre tilbudet til de rusavhengige, og de har derfor opprettet
en helt ny rusinstitusjon. Institusjonen er møysommelig bygget opp
for å gi et svært godt kvalitativt tilbud, bl.a. gjennom ansettelse
av helsepersonell og erfarne fagfolk. Men nå har den altså fått
beskjed fra Helse Sør-Øst om at de ikke vil benytte dette
tilbudet, til tross for at det er lange ventelister når det gjelder
behandling. Dette synes jeg faktisk er å vise en kald skulder - hvis
jeg kan kalle det det - til noen ildsjeler som både kan og vil bidra
til å gi bedre hjelp til rusavhengige. Istedenfor å avslå
deres tilbud om å hjelpe rusavhengige, kunne de stille kvalitetskrav
som vilkår for avtalene. 

Jeg må spørre om hvordan
statsråden kan la være å benytte ledig behandlingstilbud
når folk dør mens de venter på behandling. 

