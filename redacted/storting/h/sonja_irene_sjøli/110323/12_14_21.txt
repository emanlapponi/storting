 Jeg takker for svaret.


Det var for så vidt beroligende, i og med at Helse Sør-Øst nå har gått inn og vil sikre befolkningen et røntgentilbud, og at de nå jobber med å få på plass nye langsiktige avtaler. Men som jeg har sagt tidligere også, er det det samme for Høyre hvem det er som får dette anbudet. Det viktige for oss er at et røntgentilbud kommer på plass, og at det er nær der befolkningen bor.


Betyr dette at det vil bli et røntgentilbud på Romerike, eller hva ligger det i nye langsiktige avtaler? Er det med Curator, som nå har hatt en avtale, eller er det nye som skal inn på banen?


