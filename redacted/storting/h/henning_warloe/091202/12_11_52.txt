 Jeg sier takk for svaret. 

Det er klart at for omverdenen kan det kanskje virke litt underlig at Statsbygg – som
              representerer staten i denne sammenhengen – utlyser en arkitektkonkurranse, nedsetter
              en jury, kårer en vinner, for så etterpå å skjønne at den man har kåret, har tegnet
              noe som blir for dyrt. Det er jo ingen tvil om at ambisjonsnivået var høyt da denne
              arkitektkonkurransen ble utlyst – det skulle være et signalbygg – det skal ikke være
              en firkantet kasse som man kan bygge så billig som mulig. 

Jeg er litt usikker på hvordan statsråden ser for seg at dette prosjektet kan
              bearbeides videre. Det er vel heller ingen overraskelse at det har vist seg vanskelig
              å skaffe sponsorer til et statlig bygg i størrelsesorden 100 mill. kroner, som jeg
              forstår var oppdraget som ble gitt til Kunsthøgskolens ledelse. 

