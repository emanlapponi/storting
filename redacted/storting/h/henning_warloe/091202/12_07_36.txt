 Jeg vil avslutningsvis understreke at jeg er enig i at det er veldig viktig å sikre
              framdriften i dette byggeprosjektet, at man ikke nå stanser opp. Poenget er at det går
              an å tenke seg trinn 1 og trinn 2, og bokstavelig talt ha to tanker i hodet samtidig.
              Det som bekymrer meg litt, er at jeg har fått opplyst at Statsbygg i møter med
              Høgskolen i Bergen har signalisert at det fra tidligere trinn i prosessen ligger noen
              føringer på den udisponerte delen av tomten – som altså utgjør ca. 30 mål – og at
              føringene går ut på at deler av dette skal selges til nærings- og boligformål for å
              finansiere det prosjekterte høgskolebygget. Er dette noe som statsråden kan avkrefte?
              Jeg håper det, på bakgrunn av det hun svarte i sted. 

