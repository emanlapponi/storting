 Jeg sier takk for svaret fra statsråden. Det er ingen tvil om at ventetiden har vært
              lang når det gjelder dette prosjektet. 

Det som virker ganske åpenbart – til tross for at man tenker seg at noen studenter er
              i praksis, osv. – er at med en vekst i studenttallet, som Regjeringen selv legger til
              grunn, vil det være behov for større arealer om ikke så veldig lang tid. Det er altså
              snakk om en vekst i antall studenter, slik Regjeringen ser det, i årene framover.
              Dette bygget skal stå ferdig i 2014, så det er jo fortsatt noen år igjen med vekst før
              bygget står ferdig, og også deretter. Her refererer jeg til Regjeringens egne tall. 

Spørsmålet til statsråden må da være om man i alle fall kan sikre en
              reguleringsmessig status som gjør det mulig å planlegge et byggetrinn 2, selv om det
              vil ligge noen år fram i tid. 

