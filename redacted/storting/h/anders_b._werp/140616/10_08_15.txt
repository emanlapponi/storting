 (ordfører for saken): For ordens skyld: Jeg tror komiteen har lagt opp til at vi behandler de to første sakene under ett. De henger nemlig sammen. Jeg skal redegjøre for det i mitt korte innlegg.


La meg først takke for et effektivt og godt samarbeid i justiskomiteen under forberedelsen, gjennomføringen og behandlingen av disse sakene, som er enstemmige innstillinger overfor Stortinget. Det gjelder som sagt to saker. Den første er tiltredelse av London-overenskomsten av 17. oktober 2000 om meddelelse av europeiske patenter. Sak nr. 2 gjelder de tilhørende lovendringer i den norske patentloven, slik at komiteen nok anså at det var naturlig å behandle disse to under ett her i salen i dag.


Komiteen oppsummerer det slik at de nevnte sakene vil bedre rammevilkårene for nyskapende virksomheter i Norge, og komiteen overleverer derfor enstemmige innstillinger i begge de to nevnte sakene.


