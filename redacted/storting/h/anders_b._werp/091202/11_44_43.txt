 Jeg takker også nå for svaret. Dette er komplisert, det er vi klar over. 

Jeg vil avslutningsvis betone de frivillige organisasjonene og den innsatsen mange
              frivillige organisasjoner gjør i kriminalomsorgens tjeneste, med tilbakeføring og
              alternative soningsformer. Mitt avsluttende spørsmål til statsråden er hvordan vi også
              i forskningen kan synliggjøre effekten av de tilbudene og det arbeidet som gjøres fra
              de frivillige organisasjonene, som WayBack, Røde Kors, Fretex Elevator med flere, som
              vi kjenner godt til. Hvordan kan dette synliggjøres som alternativer i et godt
              soningstilbud? 

