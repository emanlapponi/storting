 (ordfører for saken): Dette dreier seg om erstatningsansvar for transportører ved ulykker under sjøtransport av passasjerer. Det er en internasjonal konvensjon, basert på den såkalte Aten-forordningen, som bl.a. peker på et erstatningsansvar for transportørene på opptil 250 000 SDR per passasjer. SDR er en generisk valuta som brukes av Det internasjonale pengefondet for å sammenligne valutaer. Det tilsvarer i overkant av 2 mill. kr.


For en sjøfartsnasjon som Norge er det viktig at vi har like regler i bransjen. Det er viktig å understreke at Norge er en pådriver for at regelverket både er likt og praktiseres likt internasjonalt. Denne saken føyer seg inn i det bildet. Den krever noen lovendringer som ligger i saken.


Jeg kan opplyse om at det er en enstemmig justiskomité som støtter endringsforslagene. Det samme gjør også utenriks- og forsvarskomiteen.


