 Jeg har et
spørsmål til finansministeren: 

«Høyesterett
har besluttet å ikke behandle SINTEFs anke om skatteplikt. Dommen
fra lagmannsretten innebærer en skattekostnad for SINTEF på
rundt 30 millioner kroner i årene 2001-2007. Dette kan åpne
for flere lignende skattesaker. Det er store forventninger hos forskningsmiljøene
til at skatteloven endres slik at de også fritas for inntektsskatt.

Vil statsråden fremme forslag til endring av skatteloven slik
at inntektsbeskatningen for denne typen forskningsinstitutter fjernes?»

