  Jeg ønsker å stille
sosialministeren følgende spørsmål:

«Ved Røros videregående
skole er det avdekket et skremmende stort narkotikamisbruk blant
elevene. I denne ungdomsgruppen har misbruk av narkotiske rusmidler økt
sterkt den siste tiden.

Hvilke tiltak vil statsråden iverksette
for å forebygge det økende narkotikamisbruket
blant ungdom?»

  Jeg takker statsråden for et tilfredsstillende
svar.

Jeg er svært glad for at statsråden
betegner dette som en urovekkende situasjon, og at det allerede
er iverksatt flere tiltak. Jeg er også svært
glad for at statsråden har planlagt et besøk ved
Røros videregående skole.

I likhet med statsråden er også jeg
opptatt av hvordan vi kan oppnå resultatene vi ønsker
i det forebyggende arbeidet. Jeg er av den oppfatning at det er
svært viktig at foreldre og skole blir
aktive deltakere i dette arbeidet.

Jeg håper sosialministeren vil se
på hvordan det framtidige forebyggende arbeidet skal kunne
drives på best mulig måte.

