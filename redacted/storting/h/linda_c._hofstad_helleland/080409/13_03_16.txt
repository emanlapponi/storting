 Jeg takker for svaret fra statsråden, og jeg er glad for at hun
svarer på den måten hun gjør. Jeg forstår at dette
er et omfattende arbeid, som tar tid, og som man må gå grundig
inn i. Og jeg forstår at det her og nå er vanskelig å
ta stilling til enkeltelementer. Jeg har likevel en sak som jeg ønsker
å høre hvordan statsråden stiller seg til, og det gjelder
at mange bilister føler seg ganske rettsløse når man
skal klage. Derfor er det mange som unnlater å gjøre det. I
dag står parkeringsselskapene ganske sterkt. 

Hvordan stiller
statsråden seg til at parkeringsselskapene har bevisbyrden på
sin side? Kan det f.eks. bli krav om å ta bilde i hver enkelt sak
der man utsteder parkeringsgebyr, slik at bilistene stiller sterkere i klagesaker?

