 Som kulturministeren sikkert er kjent med, er studentradioen i Trondheim drevet av
              ildsjeler og idealister. Den er på mange måter unik i europeisk sammenheng. Mange
              lovende musikere mister nå en viktig eksponeringskanal for sin musikk, og det er
              veldig trist. 

Dette har vært en svært uryddig prosess. Det tror jeg veldig mange er enig i, særlig
              fordi den tidligere kulturministeren omtrent overtok Medietilsynets rolle fullstendig.
              Prosessen har mildt sagt vært preget av hastverksarbeid. Siden Medietilsynet ble satt
              til side i denne saken, og statsråden gikk i front i prosessen, vil jeg likevel spørre
              en gang til: Er det slik at statsråden ikke ser at det er nødvendig å se på prosessen
              på nytt? Er det noe statsråden vil foreta seg, slik at Radio Revolt fortsatt kan være
              en radio som byen er stolt av? 

