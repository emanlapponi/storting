 Jeg tror ikke statsråden og jeg blir enige om hvordan prosessen her har vært. Jeg
              konstaterer at den har vært uryddig. Derfor ønsker jeg å stille spørsmål til
              statsråden om statsråden ønsker å se på kriteriene for konsesjonstildelingene. Er det
              slik at statsråden er tilfreds med dagens måte å tildele konsesjoner på? Er det en
              tilfredsstillende måte, eller ønsker statsråden å se på om det er andre måter å løse
              det på som kan sikre en bedre prosess i fremtiden, enn det vi har vært vitne til? 

