  Nå er det slett ikke slik
at valgløftet fra de tre statsrådene var å be departementet
om å gå i dialog. Jeg minnes også at
man hevdet at man hadde ryggdekning i partiledelsen. Partilederen
er i dag statsminister for denne regjeringen. Derfor skulle man
tro at alt lå klart når nesten halve regjeringskollegiet,
med statsministeren i spissen, har gitt grønt lys for utbygging
av et psykiatrisenter – i hvert fall med de helt entydige
valgløftene. Derfor gjør de meg veldig usikker,
de signalene som helse- og omsorgsministeren nå kommer
med. Det er noe helt annet enn det som er sagt tidligere. Det sier
i hvert fall at det løftet som er kommet fra de tre nå sittende
statsrådene, ikke blir overholdt.

