 Jeg tillater meg å stille følgende
spørsmål til justisministeren:

«De siste dagene har Aftenposten og
Adresseavisen satt fokus
på den store kriminalitetsøkningen blant barn og
unge. Stadig flere under den kriminelle lavalder begår alvorlige
volds- og narkotikaforbrytelser, og politi, barnevern,
foreldre og skole føler seg maktesløse
i kampen for å få barna på rett kjøl
igjen.

Hvilke nye reaksjonsformer vil statsråden
vurdere å sette i verk overfor kriminelle barn og unge?»

 Jeg takker statsråden for svaret.
Jeg er svært glad for at Regjeringen tar dette på alvor.

Det har vist seg å være
et stort problem at barn helt ned i 12-årsalderen
blir rekruttert av eldre kriminelle, bl.a. som mellommenn
i narkotikatrafikken. Når barn så tidlig blir
dratt inn i et kriminelt belastet miljø, er det viktig å finne
tiltak som får dem til å holde seg unna, og å beskytte
dem mot ytterligere tilknytning.

Statsråden nevnte en rekke tiltak
som departementet vurderer. Men kommer det andre forslag
til tiltak i proposisjonen som statsråden kan si noe om
her?

