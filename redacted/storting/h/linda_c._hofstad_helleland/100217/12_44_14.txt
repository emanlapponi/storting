 Jeg er dessverre bekymret over at ikke de signalene som kommer fra Midt-Norge, når frem hos Regjeringen. Det er ganske alvorlig. For å si det sånn: Det er ikke ofte at LO må sette seg ned med høyresiden i norsk politikk fordi de føler at de ikke når frem til de rød-grønne. Nå så vi jo nettopp at også Arbeiderpartiet gikk ut på en dobbeltside i Adresseavisen og krevde handlekraft fra Regjeringen. Da imponeres jeg ikke av at statsråden her forteller at det er så god dialog med aktører i Midt-Norge.


Hva vil statsråden gjøre for å komme oss i møte? Jeg registrerer at statsråden sier at han har en god dialog med de rød-grønne. Men hva gjør statsråden for at også andre i Midt-Norge får mulighet til å komme i dialog?


