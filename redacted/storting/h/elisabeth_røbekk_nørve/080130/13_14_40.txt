 Jeg takker statsråden for svaret. 




Oppslag i media på tvers av Møre og Romsdal viser at det er en massiv reaksjon på endringene som statsråden foretok i styret for Helse Midt-Norge. Tillitsvalgte ved Molde sykehus og hovedtillitsvalgt i Legeforeningen kaller fjerningen av Torgeir Dahl for politisk utrenskning. 




Arbeiderpartiordfører Per Kristian Øyen i Kristiansund og arbeiderpartiveteran og tidligere LO-leder i Møre og Romsdal Melvin Steinsvoll engasjerte seg også sterkt sammen med arbeiderpartipolitiker Frank Ove Sæther, som hadde følgende uttalelse i Romsdals Budstikke: 







«Dette er så ille at jeg har problem med å tro at det er sant.» 




Hvilken rolle skal en politisk valgt representant ha i de regionale helsestyrene, og ble styremedlem Torgeir Dahl for klarttalende og brysom for statsråden? 




