 Jeg er veldig bekymret for disse fjordene, og jeg håper inderlig at departementet her griper inn og gjør det som er riktig å gjøre når denne linja skal bygges. Når man leser uttalelsene som står i Dagbladet 11. oktober fra både UNESCO‑senteret i Oslo og Trond Taugbøl hos Riksantikvaren, blir man bekymret, for her er det personer som faktisk står midt oppe i det og bør vite hva de snakker om. Jeg håper og ber om at statsråden følger denne saken med argusøyne.


