 Takk for svaret.

Høyre er opptatt av at unge som allerede
har droppet ut av skolen, skal få en ny sjanse. Statsråden var
så vidt inne på problemstillingen. Høyre har foreslått
å igangsette opplæringsprogram for unge som allerede har avbrutt
skolegangen i den videregående skolen, og jeg vil stille følgende
spørsmål til statsråden: Hvordan vil statsråden
tilrettelegge for og bidra til at unge som allerede har droppet ut, kan
komme raskt tilbake til et opplæringsprogram der en f.eks. også
vurderer å benytte elevbedrifter?

