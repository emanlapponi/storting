 Jeg vil takke statsråden for et utfyllende og godt svar.

Høyre er opptatt av å gi all ungdom en god start i livet, og
vi snakker også her om viktig arbeidskraft for framtiden. Høyre
har, som statsråden vet, derfor fremmet forslag om å igangsette
en rekke tiltak for å redusere frafallet i den videregående
skolen. Jeg er veldig glad for at statsråden her viser til at det
allerede er satt i gang prosjekter, og at han tar på alvor dette med
kvalifisert rådgivning og samarbeid mellom videregående skole
og ungdomsskolen, da det er et av de forslagene som Høyre tidligere
har fremmet.

Jeg mener at statsråden her nevnte at det var snakk
om tre fylkeskommuner som var kommet i gang med dette. Jeg lurer på
om det er mulig at resten av landet kan få komme i gang med prøveprosjekter
på nettopp dette området. Jeg vet det er stort behov for det.

