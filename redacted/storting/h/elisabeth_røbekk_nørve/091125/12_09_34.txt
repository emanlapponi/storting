 Åndalsnes Avis skrev tirsdag 13. oktober følgende: 

«Før valget sa nå innvalgt stortingspolitiker Tove-Lise Torve at Ap i fylket vil
                arbeide for Vermautbygging etter Storhaugen-alternativet.» 

Representantene Svein Gjelseth og Else-May Botten lovet også omgående å ta tak i
              saken sammen med Senterpartiets Jenny Klinge, som lovet å jobbe inn mot Olje- og
              energidepartementet og Miljøverndepartementet for å bidra til et felles møte og en
              felles løsning. Siden har det vært helt stille om saken fra den kanten. En fornying av
              Verma kraftverk er som sagt miljøvennlig – det gir mer vann i fossen og dobler dagens
              produksjon av rein energi. 

Jeg ønsker å utfordre statsråden nok en gang: Kan og vil statsråden bidra til å
              innfri de viktige valgkampløftene fra de rød-grønne representantene på Mørebenken, som
              for øvrig har min fulle støtte når det gjelder de løftene som de har gitt i denne
              saken? 

