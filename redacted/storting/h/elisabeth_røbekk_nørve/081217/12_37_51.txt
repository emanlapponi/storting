 Da jeg sa «økonomisk konkurs», er det klar beskjed om at hvis de ansatte folk i
                     de vakante stillingene, må de enten kutte veldig mye på tilbudet til brukerne,
                     eller de vil ikke takle budsjettene sine økonomisk. 

I Møre og Romsdal, og på Sunnmøre spesielt, har vi også et næringsliv som
                     krever stor arbeidsinnvandring. Det er mange forskjellige nasjonaliteter og
                     språk. Dessverre fører denne miksen med seg en del ordensforstyrrelser, som
                     bl.a. slagsmål og fyllekjøring. Språkproblemer fører til at politiet ofte lar
                     sakene ligge for å spare de store ekstrautgiftene som tolketjenesten medfører. 

Er statsråden enig med meg i at politidistrikter som har ekstra store utgifter
                     til tolketjenesten, bør få kompensert for de utgiftene som slike tjenester
                     påfører et fra før nedpint budsjett? Eller mener statsråden at vi skal
                     akseptere lovløse tilstander blant arbeidsinnvandrere som bryter norsk lov?
                  

