 (komiteens leder og ordfører for saken): Som Johnny Ingebrigtsen sa, er det stort sett også mye godt arbeid i arbeids- og sosialkomiteen, både når innstillingen er enstemmig, og når man har alternative forslag.


Dette er en sak der det er rimelig enkelt å få en enstemmig innstilling. Det dreier seg om regulering av grunnbeløpet og pensjoner i folketrygden. Komiteen konstaterer at det er gjort slik som Stortingets vedtak sier. I år er det en oppjustering på 3,67 pst. Løpende alderspensjoner blir regulert med lønnsveksten. Så skal det gjøres et fratrekk på 0,75 pst, slik at dagens alderspensjonister får en årlig økning på 2,89 pst., som også er en reallønnsvekst.


Dette er i tråd med gjeldende praksis. Det ble avholdt drøftingsmøter mellom regjeringen og en rekke ulike organisasjoner den 16. og den 20. mai. Vedtaket er gitt tilbakevirkende kraft fra 1. mai 2014.


Vi har altså fått dette klart. Det var en rimelig ukomplisert sak for komiteen.


