 Statsråd Solheim er ikke helt fornøyd med at Høyre, som han sier ikke fikk «somlet seg» til å få statlige retningslinjer for strandsonen da vi satt i regjering. Vel, det kommer vi heller ikke til å gjøre neste gang vi kommer i regjering. Stortinget avviste faktisk i forrige uke et Høyre-forslag om at vi 

ikke

 skulle ha statlige planretningslinjer, verken i strandsonen eller andre steder, for vi tar det lokale selvstyret på betydelig større alvor enn Senterpartiet burde ha gjort, og SV aldri har gjort.


Når det gjelder det som statsråd Navarsete for kort tid tilbake sa er en tillitserklæring til Sunnhordland-regionen, som fikk dette som et prøveprosjekt, ønsker vi faktisk at alle de over 430 kommunene i Norge skal få en tillitserklæring, slik at de selv får bestemme det, uten at fylkesmannen skal komme med innsigelser. Da hadde jeg et spørsmål til statsråd Navarsete om kontorinnsigelser uten befaring. Hva mener statsråd Solheim om det?


