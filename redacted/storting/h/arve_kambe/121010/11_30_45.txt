 Jeg tillater meg å stille følgende spørsmål til barne-, likestillings- og inkluderingsministeren:


«På bakgrunn av familie- og kulturkomiteens innstilling vedtok Stortinget i mai 2011 enstemmig undertegnedes forslag om en endring av barneloven for foreldres plikt til å betale tilskudd for myndige barn som flytter ut av hjemmet. Siden har lite skjedd til tross for spørsmål til statsråden 30. november 2011. Da ble det varslet at det ble jobbet godt i departementet.


Når fremmer regjeringen forslag om endringer i barneloven slik Stortinget har vedtatt, og når regner statsråden med at endringene kan iverksettes?»


