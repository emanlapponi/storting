 Jeg takker for svaret.


Jeg synes jo det tar lang tid – det har snart tatt en halv stortingsperiode bare for departementet å få framdrift i saken. Det illustrerer kanskje den kritikken som opposisjonen og Høyre spesielt har om regjeringens manglende gjennomføringsevne, når det er en enstemmig familie- og kulturkomité som har anmodet om det – jeg skal presisere mitt eget spørsmål, for jeg skrev «vedtatt», et enstemmig storting har ikke «vedtatt», men har «anmodet om» – uten at departementet har gjort annet enn å tenke høyt. Jeg registrerer jo at departementet også har hatt andre ting å jobbe med det siste året, så dette har sikkert ikke hatt topp prioritet. Men for noen av disse familiene kan det være økonomisk ødeleggende å betale, gjerne et par hundre tusen kroner – i det verste tilfellet – for myndige barn som frivillig flytter ut, når de har alternative tilbud. Derfor er det greit: En forskrift er raskere enn en lovendring.


Da er altså spørsmålet: Når regner statsråden med at dette kan komme?


