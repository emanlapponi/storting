 Det har snart gått to år siden Stortinget ble interessert i saken og departementet fikk nyss om saken, så jeg mener at her er det manglende gjennomføringsevne, kanskje, på politisk nivå når man i departementet ikke etterspør det. Det er noe av formålet mitt.


Jeg vil samtidig benytte anledningen til å rose det samme departementet og den samme statsråden for andre initiativ som vi har tatt, bl.a. når det gjelder pappaperm. Det ryddes nå opp i den ene saken etter den andre, riktignok via trygderetten, men det går i det rette sporet. Det er helt åpenbart at statsråden har lyttet til f.eks. det jeg har sagt. Det setter jeg stor pris på. Det setter tusenvis av fedre og familier også stor pris på. Derfor hadde det vært greit at departementet hadde det samme giret når det gjelder denne saken, for det involverer mange familier og kan potensielt føre til en dårlig familiepolitikk, noe et enstemmig storting, som sier at dette ikke er lovgivers intensjon, ikke ønsker. Når et enstemmig storting har sagt det, er det en marsjordre til regjeringen om å endre policy.


