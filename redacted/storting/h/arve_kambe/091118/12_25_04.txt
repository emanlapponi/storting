 Jeg takker for et grundig svar, som har noen mangler likevel. 

Det som er Høyres utgangspunkt, er at politiet skal være tilstedeværende over hele
              landet, også i DistriktsNorge. Det er ikke bare i dette politidistriktet det
              rapporteres om dårlig søkning, og at folk slutter i politistillingene. Andre statlige
              institusjoner, som helseforetak, har ganske gode tiltak for å stimulere f.eks. leger
              til faktisk å ta jobb ved distriktssykehus. Man har ikke muligheter på samme måte i
              politiet. Og det var det som var kjernen i mitt spørsmål til justisministeren: Er man
              villig til faktisk å legge noen store gulrøtter, og ikke bare knapper og glansbilder,
              i en post for å rekruttere polititjenestemenn til Distrikts-Norge på generell basis? 

Når det er sagt, er jeg fullstendig klar over at politiberedskapen i hele distriktet
              har vært til stede. Problemet har vært, som befolkningen i Sauda og Suldal har påpekt,
              at det ikke har vært beredskap nattetid i Sauda og Suldal. 

