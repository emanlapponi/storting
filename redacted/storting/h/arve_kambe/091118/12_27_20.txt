 Det imponerer ikke meg at statsråden husker tilbake til 2002. Det som er viktig, er
              hva som skjer framover i 2010, 2011 og 2012. 

Mitt tilleggsspørsmål til statsråden er: Oppfatter jeg statsråden rett når han sier
              at fra og med 16. november – altså for to dager siden – er det faktisk tilstedeværende
              nattevakter som er våkne, i Sauda og Suldal?

Eller mener statsråden at den
              beredskapen som politimesteren la opp til, faktisk var i nærheten, definert som rundt
              om i Haugesund, Karmøy eller Tysvær – i hvert fall en times kjøretur fra Sauda og
              Suldal? Det trenger jeg en oppklaring på. 

Dessuten er det sånn, siden man er inne på rammer, at Høyre har en betydelig økning
              av politiets rammer, på 158 mill. kr, som er en betydelig større økning enn det
              justisministeren har klart å få til gjennom sin regjering. 140 mill. kr av det er satt
              av til drift, noe som gir rom for økt bemanning også i dette politidistriktet, gjerne
              i små lokalsamfunn. 

