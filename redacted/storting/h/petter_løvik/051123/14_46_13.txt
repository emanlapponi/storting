  Eg vil takke statsråden for svaret.

Eg er einig i alt det som statsråden
sa, men det var jo ikkje i det heile svar på spørsmålet.
Dette var isolert sett eit veldig enkelt spørsmål
for å unngå utanomsnakk, nemleg: Gitt uendra føresetnader,
kor høg vil nytte-kostnadsbrøken vere? Eg reknar
med at i departementet eller i Kystdirektoratet har ein
liggjande dei berekningane ein gjorde i samband med St.prp. nr.
1 for 2002–2003. Då er det berre å setje
inn 4 pst. i staden for 5 pst. Eg er fullstendig klar over at dette
ikkje kan vere eit fullstendig grunnlag for
eit vedtak, men spørsmålet var så enkelt:
Dersom ein erstattar 5 pst. med 4 pst., kva vil kostnadsbrøken vere då?

