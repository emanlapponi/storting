  Eg vil takke for svaret. Sjølv om
det, som statsråden seier, er sju presise avsnitt i Soria
Moria-erklæringa, har det hittil vore vanskeleg å få tak
i handling. Det har vore å leggje ting «på vent»,
og det har vore å leggje ting «på frys».

Det som bekymrar meg, er ikkje først
og fremst det eksempelet som eg brukte i spørsmålet,
men det at eg føler at dette er ei generell haldning i
store delar av Fiskeri-Noreg.

Vi kan ikkje leggje politikken «på frys».
Dette er ei internasjonal næring. Vi veit f.eks. at det
på den europeiske marknaden no blir tilbode kvitfisk i
filet for ned mot 20 kr pr. kg. Vi må kunne konkurrere
ute. Vi kan ikkje berre leggje til side all
omstrukturering og vente eitt år. Det vil vere eit
forholdsvis bortkasta år. Utan auka
lønsemd og betre moglegheiter for å drive
lønsamt vil ikkje fiskerinæringa kunne
bidra til det ho skal, til vekst for Noreg og for distrikta.

