 Eg takkar igjen for svaret, og eg deler fullt
ut statsrådens haldning. Det har vorte skapt ein optimisme
dei siste åra, fordi ein har fått ei meir lønsam
næring, både på sjø og
på land. Men dei stoppane vi no ser, både
når det gjeld strukturordningar, som statsråden
nemnde, og distriktskvoteordningar – den uklarheita som
ligg der – er utan tvil skadeleg for framtida
for norsk fiskeri. Vi må få klarheit så snart
som mogleg.

Eg er svært glad for at statsråden
i ein tidlegare debatt, den 15. mars, uttrykte
at «det er en selvfølge at kvantumet som er satt
av under distriktskvoteordninga, selvfølgelig skal gå til
bedrifter som driver lønnsomt. Vi skal ikke subsidiere
bedrifter som står på konkursens rand».

Likevel er det usikkert korleis dette
skal gjerast i praksis fordi ein eller annan må avgi
desse distriktskvotane som fylkeskommunane skal fordele. Eg håpar
at vi så snart som mogleg kan få ei
avklaring. Kva er det som konkret vil vere departementet
sitt utspel når det gjeld distriktskvotar?

