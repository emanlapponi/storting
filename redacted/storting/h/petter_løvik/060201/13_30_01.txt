 Igjen – takk for oppfølgingssvaret.

Det var det eg prøvde å gå litt
vidare på, som statsråden sa, at også frå norsk side
har det vore svikt i oppfølginga av rutinane
i denne konkrete saka. Eg veit ikkje kor mykje statsråden
vil gå inn i akkurat denne saka – men
likevel: Kva blir gjort også overfor transportselskapa
og næringa frå politiske myndigheiter og frå Noregs
side? Vi veit at det er ei utbreidd frykt både
blant sjåførane og transportselskapa. Det er òg
selskap som endåtil har sagt at dei vil vurdere å slutte å køyre
den slags transportar nedover til Italia på grunn av faren
ved det som skjer.

I tillegg til at ein finn ut kva som kan gjerast
konkret frå norsk side dersom det har vore
ein svikt her, slik som statsråden seier, kan ein gå ut
med god informasjon til næringa om det som blir gjort.
For det er heilt korrekt – og det er veldig gledeleg – at etter
2002 og 2003 er dette det første tilfellet av
slik bandittverksemd i alle fall eg kjenner til.

