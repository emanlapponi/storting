  Eg vil takke justisministeren for eit godt
og grundig svar. Det er jo først og fremst snakk om sjåførane
som blir utsette for ein svært vanskeleg
situasjon, men det er også snakk om marknadstilgang
som blir hindra ved det som har skjedd. Det må også seiast
at det undervegs i kampens hete kom fram ganske sterke
påstandar om italiensk politi, bl.a. frå Transportarbeidarforbundet.

Det justisministeren no seier, er gledeleg – at
samarbeidsrutinane ser ut til å ha fungert godt på mange
måtar dei siste tre–fire åra etter
den ransbølgja vi hadde, og også at
italiensk politi har klart å få tak i ein del
av desse bandane som har herja, ikkje berre når
det gjeld fisketransport, men også når
det gjeld andre ting.

Men det justisministeren seier, er at rutinane
er her, men at det har vore svikt på begge sider.
Og då er mitt spørsmål: Kva kan gjerast
frå norsk side for å hindre framtidige
svikt i desse rutinane, slik justisministeren no seier
det har vore også frå norsk
side?

