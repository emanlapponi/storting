 Eg vil takke statsråden for svaret.

Det som har aktualisert
denne problemstillinga, er det som skjedde like før
jul, då statsråden fekk stortingsfleirtalet med
på å leggje eit av dei tre distriktsretta fonda
til Tromsø. Når ein då veit at det allereie
er bestemt at eitt skal liggje i Namsos og eitt
i Bodø, blir det berre eitt fond igjen, som skal dekkje alle
distriktskommunane i Sør-Noreg.

Det som svært mange fryktar, og det
er den frykta eg prøver å målbere her,
er at ein kanskje ikkje klarer å få ei skikkeleg
oppdekking av næringslivet i heile Distrikts-Sør-Noreg.
Vi veit av tidlegare erfaring frå liknande
fond at ein svært stor del av investeringane skjer i fysisk
nærheit til dette, og det er den bindinga eg trur vi er
nøydde til å prøve å bryte litt også i
dette tilfellet. Så mitt oppfølgingsspørsmål
er: Kan statsråden bidra til at vi får eit litt breiare
område, der desse fonda i praksis blir nettverk?

