  Eg tillèt meg å stille følgjande spørsmål
til samferdselsministeren: 

«Med visning til at samferdselsministeren
har uttalt at prosjekta under «grusvegpakken» skal
ha svært nøktern standard, med enkel opprusting
og dekkelegging av eksisterande veg, går vegkontoret i
Møre og Romsdal inn for at dei to prioriterte strekningane,
Rv 680 og Rv 652, skal ha ei varierande vegbreidd ned til 4 meter.
Begge vegane blir karakteriserte som «smale med dårleg
kurvatur».

Meiner statsråden dette er ein riksvegstandard
som er god nok inn i eit nytt årtusen?»

  Eg vil takke statsråden for svaret, men
samtidig peike på at eg synest dette stiller den såkalla
grusvegpakka i eit litt merkeleg lys. Då den vart lansert,
vart det gitt inntrykk av at grusvegpakka skulle løyse
alle problema når det gjeld grusriksvegar.

No viser vegkontoret i Møre og Romsdal
til statsråden sine utsegner og legg opp til ei vegbreidd
heilt ned i fire meter – på ein riksveg for 1999
og framover! Dette må vel kunne karakteriserast som ein
mellombels veg, for ein veit at dette ikkje er tenleg for framtida.
Smale, svingete vegar kan ikkje vere riksvegar framover. 

Eg synest heller ikkje at eg fekk eit klart
svar på det som var hovudspørsmålet mitt,
og eg vil derfor gjenta spørsmålet: Meiner statsråden
dette er ein riksvegstandard som er god nok inn i eit nytt årtusen?

   Eg vil igjen takke for svaret.

Det er muleg at det kan oppfattast slik at
representanten Løvik ikkje er takknemleg nok for at ein
del av dei altfor små vegløyvingane vart øyremerkte
til grusveg. Men eg synest det er litt merkeleg når statsråden,
som m.a. er ansvarleg for riksvegane i Noreg, seier at han ikkje
vil legge seg bort i den standarden som er på norske riksvegar.
Etter mitt syn er ikkje 4 meter breie riksvegar godt nok, og det
meiner eg at statsråden burde kjenne eit ansvar for.

Eg synest det ville vere rimeleg om statsråden
i svaret på eit slikt spørsmål iallfall
ville prøve å sette ein slags minstestandard,
kanskje ein Fjærvoll-standard, og seie kor låg
han meiner standarden på ein riksveg kan vere. 

Igjen vil eg spørje: Er ei riksvegbreidd
på 4 meter godt nok i Noreg i framtida? 

