 Eg tillet meg å stille følgjande spørsmål
til kyrkje-, utdannings- og forskingsministeren:

«Alta kristne grunnskole søkte
i desember 1997 Kyrkje-, utdannings- og forskingsdepartementet om
godkjenning. I september 1999 etterlyste skulen saka, og fekk etter
nokre dagar eit svar der departementet ikkje eingong gir det minste
signal om kor lang tid vurderingane av saka vil ta og kva tid skulen
vil få svar på søknaden. 

Vil statsråden sjå til at
denne saka straks blir ferdig handsama?»

  Eg vil takke statsråden for svaret. 

Sjølv om hovudfokuseringa og hovudsatsinga
skal vere på den offentlege skulen, er det klart at for å oppfylle
foreldreretten er det veldig viktig at det finst reelle alternativ.
Då er ei god tilskotsordning og rimeleg rask saksbehandling
to av føresetnadene. 

Eg veit at då noverande statsråd
var leiar av utdanningskomiteen, hadde han den same innvendinga
som eg har i dag, at dette går for seint. Ein kan sjølvsagt
diskutere korleis kommunikasjonen skal vere. Det gjekk sju månader
frå søknaden kom inn, til departementet bad om nye
opplysningar. Statsråden har jo sagt at han har som eit
mål at saksbehandlinga ved godkjenning av nye skular ikkje
skal ta særleg lengre tid enn eit år. Vi har vore borti
den problemstillinga tidlegare, og eg vil på prinsipielt
grunnlag spørje statsråden vidare: Vil det bli
sett i gang tiltak for å få ned saksbehandlingstida
generelt?

  Eg er glad for det svaret som statsråden
igjen gav. 

Det er muleg at gjennomsnittstida no er nede
mot eitt år, men det er klart at når vi her har
ein situasjon der det har gått tett på to år
frå søknaden blei send inn til dei kan få eit
svar, så er det for lang tid. Då har det litt
med kommunikasjonen mellom skule og departement å gjere.

Eg er også einig i det statsråden
sa, at læreplanane må ha ei veldig grundig behandling,
for med dei politiske diskusjonane vi har om privatskular generelt,
så er det viktig at saksbehandlinga blir grundig og skikkeleg,
slik at læreplanane ikkje kan angripast vidare. Men eg
er tilfreds med svaret, at den spesielle skulen det her gjeld, Alta
kristne grunnskole, vil få eit svar før nyttår.
Dette vil gi både privatskulen og den offentlege skulen
i Alta mulegheiter til å planlegge, og det er nødvendig
i ein slik situasjon.





                

