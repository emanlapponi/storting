 Eg vil igjen takke for svaret.

Eg prøvde litt for moro
skuld å ringe Opplysninga og be om nummeret til Regjeringa.
Det tok dei omtrent åtte sekundar å seie
at det er 22 24 90 90. Det verkar som
om dette kanskje er eit bevis på at det er lettare å få Opplysninga
1881 til å seie noko konkret om Regjeringa,
enn det er å få Regjeringa til å seie noko
konkret om 1881.

Men litt tilbake til der eg var. Eg føler
ei usikkerheit her, for samstundes som vi får utsegner
frå styremøtet i Nordland Arbeidarparti, der statsråd
Eriksen sjølv var til stades, der ein ber Regjeringa
sikre framleis offentleg eigarskap, oppfattar eg statsråden
slik at han no ikkje i det heile vil gi signal om eller
blande seg inn i styret sine avgjerder. Når det
gjeld signal, viser eg til det første spørsmålet
som statsråden fekk tidlegare i dag.

Kan eg få bekrefta dette?

