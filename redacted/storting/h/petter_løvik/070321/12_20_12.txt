  Eg takkar igjen for svaret, sjølv
om det ikkje var eit klart svar på om intensjonane var
ei overføring av fangstar frå Vest-Noreg til Nord-Noreg.
Eg kunne gjerne tenkt meg å få høyre
litt meir om det.

I tillegg til den geografiske fordelinga peikar
fleire, m.a. Finansdepartementet og fleire andre tunge
aktørar, på at totalt sett, dersom vi ser landet
som ein heilskap – og det skal vi jo gjere – er
det eit samfunnsøkonomisk effektivitetstap i denne ordninga,
fordi dei 3 500 tonna som blei refordelte, kom ikkje i
tillegg til ein ordinær kvote, men i staden for kvotar
som elles ville ha blitt leverte andre plassar.

Spørsmålet mitt er: Gjer
det ikkje inntrykk på statsråden at
totalbiletet gir eit negativt bilete av norsk fiskerinæring,
ei næring som i alle fall på land for tida også slit
med ganske marginal inntening?

