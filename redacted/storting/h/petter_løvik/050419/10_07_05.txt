 

(leiar i komiteen og ordførar for saka): 

Det er heilt korrekt som representanten Bastesen seier, at vi allereie i dag har eit godt samarbeid internasjonalt gjennom samarbeidsorganet JAA. Det ein vil prøve å få til med denne nyskapninga som allereie er etablert, altså EASA, er eit endå meir formalisert samarbeid. Eg er overbevist om at dette vil føre til at ein får både eit klarare regelverk og eit betre regelverk for flysikkerheit.




Det er også rett at ein del mindre funksjonar, ein del mindre ansvarsområde, blir overførte frå det norske Luftfartstilsynet til EASA, men framleis er det – og det er heilt klart – det norske Luftfartstilsynet som har det fulle og heile ansvaret innanfor Noregs grenser for sikkerheita.




Eg trur at dette vil gagne flysikkerheita både i Noreg og i resten av Europa. Trass i dei innvendingane som Bastesen kjem med, er eg overbevist om at dette vil vere eit gode også for norsk luftfart.




