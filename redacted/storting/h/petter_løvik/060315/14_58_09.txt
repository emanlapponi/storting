 Eg vil takke for svaret. Eg registrerer at
fartøy i alle delar av landet skal kunne delta.

Men det som er vel så interessant – eg
ventar sjølvsagt ikkje at statsråden
skal kunne svare i detalj – er at det er litt viktig å bli
kvitt ein del av den usikkerheita som ligg der. No er vi komne langt
ut i mars, og spørsmålet er: Vil også anlegg
i heile landet ha moglegheit til å få del
i dei leveringane som skal skje? Statsråden sa i det første
svaret sitt at etter Soria Moria-erklæringa skal
regionale myndigheiter – eller
fylkeskommunen, som ho sa – få tilbod om å fordele
desse landingane. Kan vi tolke det bokstavleg, at det er regionale
myndigheiter som skal kunne gjere dette? Vil alle langs
kysten då ha moglegheit til å vere med
på det? Det er ikkje berre for fartøy
at dette er viktig. Det er like viktig for landindustrien.

