 Jeg takker igjen for svaret. I den runden som statsråden viser til, er det vel riktig
              å si at det ikke er nye lovende leteareal. 

Petroleumsnæringen står for så mye som en tredjedel av statens inntekter, og Norge er
              avhengig av disse inntektene. Med de ekspansive budsjettene som Regjeringen legger
              frem, er vi ekstra avhengig av fremtidige inntekter fra petroleumssektoren. Det å ha
              forutsigbare og kjente rammebetingelser på sikt, er helt avgjørende for satsing. 

Mange vil mistenke de rød-grønne partiene for stor uenighet internt, og at det er det
              som gjør at de har brukt så lang tid på å komme fram med en ny petroleumsmelding. Har
              statsråden forståelse for den usikkerheten som skapes i næringsklyngen, ved at det har
              tatt så lang tid før vi får en petroleumsmelding lagt på bordet? 

