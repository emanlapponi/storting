 Jeg takker statsråden for svaret. 

Jeg antar at statsråden godt kjenner til at bransjen i dag opplever en veldig
              krevende situasjon, hvor prosjekter settes på vent eller skrinlegges, og hvor
              oljeleverandørindustrien må permittere eller si opp medarbeidere. 

Høyre er ekstremt opptatt av at vi klarer å bevare det som kanskje er vårt viktigste
              konkurransefortrinn, nemlig kompetanse. Bransjen etterlyser den langsiktigheten en
              helhetlig diskusjon som en petroleumsmelding gir oss. Synes statsråden, i dagens
              situasjon, at det er tilfredsstillende å kunne legge frem en melding først i 2010 – om
              et år – og kan det være aktuelt med strakstiltak? 

