 (ordfører for saken): For land med store naturressurser er det viktig å synliggjøre pengestrømmen fra utvinningsnæringer til staten og tilstrebe en størst mulig grad av gjennomsiktighet. Norge er derfor en del av det såkalte Extractive Industries Transparency Initiative – EITI – og de foreslåtte lovendringer har som hensikt å tydeliggjøre at statlige organer skal kunne overholde sin rapporteringsplikt i henhold til EITI-forskriften uten hinder av taushetsplikt som er pålagt i annen lovgivning.


Det er en enstemmig komité som slutter seg til de foreslåtte endringer i lov 29. november 1996 nr. 72 om petroleumsvirksomhet.


Marit Nybakk hadde her overtatt presidentplassen.


