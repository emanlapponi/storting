 Jeg har et spørsmål til finansministeren:

«Hundretusener av nordmenn har tilsynelatende
betalt for mye i dokumentavgift
ved eiendomskjøp, fordi de har betalt dokumentavgift også av
verdien på festet grunn. Særlig etter
at innløsning av festetomter ble mulig, vil mange erfare
at de betaler «dobbelt» for den festede tomten.

Hva vil statsråden foreta seg for å få avgiftsberegningen
inn i lovens former for fremtiden, og hva vil hun gjøre i
forhold til den for høye dokumentavgiften staten har innkrevd
av svært mange eiendomskjøpere?»

