  Men uklarheten mellom den praksis
som har vært, og det som har stått i lov om dokumentavgift,
har vært der hele tiden, også før dette
med innløsning av festetomter har kommet opp. Og spørsmålet
mitt er om finansministeren vil gjøre noe raskt for å forsikre
boligkjøpere og boligselgere om at denne praksisen kan
fortsette, og at den har vært riktig.

Mitt utsagn bestyrkes jo av at statens egne
representanter i denne saken har gitt uttrykk for at det er meglerne som
har gjort feil. De burde ha trukket fra verdien av festetomtene.
Men de har ikke gjort det, fordi det i deres
forretning selvfølgelig er en fordel at beløpet
er høyest mulig. Denne avklaringen tror jeg både
kjøpere og selgere og de som er mellommenn i denne bransjen,
trenger. De trenger en rask avklaring på at den praksis
som har vært, er riktig.

