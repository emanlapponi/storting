 Jeg takker for svaret, særlig for
den siste delen, hvor finansministeren tydelig er klar på at
det er behov for presiseringer, for hvis man leser loven, får
man en annen oppfatning enn det som har vært praksis. Nå har
finansministeren i dag vært klar på at det er
den praksis som disse sakene har vært håndtert
med, som også skal gjelde i fremtiden, hvilket
man egentlig ikke ser av loven.

Vil finansministeren relativt snart, altså før
man har utredet det, gå ut og være klar
på dette, slik at boligkjøpere og boligselgere
vet hva de har å forholde seg til? Gjennom bl.a. avisoppslag
er det nemlig skapt uklarhet om hvorvidt f.eks. meglerne skulle
ha en interesse av dette, fordi provenyet blir høyere
for dem når salgssummen blir høyere. Det er ikke
det som er riktig. Finansministeren har jo nå selv bekreftet
at det er den totale verdien i skjøtet som er avgjørende,
og at det er den praksisen som har vært, som skal følges.

