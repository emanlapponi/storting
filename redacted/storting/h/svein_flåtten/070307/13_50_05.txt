  Takk for svaret.

Jeg er glad for at statsråden presiserer
at det er et statlig ansvar å drive sykehusene. Jeg synes
det er utmerket at man får til samhandling og samordning.
Det som imidlertid er situasjonen, er at når denne type
diskusjoner kommer opp, oppfatter befolkningen det slik at man skal
tilbake til et kommunalt drevet sykehus, som skal omfatte alle de
funksjoner som et gammeldags sykehus hadde, med poliklinikker
av flere slag, med akuttmottak osv.

Jeg vil gjerne at statsråden bekrefter
at det ikke er slik. Det man snakker om, er en lokalt
tilpasset samhandling mellom det kommunen skal yte av
tjenester, og det som spesialisthelsetjenesten skal stå for,
men i regi av helseregionen.

