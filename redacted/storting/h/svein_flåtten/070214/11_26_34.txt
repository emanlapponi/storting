 Takk for svaret. Jeg vet ikke
om jeg skal si at det er beroligende at man skal foreta en gjennomgang.

Jeg velger å oppfatte svaret slik
at man har tenkt å gjøre noe med denne forskjellsbehandlingen.
Og da vil jeg gjerne peke på et par ganske
sterke argumenter for at man bør ta vekk forskjellen – og
frita det hele for merverdiavgift. Det ene er at private
bedrifter i stor utstrekning benytter privat terreng. De har fradrag
for merverdiavgift. Jeg har forstått finansministeren slik
at den sosiale siden av skatte- og avgiftsbestemmelser er ganske
viktig. Når bedrifter får denne muligheten, kan
det bety at det kanskje er de bedrestilte i samfunnet
som får en større sjanse til f.eks. jakt og fiske.

