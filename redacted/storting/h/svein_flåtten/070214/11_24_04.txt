 Jeg har et spørsmål til finansministeren:

«Finnmarkseiendommen er nå fritatt
for merverdiavgift på jakt og fiske. Det betyr at staten
konkurrerer med private eiere av jakt- og fiskerettigheter, men
på 25 pst. bedre betingelser. Unntak fra merverdiavgiftsregelverket bør
være meget godt begrunnet.

Mener statsråden at typen
eierskap er en god begrunnelse for et unntak og for en slik forskjellsbehandling
i omsetning av jakt- og fiskerettigheter, eller vil hun
vurdere å fjerne all mva. på jakt og fiske?»

