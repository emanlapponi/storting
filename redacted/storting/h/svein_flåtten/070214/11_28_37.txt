  Erfaringer har lært meg at man av
det finansministeren sier i denne sal, ikke veldig
raskt skal utlede løfter.

Det er viktig å legge vekt på at
jeg ikke snakker om å gjøre et unntak.
Jeg snakker om å fjerne et unntak, slik at det blir likt
for hele området. Jeg tror at det er ganske
viktig.

Jeg tror også at denne diskusjonen dreier
seg om at i bygdeallmenninger og i Finnmarkseiendommen er det mer
enn dekning for utgifter. Det er det til en viss grad også når
private omsetter. Først kommer dekningen av utgifter, siden
kommer profitten – som finansministre ikke alltid
liker like godt, men den ligger der jo. Ved å fjerne merverdiavgiften
totalt tror jeg man også vil slippe denne diskusjonen.
Og det er faktisk en ganske viktig distinksjon.

Jeg oppfatter ikke svaret som et
løfte, men jeg oppfatter det i hvert fall som et løfte
om å gå sterkt inn i saken og virkelig se på misforholdet.

