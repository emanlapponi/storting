 Spørsmålet til finansministeren er: 

«Selvstendig næringsdrivendes forskuddsskatt forfaller i fire terminer etter
                     hvert som opptjening pågår. Om man betaler bare noen dager for sent, så
                     forfaller all utskrevet forskuddsskatt umiddelbart, selv om ikke den
                     næringsdrivende på det tidspunkt har opptjent inntekt for hele året og således
                     ikke har likviditet til å betale, kanskje heller ikke vil få så stor inntekt at
                     det er mulig. 

Vil statsråden fjerne denne regelen slik at bare forfalt skatt på opptjent
                     inntekt kan inndrives slik?» 

