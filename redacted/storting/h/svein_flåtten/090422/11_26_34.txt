 Vi er enige om at reglene for så vidt er greie som de er. 

Mitt spørsmål går mer på – og jeg skjønner at finansministeren kanskje kan være
                     interessert i å se på det – at hvis dette praktiseres forskjellig, så er jo det
                     ganske viktig. Det betyr ett av to: Enten må man slutte å være mer velvillig
                     overfor noen skattytere, eller så bør man se på hele regelverket. Er
                     finansministeren enig i at det kan være et utgangspunkt for det hun eventuelt
                     skal ta opp av vesken når hun kommer tilbake til kontoret? 

