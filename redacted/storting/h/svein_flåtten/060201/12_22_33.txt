 Ja, jeg tror det er enighet om at strandsonen ikke
skal nedbygges i sentrale områder. Men å føre
det dit hen at det er dispensasjonene i seg selv og i sitt antall
som utgjør dette, tror jeg er direkte feil når
man går inn i statistikken. På Vestfold-kysten,
i det fylket jeg kommer fra, er det ikke i noen
av kommunene bygget en eneste ny hytte eller et eneste
bygg i strandsonen i de senere årene. Men det er en rekke
dispensasjonssaker som går på alt fra vindusutskiftninger
til mindre bygningsmessige tiltak. I denne statistikken
ligger faktisk også noe så prosaisk
som de rene fradelinger, altså at et litt større
område deles opp. Man kan ikke bygge, men delingen
går rett og slett også inn i dispensasjonssakene.

Jeg håper at statsråden vil
stå ved forsikringen om at man skal gå grundig
inn i det som ligger under statistikken, før man tar avgjørelse.

