 Jeg takker for svaret.

Ja, jeg tror det er grunn for opposisjonen
til å være opptatt av at Soria Moria-erklæringens
punkter om det lokale selvstyret oppfylles.

Det som er det vesentlige i mitt spørsmål,
er at holdningen fra departementet, slik den kommer til uttrykk
i pressen, går på at det er antallet dispensasjonssaker
som er innvilget i strandsonen, som ligger til grunn for at man inntar
en restriktiv holdning.

Kan statsråden forsikre meg om at
man også vil sette seg inn i innholdet i sakene,
og ikke bare se på et prosentantall,
som statssekretær Westhrin har gjort, eller som
sivilombudsmannen har gjort, men at man vil se på hvilket innhold
det er, slik at ikke det er vindusutskiftninger og bagatellmessige
forhold som skal være bakgrunnen for avgjørelsen.

