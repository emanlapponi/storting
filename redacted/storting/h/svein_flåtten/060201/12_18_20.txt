 Jeg har et spørsmål til miljøvernministeren:

«Statssekretær Westhrin varsler
i media 22. januar at det kan bli aktuelt å frata kommuner retten
til å avgjøre dispensasjonssøknader i
strandsonesaker. Statistikk fra fylkene viser
at de fleste dispensasjoner er relativt ubetydelige byggetiltak,
og andelen innvilgede dispensasjoner sier derfor ikke
noe om omfanget av byggetiltak som tillates.

Mener statsråden at en slik holdning
til kommunene styrker det levende lokaldemokrati som skal være
grunnsteinen i folkestyret, slik det formuleres i Soria Moria-erklæringen?»

