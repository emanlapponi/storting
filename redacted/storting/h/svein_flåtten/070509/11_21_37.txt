  Jeg har et spørsmål til finansministeren:

«I ny lov om eiendomsmegling videreføres
regler om at meglerbrev tilbakekalles når megler er illikvid.
Da regelen ble innført, var de fleste meglere enkeltpersonforetak
og mindre AS. Nå er de aller fleste i stilling
som ansatte, og det forventes økning som følge
av nye kvalifikasjonskrav. Meglere er provisjonsavlønnet
og har en sårbar privatøkonomi
ved nedgang i markedet.

Mener statsråden utviklingen
gir grunn til å vurdere reglene for tilbakekall
på nytt, slik at de faglige kvalifikasjoner er de avgjørende?»

