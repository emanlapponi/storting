  Ja, jeg ser at de kanskje et stykke på vei
kan være det. Men kan finansministeren tenke
seg å gi ytterligere signaler, utover dette, fordi gangen
fra den relativt rigide bestemmelsen vi hadde, til en kanskje noe
mykere oppfattes i bransjen fortsatt som vanskelig?

Jeg tror vi står foran en situasjon
hvor dette med at meglerne er kompetente, og at de har
faglige kvalifikasjoner, vil være det viktigste. Etter
min oppfatning er dette med deres uavhengighet i forhold
til økonomi kanskje et mye, mye mindre spørsmål
enn det var tidligere.

Så jeg gjentar for så vidt
spørsmålet: Kan finansministeren tenke seg å signalisere
enten her eller til Kredittilsynet, f.eks. ved å foreslå forskrifter
som utdyper dette noe og gjør dette litt enklere for meglerne å forholde
seg til?

