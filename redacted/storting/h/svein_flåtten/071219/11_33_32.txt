 Jeg takker for svaret. Ja, jeg vet at det settes
inn store ressurser og gjøres mye også på det
organisasjonsmessige. Høyre har for sin del også bevilget
mer til dette området. Det som spørsmålet egentlig
går på helt konkret, er det forholdet at hvis
man ikke ilegger tilleggsskatt, men sender det til anmeldelse, kan
man risikere, hvis politiet ikke greier å følge
opp, at vedkommende ikke får noen reaksjon
i det hele tatt. Og dette er jo statsråden inne
på på slutten av svaret sitt her, nemlig at man
bør ha et øye på belastningen i politiet,
slik at man på den ene siden bruker tilleggsskatt, mens
man finner et annet grunnlag for anmeldelsen. Det er slik jeg skjønner
at man kanskje vil håndtere det, men mener ikke statsråden
at det kanskje er nødvendig å gå enda
litt mer inn i dette, slik at ikke noen faller
imellom og slipper helt unna?

