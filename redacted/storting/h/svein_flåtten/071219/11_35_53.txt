 Jeg synes det er bra at statsråden
er opptatt av dette. Jeg har i høst tatt opp dette fra
tre forskjellige vinkler. Den ene vinklingen er den i spørsmålet
som jeg retter til statsråden i dag, altså om
man faller helt utenfor sanksjoner hvis dette går til anmeldelse. En
annen vinkling jeg tok opp tidligere, var medias rolle ved
f.eks. bokettersyn. Vi hadde et tilfelle her i Oslo. Den tredje
vinklingen var statsrådens uttalelse på et seminar om
at navnene på dem som ble tillagt tilleggsskatt på de høye
nivåene, skulle offentliggjøres. Dette er sett
fra forskjellige vinkler, men samlet sett synes jeg kanskje det
tilsier at dette området rundt tilleggsskatt, et kanskje
litt ukjent og ikke så veldig interessant
område for oss politikere, bør man gå nærmere
inn i for å se til at det fungerer bra for alle
de involverte – altså at staten får kommet
med sine reaksjoner, men at det også tas
hensyn til skattyterne.

