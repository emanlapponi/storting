 Jeg forstår egentlig ikke
hvorfor statsråden tror at det ligger spissfindigheter bak mine
spørsmål. Det er ikke noen
grunn til det. Dette er en generell betraktning.

Merverdiavgiftsregelverket er strengt. Det
skal det være. Jeg var egentlig ikke ute etter
at statsråden skulle vasse ut i noe som helst her, men
rett og slett etter å få en bekreftelse
på at hun et lite stykke på vei kan
være enig med meg i at man rent generelt når man
i ettertid kan se at tingene egentlig er i orden, men at det på grunn
av et vanskelig regelverk er blitt gjort feil,
kanskje kan se på lettelser i straffesanksjonene i slike
tilfeller. Det er fortsatt en veldig rigid øvelse, også etter
de endringene som nå kommer.

