  Mitt spørsmål går
til finansministeren:

«Frivillig registrering for selskaper
som skal drive mva.-pliktig utleie etter forskrift
117, må skje senest i den avgiftstermin det første
leieforhold starter, for at man skal få fradrag
for mva. på byggekostnadene. Hvis man av ulike grunner
er forsinket slik at utleieforholdet har løpt bare en
kort tid før registrering, tapes fradragsretten for all mva.
på byggekostnader.

Hva vil statsråden foreta seg for
at slik forsinket registrering kan rettes opp når alle
formaliteter ellers i forhold til mva. kan dokumenteres?»

Gunn Olsen hadde
her overtatt presidentplassen.

