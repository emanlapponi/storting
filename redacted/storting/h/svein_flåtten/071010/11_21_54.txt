  Jeg takker for svaret, som jo er positivt.
Jeg vet at det er ting på trappene. Men spørsmålet
mitt er også en inngangsport til den rent generelle
holdningen fra myndighetene til konsekvenser av manglende registrering.
Det er nemlig slik, uten at jeg skal gå inn på vanskelige
detaljer, at hvis det finnes formalfeil, blir føringen
av den merverdiavgiften man skulle hatt fradrag for, veldig ofte
nektet, selv om det siden kan dokumenteres at det er formelt i orden.
Så vil man også veldig ofte
bli ilagt 15 pst. tilleggsavgift, og det vil bli beregnet renter
på hele merverdiavgiftsbeløpet. Spørsmålet er
egentlig: Vil man se på mulighetene for ikke å unndra merverdiavgift,
men å gjøre det litt enklere i de tilfellene hvor
det er helt opplagt at det ikke var noe forsett?

