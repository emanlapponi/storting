  Nei, jeg har ingen eksakte forslag til det. Men det som egentlig lå i spørsmålet mitt, var om kanskje statsråden hadde gode forslag til det. Det har hun da ikke, og jeg konstaterer at vi har begynt dette året omtrent som vi sluttet, i hvert fall i en del saker i det forrige året, at det som innebærer skattelettelser, møter en relativt sterk motstand fra statsråden.

På dette området er jeg ganske sikker på at veldig mange ville oppfatte det som positivt hvis man i hvert fall gikk inn og så litt på dette. For det er et problem at veldig mange er deltidsarbeidende. Ikke minst statsråden og hennes parti har veldig ofte pekt på dette.

Som sagt: Det var lite positivt i dette, og tilbakemeldingen til alle de ganske mange som har henvendt seg til meg, blir at denne måten å oppnå skattelette på vil man i hvert fall ikke få av den nåværende statsråden.

