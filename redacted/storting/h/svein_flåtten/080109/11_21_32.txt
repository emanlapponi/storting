  Jeg skjønner at finansministeren og hennes stab har brukt dagene på nyåret godt til å problematisere hva som ville være vanskelighetene ved dette. Det ser jeg også hvis man vil gå inn på hver enkelt skattyter. Men det er et faktum at dette oppfattes som urettferdig av ganske mange som har denne typen jobber. Uten å ha gått veldig nøye inn i det er det min oppfatning at ved f.eks. å operere med noen forskjellige bunnfradrag for deltidsarbeidende - det er klart man ikke vil treffe hver enkelt skattyter akkurat - kunne man kanskje få til en noe større rettferdighet, noe jeg tror ville bli oppfattet som positivt, og som kanskje også ville stimulere til arbeid - noe som er viktig.

