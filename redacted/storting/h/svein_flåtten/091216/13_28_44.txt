 Jeg takker for et fyldig svar, og tenker å ta litt fatt i det som statsråden er inne på om hva som er viktig – nemlig dette med økt binding av CO

2

 i skogen. I debatten i går fikk vi egentlig ikke noen diskusjon om dette forslaget som Høyre og Fremskrittspartiet fremmet, om å vurdere mulighetene for «et kvotehandelssystem i Norge for CO

2

-kvoter rettet mot skog». Den vekten som statsråden nå legger på CO

2

-bindingen i skog, og tallene – som jo er riktige – viser at dette er kanskje det mest sentrale området.


Hvorfor mener han ikke at å utrede et slikt kvotehandelssystem ville kunne bidra ytterligere til en riktig disposisjon innenfor skogbruket?


