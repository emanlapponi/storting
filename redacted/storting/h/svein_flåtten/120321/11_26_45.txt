 Hvorvidt det er statens penger eller ei, kan diskuteres. Jeg tror nok at man ute i distriktene og rundt omkring i kongeriket oppfatter det slik at det som er heleid av staten, ikke bare er selskapets penger, men også eiernes penger, dvs. staten. Men det blir en litt mer akademisk diskusjon.


Tilbake til inngangsspørsmålet mitt, hvor statsråden svarer at han mener man har god tid på å gjøre noe med Entra og et eventuelt nedsalg. Det er jo brukt betydelig tid allerede. Statsråden kom jo til Stortinget for å få en nedsalgsfullmakt. Selv om statsråden har god tid, kunne det være interessant å få høre her i spørretimen om det er noen fremdrift, noen progresjon, i det arbeidet som han var her og ba om fullmakt til.


