 Jeg takker for svaret.


La meg bare få understreke at jeg husker utmerket godt hva jeg både sa og mente i stortingsdebatten om dette for en tid siden. Jeg vil også understreke at Høyre mener ikke at dette ikke skal skje på kommersiell basis. Vi ønsker heller ikke å ha noen restriksjoner på selskaper, selv om de er eiet av staten.


Det som er spørsmålet mitt i denne sammenheng, dreier seg om at jeg ser at det må være en ukomfortabel situasjon – det er mulig det bare er jeg som ser det, at ikke statsråden føler det – dette at statsråden har talt varmt om disse prosjektene i distriktene, samtidig som man nå ser at det blir et problem for det statlige selskapet, som går inn i den samme konkurranseflaten. Mener statsråden at det er lik konkurranse her? Ser han noen problemer?


