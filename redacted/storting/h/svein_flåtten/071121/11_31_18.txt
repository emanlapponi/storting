  Jeg takker for svaret.

Jeg var selvsagt ikke opptatt av
denne spesielle saken, men jeg synes at avisoppslaget var en meget
god illustrasjon på de to sidene vi har ved skatteunndragelser,
nemlig at vi selvsagt skal informere og sette inn mye ressurser
på å oppdage og avdekke den type ting.
På den annen side må skattyterne og
bedriftene ha en sikkerhet for at de er anonymiserte, at de blir
behandlet på en real og fair måte. Jeg
oppfatter statsrådens svar slik – selv om det ikke
er helt uttalt – at man kanskje vil innskjerpe det at det
skal være anonymitet, og at departementet i hvert
fall ikke kjenner til at skatteetaten var kilde for dette.

Jeg tror vi må ta dette ganske
alvorlig også for å få bedriftene
til å følge de lover og regler som det er snakk
om.

