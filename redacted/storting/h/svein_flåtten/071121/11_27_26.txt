  Jeg har da følgende spørsmål
til finansministeren:

«Med pressen på slep aksjonerte
store politistyrker og skatteetaten for kort tid siden mot et navngitt
entreprenørfirma i Oslo-området for deretter å sikte
bedriften for omfattende lovbrudd. Ifølge Aftenposten 9.
november tyder mye på at de siktede ikke har
gjort noe galt, og skatteetaten har også frafalt
sikringen av kravet fullstendig.

Hva vil statsråden foreta seg for å sikre
at gjennomføring av nødvendig bokettersyn og regnskapskontroll
i norske bedrifter ikke utarter til en offentlig
gapestokk med full pressedekning?»

