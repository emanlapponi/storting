 I oktober
2005, da Bondevik-regjeringen leverte sitt siste budsjett, var anslaget
på styringsrenten på under 3,5 pst. i april 2008, og et maksnivå
på under 4 pst. Jeg tror det å snakke om en normalisert rente,
og da ønske seg tilbake til f.eks. 1990-tallet, lenge før
både handlingsregel, inflasjonsmål og globalisering ikke er
noen særlig trøst for de låntakerne som nå sliter
med en sterkt økende rente. For flere hundre tusen i dette landet
er boutgifter også velferd. 

Spørsmålet til finansministeren
er derfor nok en gang: Vil hun ta sterkere grep i budsjettpolitikken med
tanke på at vi nå ser en så uønsket utvikling for
mange låntakere? 

