 Det er jo ofte slik at spørsmålene i denne spørretimen ender med dette – at man
                     tar det med seg, men ikke har noen signaler. Men jeg har lyst til å understreke
                     at jeg tror det er en – la meg si – billig investering for Regjeringen å se på
                     dette. Det kan myke opp boligmarkedet, få fart i omsetningen, løse en del
                     mellomfinansieringsproblemer og ikke bidra til at bankene får en dårligere
                     sikkerhet. Når de som har sittet i 20 år med et hus som har den og den verdien,
                     kanskje har lånt opp på det, og så får 28 pst. skatt på det, er det klart at
                     sikkerheten faller for bankene. Og med referanse til den muntlige spørretimen
                     vi har hatt tidligere i dag, er jo dette noe av kjernespørsmålene i den tiden
                     vi er inne i. 

Jeg tar gjerne imot en ytterligere understrekning fra finansministeren om at
                     dette er noe som man ikke bare tar med seg, men som man også tar opp fra
                     dokumentvesken når man kommer tilbake til Finansdepartementet. 

