 I statsrådens svar til den forrige spørreren sier hun at det var «nye
                     argumenter for gamle standpunkter». Jeg er fristet til å si at jeg hører gamle
                     argumenter for gamle standpunkter når det gjelder boligbeskatningen. Nå pynter
                     statsråden litt på det i sine siste to setninger, og det er jeg for så vidt
                     glad for. 

Vi er inne i en tid da omsetningen på boligmarkedet er treg, veldig treg,
                     kanskje nærmest umulig. Når det gjelder beskatning av boliger som ellers ville
                     vært fritatt for skatt – det er jo det vi snakker om, for én gangs skyld
                     snakker ikke Høyre om skattelette, for disse boligene ville vært skattefrie –
                     kommer man, ved å flytte, i en skatteposisjon. 

Ser ikke statsråden at akkurat den tiden vi er inne i, kunne tilsi at man i
                     hvert fall kanskje suspenderte denne regelen for en periode? Det ville jo
                     hjelpe på omsetningen, hjelpe folks sikkerhet i bankene osv. 

