 Jeg takker for svaret, som slett ikke er overraskende. 




Grunnen til at jeg tar opp spørsmålet, er at utviklingen i elektronisk kommunikasjon, ting som legges ut på nett osv., endrer seg sterkt. Det er jo et faktum at når finansministeren sier at dette skal styrke den samfunnsmessige kontrollen, styrke debatten, og at pressen har en rolle, er jeg helt enig, og det var også den forrige regjeringen. Men utviklingen gjør at man nå, via pressen, kan legge dette ut i ett år og med veldig enkle søkemetoder hele tiden finne ut hva som ligger i disse tallene. Jeg synes det er litt underlig at ikke finansministeren synes at det at det reises tvil om deler av dette har betydning for Menneskerettskonvensjonen, påkaller litt tvil om man kanskje bør endre på noe. 




