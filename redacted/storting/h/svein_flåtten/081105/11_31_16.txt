 Jeg takker for svaret.


Jeg tenkte å bringe diskusjonen litt ned på et mer praktisk plan enn alle disse reglene som vi nå er blitt forelagt.


Det er slik at Basel II‑regimet gjelder ikke bare i Norge, det gjelder også i andre land. Faktisk i hele Europa har man en vekting på 0 pst. Uten å diskutere direktiver, implementeringen i Norge osv. kunne jeg ha lyst til å spørre finansministeren om følgende: Hvis det var mulig i henhold til de internasjonale forpliktelser, avtaler osv. som vi har, å komme ned på 0 pst. og dermed spare norske kommuner for en kostnad på kanskje 600–700 mill. kr i året, ville hun da bidra til det?


