 Jeg takker for svaret.


La meg først si at mitt spørsmål i utgangspunktet ikke er unyansert, og hvis det er det, er også Riksrevisjonens fremstilling unyansert, fordi det er tatt direkte derfra.


Jeg oppfatter at statsråden er veldig opptatt av at det blir bevilget mer. Det har også Høyre vært. Vi har vært for de bevilgningene som har blitt gjort. Men jeg er også opptatt av at ressursene blir brukt på en riktig måte, og jeg tror det er særlig viktig nå fordi vi har hatt et halvår, eller kanskje lengre tid, hvor det har vært en rekke saker som har vært uheldige for skatteetaten. Det gjelder ikke bare påpakningen fra Riksrevisjonen. Vi har hatt en smøringssak, vi har hatt persondata som har kommet på avveier, det har vært betydelige klager på aksjonærregisteroppgavene, og dette summerer seg opp til ganske mye misnøye.


