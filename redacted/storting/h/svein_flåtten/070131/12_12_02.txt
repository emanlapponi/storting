  Jeg har da et spørsmål til
arbeids- og inkluderingsministeren:

«Gjeninnføringen av differensiert
arbeidsgiveravgift, nå med unntak av byene Tromsø og
Bodø, har medført at attføringsbedriftene
Tromsprodukt AS i Tromsø og Bodø Industri
AS i Bodø får et økt avgiftsnivå på til
sammen 2 mill. kr pr. år. Dette er svært
alvorlig for bedrifter på små marginer som driver
attføring og yrkesrettet kvalifisering for til sammen 600
personer.

Hva vil statsråden gjøre
for at den endrede situasjonen ikke
skal gå ut over tilbudet til yrkeshemmede med stort behov
for bistand?»

