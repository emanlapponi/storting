 Takk for et positivt svar. Det betyr at departementet
vil følge opp den støtten som har vært
gitt over Arbeids- og inkluderingsdepartementets budsjettpost ved
tidligere anledninger, altså i perioden før denne
gjeninnføringen. Jeg synes det er positivt, for selv om
jeg er enig med statsråden i at man bør følge
de generelle rammevilkårene for bedrifter, er dette spesielt,
og det er veldig spesielt i den situasjonen
vi nå er i, med et stort behov for arbeidskraft og et stort
behov for å føre folk tilbake til arbeidslivet.
Vi har en styrke utenfor arbeidslivet som er
altfor stor. Så slik sett er dette svært positivt.

Jeg har et annet spørsmål
til statsråden – han kan få lov til å kommentere
dette først, og så kan jeg ta det i neste runde.

