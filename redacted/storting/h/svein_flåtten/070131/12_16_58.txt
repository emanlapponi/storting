  Vi er enige om at de økonomiske rammebetingelsene
bør være like. Jeg tror også vi
er enige om at dette er en spesiell situasjon.

Jeg har bare lyst til å anføre
til slutt at jeg håper at arbeids- og inkluderingsministeren
kan bidra til følgende: Når bedrifter retter henvendelser
som for så vidt er til feil adresse, i dette tilfellet
til Finansdepartementet, hvilket mitt spørsmål
opprinnelig gikk til, som også var feil adresse,
ville det være greit at de som henvendte seg – og da
tenker jeg ikke på undertegnede, men på denne
landsforeningens direktør, som har hatt møte
med departementet – ikke skal være
nødt til å gå veien om Stortingets spørretime
for å bli informert om at man har henvendt seg til feil
sted. Det synes jeg at statsråden skulle ta med seg, og
kanskje få endret på akkurat de prosedyrene.

