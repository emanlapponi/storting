 Jeg har følgende spørsmål
til justisministeren:

«Grensekontrollen med reisende til/fra
non-Schengen ved Sandefjord Lufthavn Torp har en svært
svak politibemanning sammenlignet med f.eks. Oslo Lufthavn
Gardermoen. Frekvensen av denne typen passasjerer har økt sterkt
ved Torp, som i 2006 vil ha en halv million slike reisende. Den
for lave bemanningen medfører forsinkelser og
ekstrakostnader for flyselskapene og for passasjerene, og gjør
lufthavnen mindre konkurransedyktig.

Hvilke tiltak ser statsråden for seg
for å avhjelpe denne situasjonen, som nå raskt
forverres?»

