 Jeg takker justisministeren for svaret. Det
er for så vidt beroligende å høre at han
har satt seg godt inn i saken og hatt gode lokale kontakter.
De kontaktene har da fortalt ham at Vestfold er en veldig viktig
yttergrense mot Schengen.

Jeg vil gjerne utvikle
dette videre ved å spørre justisministeren om
han vil fortsette å vurdere dette, fordi økningen
her er større enn den er ved Oslo Lufthavn, og
det er helt tydelig at det når det gjelder fordeling av
bemanning er større ressurser ved Oslo Lufthavn
enn det er i Vestfold. Jeg vet at i tillegg til problemer
for de reisende er folk også engstelige for det
sikkerhetsmessige aspektet.

