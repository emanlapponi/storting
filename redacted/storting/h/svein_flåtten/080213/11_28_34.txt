 Spørsmålet
til finansministeren er slik: 

«Svært mange mindre regnskapslag,
særlig i distriktene, har drevet med midlertidig dispensasjon fra
reglene om å ha autorisert regnskapsfører som daglig/faglig
leder. På svært mange steder er det uråd å rekruttere
personell som fyller lovens formelle krav. 

Vil statsråden ta
initiativet til regelutforming som gir muligheter til varige dispensasjoner
i de tilfeller hvor dagens ledere utvilsomt har en dekkende realkompetanse,
slik at mindre regnskapsbedrifter i distriktene fortsatt kan drive sin virksomhet?»

