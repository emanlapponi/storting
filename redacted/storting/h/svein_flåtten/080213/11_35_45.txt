 Jeg er ikke
uenig i at man ikke skal akseptere en lavere generell standard, men jeg
må si at jeg kanskje er litt overrasket over at en finansminister
fra SV ikke er mer opptatt av å bevare bitte små bedrifter ute
i distriktene, av å se på realkompetansen og kanskje også
av å se på det faktum at selv om disse overgangsordningene har
vart i veldig mange år - jeg ser det - vil det være slik at
her har det sittet mennesker som har hatt en fullgod realkompetanse, som
har ført regnskapet for en rekke bedrifter og bransjer som etterpå
blir revidert og godkjent. De har et livsløp, de ser seg ikke i stand
til å skaffe seg denne ekstra utdannelsen. Kanskje burde man vurdere
å se på om ikke ytterligere dispensasjoner kunne gis, slik at
man fikk en utfasing ved at menneskene som sådan fases ut - for det
blir de jo til slutt. 

