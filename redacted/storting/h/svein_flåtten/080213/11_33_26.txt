 Det er for
så vidt ikke et uventet svar fra statsråden. Jeg takker for
det, selv om det er negativt. 

Vi skal være klar over at det
antakelig finnes flere hundre regnskapskontorer, særlig på veldig
små steder, som nå rett og slett legger ned, fordi det ikke
er mulig å skaffe dette personellet, og fordi man i disse engangsbedriftene
kanskje vil måtte ta seg fri både ett og to år for å
skaffe seg den kompetansen som er nødvendig. 

Jeg skal ikke
argumentere så veldig mye mer her, for jeg har forstått at statsråden
for så vidt har bestemt seg for ikke å gjøre noe med
det, men jeg vil i hvert fall henstille til statsråden å be
Kredittilsynet svare på de henvendelsene som de får om fortsatt
dispensasjon. Det ligger henvendelser i Kredittilsynet som er flere måneder
gamle, og jeg tror at et ja eller et nei vil være praktisk når
man må søke seg en annen jobb. 

