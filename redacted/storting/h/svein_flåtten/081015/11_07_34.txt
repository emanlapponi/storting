 Jeg takker for svaret.


Jeg forstår at omstendighetene har gjort at finansministeren har fokus på dette.


Jeg vil gjerne følge opp med et spørsmål rundt ligningsnemndenes kompetanse, som finansministeren var inne på. Det er riktig at man nå stiller sterkere faglige krav til deler av de nye ligningsnemndene, men denne typen saker som har vært beskrevet i pressen, er kompliserte saker med skjønnsligning. Det er langvarig behandling, og det er store dokumentmengder som man skal gå inn i. Føler finansministeren seg sikker på at selv om nemndene nå settes sammen av folk med bedre kompetanse, har de tilstrekkelig kapasitet og tid å bruke på dette? Godtgjørelsene er jo relativt begrenset, og jeg vil tro at da vil innsatsen også kunne bli relativt begrenset.


