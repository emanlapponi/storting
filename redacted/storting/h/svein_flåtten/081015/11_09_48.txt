 Avslutningsvis: Denne saken har blitt aktualisert på nytt igjen ved at Aftenposten i dag – de har for så vidt også gjort dette tidligere – bringer en reportasje om at Skatt Øst ser på gamle feil. Det kan i utgangspunktet virke greit, at det er bra at man tar dette opp igjen osv. Men det som er bakgrunnen akkurat i denne saken, er at her har en skattyter slitt over veldig mange år for å få respons på skjønnsligning og ligningsnemndsbehandlinger. Så er jeg enig med finansministeren i at vi ikke kan bygge noe generelt på enkelte oppslag, men vi kan ha en mistanke om at slik er det. Det jeg da synes er litt alvorlig, er at det skal så tunge avisoppslag til før man begynner å se på enkeltsaker. Det virker ikke tillitvekkende på meg, for det må bety at man tidligere, uten at det ble skrevet i avisene, har vurdert det slik at man ikke ville ta det opp.


