 Jeg er fortsatt
til stede og har dette spørsmålet til finansministeren: 

«Kun 40 pst. av landets frivillige organisasjoner er registrert
i Enhetsregistret. Frivillighetsregistret, som skal gi en enklere adgang
til registrering, skal være i gang fra 1. januar 2009. Det betyr at
kanskje så mye som 70 000 foreninger og lag vil stå uregistrert
i flere år fremover. Det betyr at enkeltpersoner i foreninger ligningsmessig
vil bli tillagt formue og inntekt av bankkonti som registreres i deres navn
helt til en har fått org.nr. fra Enhetsregistret via registreringen.

Hva vil statsråden gjøre med dette?» 

