 Jeg tror finansministeren
skal være litt forsiktig med å si at mitt utgangspunkt er feil.
Det er riktig, som finansministeren sier, at bankene skal gjøre det
på den måten. Men nå sier finansministeren selv: 

dersom

 bankene gjør det på denne måten. Da mener
jeg at man har et ansvar for å få dette ut til bankene, for
den neste posisjonen er - som finansministeren sier - at hvis man allikevel
blir liknet for dette, må man sannsynliggjøre at man ikke har
dette som formue og inntekt, og det er selvsagt lett. 

Det som ikke
er lett, er å fortelle alle de menneskene som får den forenklede
selvangivelsen, og som nå etter hvert heller ikke skal sende den inn,
at de må sjekke om dette står der eller ei. Hvor mange er det
som sjekker dette fullt ut? Vi vet at det er veldig mange som er glad til
og lar dette gå. 

