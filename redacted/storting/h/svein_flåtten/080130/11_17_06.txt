 Jeg takker
for svaret. 

Jeg er litt overrasket over at finansministeren ikke
ser at hvis man, som hun sier, vil overlate dette til kommunene, og man
da får et kommunestyrevedtak som går i retning av det som er
gjort på Skjervøy - hvor man har et aksjeselskap, som i og
for seg er privat, med en liten kommunal andel - og man sier som så
at dette er greit hvis det er et flertall for det, da får man jo ikke
likhetsbehandling. Andre aksjeselskaper som også driver til gagn for
kommunen, som f.eks. leier ut til folk som trenger husvære osv., og
som kanskje er helt privat finansiert, men med nøyaktig det samme
formålet, vil bli behandlet annerledes. Jeg tror neppe det er i eiendomsskattelovens
ånd. 

