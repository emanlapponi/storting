 Jeg har et spørsmål til finansministeren:

«Mange skattytere opplever at det
må prosederes på helt opplagte feil pga. mangelfull
saksbehandling i kommunene når det gjelder eiendomsskattesaker.
Kompetansen er langt svakere enn i ligningsetaten når det
gjelder skattegrunnlag og skattejus.

Vil statsråden ta initiativ
til å innføre regler, slik som i ligningsloven,
som sikrer skattyterne dekning av utgifter til juridisk bistand
i eiendomsskattesaker på samme måte som
i ligningsloven § 9-11?»

Kenneth Svendsen hadde
her overtatt presidentplassen.

