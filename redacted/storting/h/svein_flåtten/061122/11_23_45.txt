 Jeg er alltid glad når finansministeren
har delvis positive svar, og det har hun faktisk av og til i en
del av de sakene som blir tatt opp.

Det som er viktig for skatteyterne, er det
hun selv henviser til nå i sitt siste svar, dette med tempoet.
Jeg må da be henne om å gå tilbake til
departementet og drive på dem som skal gjøre denne
jobben, slik at det skjer noe, og at det skjer raskt. Det er veldig
mange som venter på at det skal bli en avklaring av dette,
og som sliter med dette i helt alminnelige saker.

