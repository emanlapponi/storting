 Jeg takker for svaret og for en grundig gjennomgang
av skatteloven § 4 og årets Lignings-ABC, som
jeg også selv har lest med interesse, og det
er det som er bakgrunnen for spørsmålet.

For to uker siden stod finansministeren og
undertegnede her i en tilsvarende diskusjon om dokumentavgiften for
festetomter. Da sa finansministeren følgende:

«Dermed
kan det – i motsetning til tidligere –» 
       – altså i forhold til at man nå har
fått den nye tomtefesteloven – «være
betydelig forskjell i verdien på en bolig som
står på en festet tomt, og en bolig som står
på en eid tomt.»

Når svaret er at man ikke
vil gjøre brå endringer, oppfatter jeg det likevel
slik at finansministeren ser at det kommer forskjeller som vi må ta
hensyn til også i praktiseringen av lovverket.

