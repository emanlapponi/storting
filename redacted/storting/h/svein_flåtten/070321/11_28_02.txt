  Jeg er litt skuffet over at finansministeren ikke
kan gå lenger i å si at attføringsbedrifter
er særlige tilfeller i forhold til det vi behandlet da vi
hadde regnskapsloven oppe i finanskomiteen.

Det har tidligere i spørretimen her
i dag vært veldig mye snakk om tilgang på arbeidskraft
og det å kvalifisere dem som står utenfor. Dette
med regnskapsarbeid er særlig viktig. Jeg vil da spørre
finansministeren, når hun sier at søknaden
fortsatt er til behandling: Betyr det at man vil se spesielt
på den søknaden som hun henviste
til – som antakelig er fra selskapet Norservice, som er
et veldig stort selskap i Trondheim – i forhold
til det brevet som Kredittilsynet har sendt ut, om at
dette gjelder alle, uten unntak?

