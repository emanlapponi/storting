  Jeg er glad for at vi er enige om at dette
er et viktig område for opplæring.

Når det gjelder enigheten i Stortinget
da loven ble gjennomført, så er det klart at hensynet
gikk på skatteunndragelse og den typen ting som finansministeren
har gjort rede for, men dette med attføringsbedrifter,
kvalifisering for arbeid, var jo ikke noe tema. Hvis dette
hadde vært brakt inn den gangen, er jeg nokså sikker
på at Stortinget ville formulert loven på en slik måte
at Kredittilsynets forskrifter senere ville ha måttet ta
høyde for det. Derfor velger jeg å tolke
finansministerens svar i dag slik at de nødvendige dispensasjoner
vil bli gitt.

