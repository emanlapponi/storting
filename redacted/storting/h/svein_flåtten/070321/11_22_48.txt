 Jeg har et spørsmål til finansministeren:

«Attføring til regnskapsarbeid
er et viktig attføringsløp når helsen ikke
holder i opprinnelig yrke. Mange attføringsbedrifter driver
slik opplæring og virksomhet som en del av den totale virksomheten.
Kredittilsynet krever nå at bedriftenes øverste
leder skal autoriseres som regnskapsfører for å kunne
gi slikt tilbud og vil ikke lenger gi dispensasjoner.

Hva vil statsråden foreta seg for
at attføringsbedrifter kan fortsette slik opplæring
og virksomhet uten at alle topplederne må være
autoriserte regnskapsførere?»

