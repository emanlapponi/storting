 Jeg er enig i at den nye ordningen isolert sett – får vel også jeg si – gir gode virkninger for nye bygg. Men det er et faktum at i svært mange bygg hvor man skifter ut de totale tekniske installasjonene – og la meg eksempelvis si at hvis man ikke kan skaffe en tilsvarende teknisk installasjon av samme type som den som var, må man velge på et eller annet nivå – kunne man tidligere utgiftsføre det hele. Det er jo helt opplagt at det rundt omkring i norske bygg finnes en rekke installasjoner som vil være modne for en total utskiftning. Det betyr at disse ikke lenger kan utgiftsføres direkte.


Når statsråden sier at dette er ikke noen stor sak, at dette er isolert sett, tror jeg faktisk ikke hun har rett. Jeg tror vi har betydelige vedlikeholdskostnader rundt omkring, og at vedlikeholdet kunne vært utført nettopp med en slik regel.


