  Jeg takker for svaret. Jeg synes det er positivt
i den retning at finansministeren vil se på beløpet
på 10 mill. kr, for de meldingene som kommer når
det gjelder størrelsen på de beløpene
som man hører om, tilsier at dette antakelig vil bli atskillig mer.
Men jeg vil gjerne understreke at dette at man gir en viss kompensasjon
i tillegg til at man ser på totalbeløpet, må være
en betingelse.

Har finansministeren tenkt på hvordan
dette bringes til Stortinget og til offentligheten? Hvordan greier
vi å se dette? Hvordan får man kunnskap om dette?
Det er 120 000 skogeiere, og dette er et betydelig arbeid.
I parentes bemerket vil jeg si at det er et altfor stort arbeid
for disse 10 mill. kr, men det får jo være
finansministerens sak hvordan hun vil angripe sine skatteøkninger.

