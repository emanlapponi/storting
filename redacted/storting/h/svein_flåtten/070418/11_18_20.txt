  Jeg har et spørsmål til finansministeren – vi
holder oss i skogen i det vakre vårværet:

«De nye formuesberegninger av skog
varslet i budsjettet for 2007 gjennomføres nå for
landets 120 000 skogeiere. Resultatene av denne gjennomgangen viser
generelt betydelige økninger i formuesverdier for svært
mange og enkeltutslag på opptil 2 000 pst. i verdiøkning.

Kan statsråden bekrefte at den anslåtte
totale formuesskatteøkning i budsjettet for skogeiere på 10
mill. kr står fast, og at det vil bli innført
ordninger som kompenserer de skogeiere som blir urimelig høyt
beskattet som følge av de nye beregningsmetodene?»

