 Jeg har alltid forståelse for finansministerens
problemer med eventuelt å svare
på spørsmål der og da, men jeg oppfatter
svaret som positivt.

Jeg har lyst til å understreke noe
av det hun sier i sin opplisting av regelverket, nemlig
at dette har med konkurranse med vanlig
næringsvirksomhet å gjøre. Dugnadsinnsats
i bytte mot leie har etter mitt syn ingen innflytelse på det.
Jeg tror mitt råd – og også min
bønn – herfra må være
at man må ta mer hensyn til frivilligheten. Da kan det være
fristende å vise til kommunalministeren som nettopp
var oppe og snakket om frivillighet i distriktene, at
den må bevares, at ildsjelene må bevares. Jeg
tror hun sa noe sånt som at vi ikke må tre
løsninger ned over hodet på folk. Det er nettopp
det man gjør her, og jeg håper at finansministeren
tar det med seg.

