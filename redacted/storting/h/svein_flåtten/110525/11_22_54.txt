 Jeg er glad for å kunne bidra til at vi kommer videre i programmet.


Jeg har et spørsmål til landbruks- og matministeren:


«En bonde i Rogaland kjøpte et mindre småbruk av en nabo. Totalarealet var på 125 dekar og er konsesjonspliktig. Dyrket areal er på 20 dekar og under grensen for prisregulering. Budrunden ga høy pris, da eiendommen nærmest er fritt omsettelig. Etter kjøpet setter kommunen som konsesjonsvilkår at eiendommen sammenslås med bondens hovedeiendom, som er et prisregulert bruk, noe som vil medføre verdifall på den nye eiendommen.


Hva vil statsråden gjøre for å unngå slike resultater av lovendringen av prisregulering på småbruk?»


