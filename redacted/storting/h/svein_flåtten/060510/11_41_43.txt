 Jeg er svært glad for at finansministeren
spesielt peker på at økningen i ligningsverdiene
har medført at en del pensjonister får økt
skatt.

Nå er det slik at skattebegrensningsregelen ikke bare gjelder
folk med en liten formue. Den gjelder flere hundretusener som ikke
har formue, og det er en målgruppe som kanskje er enda
mer aktuell for finansministeren.

Når disse skattyterne kommer i skatteposisjon,
vil marginalskatten veldig ofte bli høy. Det
finnes eksempler på at hvis man f.eks.
får bostøtte, som også regnes
som inntekt, kan marginalskatten, når man kommer over i
inntektsposisjon, bli over 100 pst. Dette er også et
argument for at man bør se nærmere på hele
skattebegrensningsregelen.

Deler statsråden den oppfatningen?

