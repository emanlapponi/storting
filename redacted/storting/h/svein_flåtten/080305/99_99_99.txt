 Jeg takker statsråden for et grundig
og utfyllende svar. 

Jeg oppfatter hennes svar slik at håndverkertjenesteloven
§ 36-1, som er en del av lovforarbeidene og en vesentlig del av henvisningene
i den nye eiendomsmeglingsloven på nettopp dette området, er
sentral, fordi finansministeren har henvist til den ved et par anledninger.

Jeg oppfatter også av svaret at statsråden og departementet
er uenig med jusprofessor Bråthen og undertegnede i tolkningen av
håndverkertjenesteloven og hva som egentlig ligger i den. 

Da blir mitt spørsmål om det er slik at statsråden mener
at håndverkertjenesteloven § 36-1 er helt sentral i forståelsen
av hva som skal ligge i bestemmelsene som følger av den nye eiendomsmeglingsloven
når det gjelder akkurat dette området. 

