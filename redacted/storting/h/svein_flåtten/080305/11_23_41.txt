 Det ligger heller ikke i mitt spørsmål at det er kommet
opp noe nytt materielt, men det er forståelsen av håndverkertjenesteloven.
Jeg har nå forstått av det forrige svaret at man mener dette
var viktig. 

Så er det én ting: Eiendomsmeglingsloven
er nå godt akseptert i bransjen på mange områder. Men
det er helt opplagt at akkurat dette at det må lages en spesifisert
regning på en pris som egentlig er avtalt, bidrar til, tror jeg -
det kan i hvert fall gjøre det i enkelte situasjoner - å forsure
forholdet mellom meglere og kunder. Hvis vi et øyeblikk ser litt
bort fra akkurat det rent lovmessige her, mener ikke også statsråden
at dette gir et uheldig utslag for partene? 

