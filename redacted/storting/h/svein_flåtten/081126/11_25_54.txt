 Jeg er enig i finansministerens resonnementer rundt dette, hvis det er slik at akkurat denne unntaksbestemmelsen er en del av den samlede avtalen. Men hvis det er slik at dette unntaket er et unntak som vi har laget i vår lovgivning, og som ikke hadde noe med den samlede omforente løsningen med ESA å gjøre, synes jeg man burde se på det. Jeg tillater meg å si at jeg nå har oppfattet statsråden dit hen at det er hun villig til å gjøre hvis – jeg skal ikke si at dette var noe vi fant på – det var formålstjenlig da. Kanskje kunne det forandres på uten at det får noe å si for våre internasjonale forpliktelser.


