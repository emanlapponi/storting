 Jeg takker for svaret.

Det er interessant
at statsråden følger skattedebatten nøye,
og det skjønner jeg at hun gjør, men i den offentlige debatten
hever det seg mange røster, ikke minst fra stortingsrepresentanter
fra regjeringspartiene.

Nå hører jeg statsråden
si at vi må ha ro rundt den nye reformen. Det er jeg glad
for å høre, men samtidig hører vi jo
stadig, ikke minst har vi hørt i de siste dagene,
om endringer i boligbeskatningen. Man hører fra Senterpartiet,
og delvis også fra Sosialistisk Venstreparti,
at rentefradraget skal vekk, og man prøver å finne
nye muligheter for å ta de såkalt rike, mens de
endringene som kommer i budsjettene, ender opp med å lande
hos vanlige folk.

Da er spørsmålet mitt til
statsråden: Får vi en slags type plan
fra statsråden over hva man har tenkt å gjøre eller ikke
gjøre, for å gi skattebetalerne mer ro rundt dette?

