 La meg få replisere at jeg synes det
er hyggelig å møte finansministeren
på denne måten en gang hver 14. dag!

La meg også takke for et
positivt svar, særlig fordi finansministeren ikke
nevnte det som man har snakket mest om tidligere i spørretimen
i dag, arven fra fortiden og hva som har vært, for dette
spørsmålet går på den utviklingen vi
nå ser i en litt sen fase av dette – ordningen
har vart noen år. Det er bare å gå nedover
Karl Johans gate og tilstøtende gater og se at
det dukker opp nye typer serveringssteder som på sett og
vis unngår den konkurransen som ligger i dette.

Jeg er veldig glad for at finansministeren
har tatt opp dette med sine etater, og kunne da tenke
meg å spørre ytterligere: Ser hun for seg noen
fremdrift, altså i tid, på dette området?
Når kan vi forvente noe om det?

