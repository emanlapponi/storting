 Jeg har et spørsmål til finansministeren:

«Merverdiavgiften er 25 pst. for mat
konsumert på serveringssted, f.eks. i restauranter, og
13 pst. for mat som ikke kan konsumeres på salgsstedet,
f.eks. på bensinstasjoner. Stadig flere tar nå opp
problemet med at mange salgssteder som kun belaster
den lave merverdiavgiften, også tilrettelegger
for konsum på serveringsstedspremisser. Forskjellen i avgift
for i utgangspunktet like serverings-/salgssteder
skaper dermed en konkurransevridning.

Hva vil statsråden gjøre
for å eliminere denne utviklingen?»

