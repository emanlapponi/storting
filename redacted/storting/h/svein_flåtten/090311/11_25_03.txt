 Da er mitt oppfølgingsspørsmål følgende: Vil finansministeren, når hun skal gå gjennom dette, som hun lover, gå inn i den situasjonen som disse foretakene normalt har? Eller vil hun ta utgangspunkt i det som jeg håper blir unntaksåret 2008? Det er jo nå viktig at vi i de fremtidige regler – når vi vet at dette ikke er liberalisering, men at det er regler for å øke avkastningen for pensjonskasseforetakene – ser fremover, ser på en normalsituasjon, slik at pensjonskassene får en lettere hverdag med tanke på å øke avkastningen, for seg selv, men selvfølgelig også til beste for medlemmene på sikt. Jeg vil gjerne at finansministeren sier noe om akkurat dette, at vi ikke lar krisen bli helt overskyggende, men at vi lar fremtiden være viktigere.


