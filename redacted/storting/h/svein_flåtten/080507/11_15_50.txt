 Mitt spørsmål til finansministeren er slik: 

«Sparingen
i norsk økonomi er lav. Da renten 23. april ble hevet for fjortende
gang under denne regjering, sa visesentralbanksjef Jan F. Qvigstad at et
viktig element i normaliseringen av norsk økonomi er en normalisering
av spareraten. Økonomiske eksperter støtter Norges Bank i
dette synet. 

Er statsråden enig med Norges Bank i synet på
at for lav sparing holder renten høyere enn den kunne vært,
og hvilke virkemidler tenker statsråden å bruke for å
endre på den situasjonen?» 

Solveig Horne hadde her overtatt presidentplassen. 

