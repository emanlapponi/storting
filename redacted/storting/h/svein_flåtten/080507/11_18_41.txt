 Jeg takker
for svaret. Jeg oppfatter svaret slik at finansministeren - ikke overraskende
- mener at skattestimulanser bare gir vridninger i sparingen og ikke øker
sparingen. Men så er jeg også litt overrasket over at finansministeren
nå synes stort sett å støtte seg på at får
vi en høyere rente, får vi også en høyere sparing.
Jeg håper ikke da at man ønsker at renten blir høyest
mulig, for det er ikke bare folk som sparer, som er avhengig av renten,
men også de som skal betale renter på sine forpliktelser. 

Da skjønner jeg at finansministeren ikke har noe særlig
til overs for skattestimulanser, og det er for så vidt ikke noe nytt.
Men mener finansministeren at det er bra å øke skatten på
sparing, og at det er et tjenlig verktøy hvis vi synes sparingen
er for lav? 

