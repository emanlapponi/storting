 Nå er
det slik at denne regjeringen og finansministeren har økt skattene
på veldig mange typer sparing - på eierskap i norsk næringsliv
gjennom økning av beskatningen av aksjer, på sparing i IPA,
på sparing i bolig ved at ligningsverdien øker, og også
andre typer sparing. Totalt sett er jeg litt overrasket over at man mener
at det er gunstig for sparingen. Jeg skjønner at man ikke vil skattestimulere,
men jeg har vanskeligheter med å forstå at man vil øke
skatten på sparing. Kan finansministeren si noe om man ønsker
å gå videre på denne økningen i skatten på
sparing? Synes man at resultatene er så gode at man vil fortsette
den veien? 

