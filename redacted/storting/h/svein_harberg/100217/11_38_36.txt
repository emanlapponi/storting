 Jeg ser fram til å få svar på følgende spørsmål til finansministeren:


«Endringen av merverdiavgiftsloven fra 1. juli gir nye økonomiske rammer, bl.a. for mange virksomheter som lever av sommertrafikken. Statsråden har lovet å vurdere overgangsordninger på grunn av utfordringen med innføring av avgift etter investeringsperioden og før inntektsperioden. Med mye ledig kapasitet i bygg- og anleggsbransjen må det være et godt tiltak å stimulere til investering nå, og ikke la prosjektene vente på merverdiavgiftsrefusjon neste år.


Vil statsråden i lys av dette komme med stimulerende overgangsordninger omgående?»


