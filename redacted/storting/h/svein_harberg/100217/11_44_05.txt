 Da må vi bare avvente og se.


Nå er det jo slik at noen har satt i gang prosjekter. Blant annet i den landsdelen jeg kommer fra, har vi en dyrepark med masse aktiviteter som har store investeringer i år – jeg vet at det er titalls millioner det dreier seg om for en slik virksomhet. Når en, som jeg sa, attpåtil trekker fra på inntektene – for det er jo realitetene, jeg registrerer at det også er sagt i høringsnotatet at en ikke regner med at en uten videre kan øke prisene – betyr det reduserte inntekter.


Når tiden nå drar ut, regner jeg med at statsråden er enig med meg i at vi ikke ser for oss at vi kan lage stimulerende tiltak, i hvert fall foran denne sesongen – og så må næringen ta det.


Har det vært et alternativ for statsråden å utsette innføringsfristen, til f.eks. neste årsskifte?


