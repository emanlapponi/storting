 Takk for svaret. 

Jeg er glad for at statsråden uttrykker bekymring for det en ser i denne
                            rapporten. Det er, selv om det er et begrenset utvalg, tydelige
                            tilbakemeldinger fra den gruppen det gjelder. 

Jeg la merke til at statsråden viste til loven som sier at det skal
                            legges til rette for det. Men det er også et forbehold, og det er nemlig
                            dette med uforholdsmessig byrde, og der er økonomi en av vurderingene.
                            Jeg tror nok det blir viktig i det videre arbeidet å se på om det
                            kanskje kan være nødvendig med noen form for kompensasjon for
                            tilrettelegging som koster penger – at ikke institusjonenes økonomi
                            stopper det. 

Så har jeg tenkt å utfordre statsråden på en konkret ting, for det som de
                            fleste sliter med, er frist for innlevering av oppgaver og gjennomføring
                            av eksamen, også med hensyn til tidsfrist. Det koster forsvinnende lite
                            penger og kan nok løses ganske fort hvis statsråden er villig til å
                            følge det opp konkret på kort sikt. Kan det være en mulighet? 

Marit Nybakk hadde her overtatt
                            presidentplassen. 

