 Jeg registrerer at det fortsatt ikke er en overordnet plan som ivaretar det totale
              behovet de nærmeste tre–fire årene. 

En samlet gruppe organisasjoner innen høyere utdanning har ropt et varsko og sagt at
              her er det store utfordringer, man må begynne nå. Statsråden viser til nybygg ved
              universiteter og høyskoler. Det er forsvinnende lite i statsbudsjettet for 2010 som
              utløser nye studieplasser. Dette må jo på plass nå, for det tar tid å bygge nye
              studieplasser. 

Så viser statsråden til at man kan fylle opp eksisterende skoler. Det tilbudet er der
              jo hele tiden. 

Ikke minst viser statsråden til studier i utlandet. I statsbudsjettet for 2010 ser
              jeg ingen endring i finansieringen av utenlandsstudier. Vil statsråden gjøre noe med
              dette, slik at en utløser flere studenter til utlandet, uten at de får en forverret
              studieøkonomi? 

