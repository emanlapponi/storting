 Det er en underlig ansvarsfraskrivelse av statsråden, som har det øverste ansvar. Dette må vi selvfølgelig følge opp med andre saker i salen.


Ellers er det heller ikke så lett for en barneskole å få svar fra Fylkesmannen. For eksempel ba Steinerskolen på Skjold i Bergen om en vurdering hos Fylkesmannen i april 2011, og de har ennå ikke fått svar. Så dette er tydelig saker som treneres i systemet, og som det ikke er en enhetlig behandling av. Det må være alvorlig for statsråden.


Så viser statsråden til den offentlige skolens ansvar. Vi har altså en privatskolelov som statsråden har vært med og kjempet fram. Der står det:


«Formålet med denne lova er å medverke til at det opprettast og drivast private skolar, slik at foreldre og elevar kan velje andre skolar enn dei offentlege, jf. menneskerettsloven § 2 nr. 2.»


Ser ikke statsråden at det er helt nødvendig at foresatte får opplysninger også om disse skoletilbudene for at menneskerettighetene skal oppfylles?


