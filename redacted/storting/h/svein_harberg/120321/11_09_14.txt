 Jeg registrerer av svaret at statsråden ikke har tenkt å ta grep for å sikre disse private skolene tilgang til disse listene.


For noen år siden var det flere private videregående skoler som aktivt gikk inn for å etterprøve denne saken, og som gjennom behandling hos Fylkesmannen har fått bekreftet at dette ikke er den type lister som det er grunnlag for å holde tilbake.


Det startet vel med Buskerud fylkeskommune, og så har det gått fra fylkeskommune til fylkeskommune som da har sagt at dette er lister som det ikke er riktig å holde tilbake. De andre aktørene har rett til disse listene. Det står i sterk kontrast til det som statsråden nå svarer – at hennes jurister har funnet det ut. Jeg håper at statsråden vil sjekke opp dette, slik at man i hvert fall har felles forståelse hos Fylkesmannen og hos statsråden om retten til å holde tilbake disse listene.


