 Ja, hvordan blir det neste år? Vi har sikkert alle sett tabellen som viser at det er nedgang i antall politimennesker per tusen innbyggere. Det må jo være en utfordring for statsråden.


Det er alltid lettest å forholde seg til eget distrikt. I Agder politidistrikt er det varslet ytterligere nedbemanning neste år. Akkurat nå er det kommet melding om at 15 vikarstillinger inndras. Det gjør at det blir stadig flere erfarne politifolk som skal søke på de samme stillingene som de nye studentene skal søke på. I tillegg kommer det altså stadig flere politistudenter, som statsråden har skrytt av, og som jo er viktig, men det er jo en mismatch mellom de stillingene det nå signaliseres blir ledige neste år, og de som skal søke disse stillingene. Det blir stadig vanskeligere for nyutdannede å få jobb, og det blir stadig flere som har mistet jobben, som vil inn igjen i politiet. Dette henger ikke sammen.


