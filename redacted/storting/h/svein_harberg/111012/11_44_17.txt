 Spørsmålet til justisministeren er følgende: «I september 2007 sa justisministeren til politistudentene at han kunne garantere alle politistudentene arbeid etter endt utdannelse. En nyutdannet politimann jeg møtte i Lillesand i september, har søkt 30 stillinger over hele landet, slik statsråden har anbefalt, uten resultat. Erfarne tjenestemenn får mange av stillingene nyutdannede søker på. Det trengs flere stillinger å søke på.


Hvordan vil statsråden bruke den brede enigheten i Stortinget om å øke politibemanningen til å sikre nyutdannede arbeid i politiet?»


