 Jeg vil få lov til å stille
fiskeriministeren følgende spørsmål:

«Arbeidet med å mudre og
utdype Ballstad havn skal i år videreføres. Kystverket
skal i gang med mudring og undervannssprengning i havna. I denne
sammenheng er det sterkt ønskelig at et større
areal av havna blir utdypet til minimum 5 meters dybde, hvilket
er kostnadsberegnet til ca. 4 mill. kr. En utsettelse av dette arbeidet
vil medføre økte kostnader og svekke
effektiv utnyttelse av havneområdet.

Hva vil statsråden gjøre
for å sikre at gjenstående arbeider blir fullført
i år?»

 Jeg takker statsråden for et positivt
svar så langt.

Vi ser alle at utviklingen går
mot større fartøy, også innenfor
kystfiskeflåten, og en viss konsentrasjon om færre
havner, noe som medfører behov for mer effektive havner
som kan ta den nye typen fartøy, som har utkrystallisert
de nye behovene i Ballstad havn.

Jeg synes det er veldig positivt at man kan
få gjort ferdig prosjekter som er startet opp, når
Kystverket er til stede. Det medfører effektiv utnyttelse både
av kapital og av arbeidskraft.

Ligger det i statsrådens svar at han
vil sørge for en rask saksbehandling og beslutning, slik
at dette arbeidet kan pågå kontinuerlig
fram til ferdigstillelse av havnen, slik Kystverket har lagt opp
til i sin framdriftsplan?

 Nå er det vel begrenset innflytelse
en enkelt stortingsrepresentant
har over statsråders tid og virksomhet.

Jeg takker igjen for statsrådens velvilje
og positive uttalelse. Så håper jeg at de partene
som statsråden trenger som bidragsytere og samarbeidsaktører,
kommer på banen så snart som overhodet mulig.
Jeg går ut fra og ser i møte etter den
positive uttalelsen og det svaret som er gitt fra statsrådens
side, at man finner en løsning som gjør at arbeidet
blir fullført i løpet av 2003.

