 Jeg har tillatt meg å stille følgende
spørsmål til likestillings- og forbrukerministeren:

«Ifølge Justisdepartementets
voldsmåling i juni ble 2 000 barn i Norge
utsatt for vold i familien på en uke. Dette viser at vold
mot barn i familien er et stort problem. Barnevernet har
blitt kritisert for at de ikke i flere saker har gått til
anmeldelse av forhold de oppdager, og at samarbeidet mellom
barnevern, politi og familiekontor ikke er tilfredsstillende.

Hva vil statsråden gjøre
for å styrke barns vern mot vold i nære
relasjoner?»

