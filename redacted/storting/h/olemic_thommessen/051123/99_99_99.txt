  Jeg merket meg at statsråden i sitt
svar i betydelig grad refererer til instanser som ligger under eget
departement. Dette er jo et område som også impliserer
andre, og jeg er glad for det initiativ som
er tatt overfor justisministeren.

Jeg har lyst til kanskje særlig å peke
på at det i skoleverket er betydelige utfordringer
som en lærer kan stå overfor når det
gjelder akkurat disse spørsmålene. Det kan også være
i barnehager eller i andre arenaer der utenverdenen
treffer barn, der det er betydelig behov for kompetanse. Vil statsråden
ta initiativ på tvers av departementene
for å få disse spørsmålene i
fokus, også når det gjelder andre
som måtte være involvert på dette
området?

