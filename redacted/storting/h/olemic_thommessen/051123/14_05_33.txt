  Jeg vil takke statsråden for en bredt
anlagt og god besvarelse i forhold til en rekke gode tiltak
som skal føres videre. Jeg vil særlig peke
på de to veilederne som er beskrevet, som jeg tror kan
være hensiktsmessige og nødvendige.

Nå har likestillings- og forbrukerministeren
tidligere – jeg viser til et oppslag i Aftenposten for noen
tid siden – pekt på nødvendigheten av å styrke
kompetansen i barnevernet, og det kan det vel også være
på andre områder nettopp
når det gjelder dette. Hun var selv inne på at
dette er ganske krevende å forholde seg til.
Mitt spørsmål er om statsråden kanskje
litt mer konkret kan peke på hva hun
da eventuelt tenkte på, eller si noe
om hvilke tanker hun har for kompetanseheving framover.

