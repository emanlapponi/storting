  Jeg skal ikke legge skjul på at
jeg er litt skuffet over statsrådens svar.

Skiltproblematikk er gjenstand for irritasjon
i veldig mange sammenhenger. Jeg vil nok mene at i de
eksemplene hvor vi har et samlende grep, burde det være
muligheter for en mer liberal praksis. Her er det mange små bedrifter
som samler seg om en løsning hvor de kan synliggjøre
sitt tilbud. Jeg synes ikke at markedsføringsargumentet
er spesielt godt i forhold til dette. Det viktigste med
skilting må jo være at man rett og slett
kan få opplysning om hvor man skal
hen.

Det er mulig at reglene fra 1. juni i fjor åpner
for en mer liberal praksis. Det er riktignok dessverre ikke
opplevelsen der ute, ifølge en del tilbakemeldinger som
iallfall jeg har fått. Jeg mener at det må være
absolutt nødvendig å få til et større
rom for skjønn og en mykere tilnærming til dette.

