  Det er ikke her snakk om en mengde
skilt. Her var nettopp innfallsvinkelen at det går
an å få samlet dette til noen overskrifter.
Jeg kan ikke skjønne at f.eks. «Den
Gyldne Omvei» er noe mer beskrivende eller mindre
kommersielt enn Bjørnsonveien. Bjørnsonveien er
da vitterlig en ganske god beskrivelse på veien
til Aulestad, hvor Bjørnson bodde og ferdes til og fra.

Vi ser at praksisen her er ganske
firkantet. Det må antakelig bety at rommet for
skjønn i disse sammenhengene er for lite. I den konkrete
avkjøringen vi snakker om, dreier det seg om
to–tre skilt – ett hvor det står Gausdal, ett
hvor det står Espedalen, og altså en mulighet
for å vise til Bjørnsonveien. Når
vi får høre fra Vegvesenet i Oppland
at det ikke er rom for å få opp et slikt
skilt, tror jeg ikke det skyldes vond vilje fra Vegvesenets
side. Da tror jeg det rett og slett er slik at regelverket ikke
gir rom for det nødvendige skjønn. Der mener
jeg det må være mulig å gjøre
noe uten å gå løs på hele
regelverket som sådant.

