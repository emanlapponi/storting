 Jeg tillater meg å stille følgende
spørsmål til samferdselsministeren:

«Flere eksempler
viser at markedsføringen av mindre reiselivsmål ofte
gjøres gjennom samlende grep rundt gitte veistrekninger,
for eksempel Bjørnsonveien (rv. 255) gjennom
Gausdal. Dette eksempelet viser at det ofte blir problematisk å få skiltet
fra nærmeste hovedferdselsåre, her E6. Statens
vegvesen viser til restriktivt skiltregelverk.

Vil statsråden ta initiativ
til oppmyking av skiltregelverket slik at denne type skilting
blir mulig?»

