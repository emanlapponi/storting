 Det gjeldende systemet baserer seg på en
avtale som er inngått mellom aktørene
i bransjen. Jeg blir litt forundret hvis statsråden tenker
seg at han skal gå utover det som denne avtalen representerer.
I så fall antar jeg at han tenker seg å innkalle partene,
og at det må være en frivillig ordning.

Når det da kommer til bokklubbspørsmålet,
er det et av de vanskelige punktene i denne problematikken. Det
er et område hvor disse forhandlingene har brutt sammen
før. Det vil være av stor betydning for partene
hva slags holdning som signaliseres fra departementet. Jeg merker
meg at man ikke går av veien for å signalisere
at man tenker seg at bokklubbene skal kunne ha gunstigere ordninger enn
bokhandlerne. Det er i så fall et meget viktig signal å få frem.

Når det da gjelder statistikken, undrer
jeg meg litt på hvordan man skal få skikkelig
statistikk på et så tidlig tidspunkt
som nå. Foreløpig finnes ikke brukbart
tallmateriale fra noen bransjeorganisasjon.

