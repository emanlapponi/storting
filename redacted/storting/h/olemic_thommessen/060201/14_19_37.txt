 Jeg har tillatt meg å stille følgende
spørsmål:

«Viser til Aftenposten tirsdag 24.
og onsdag 25. januar. Statsråden uttaler her at han ønsker
en snarlig evaluering av bokavtalen, samtidig
som det gis signaler om å styrke bokklubbene, da omsetningstallene
har sunket i 2005.

På hvilket grunnlag baserer statsråden
sin beslutning om å fremskynde evalueringen av bokavtalen,
og mener statsråden at bokklubbene skal gis anledning
til å gi høyere rabatt til forbruker enn den alminnelige
bokhandler?»

