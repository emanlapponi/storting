  Min bekymring går jo nettopp
på at innenfor et regulert marked vil det være
viktig hva den som nær sagt gir incitamentene, mener. Dette
merker vi går inn på helt sentrale punkter, og det
forbauser meg litt at man ikke ser at det å legge
i vei med to evalueringsrunder, og det å gi så klare
signaler om at man misliker gjeldende ordning, også skaper
usikkerhet rundt det bransjen oppfatter som sine rammebetingelser.
Jeg oppfatter kanskje at statsråden er litt forutinntatt, at
han bærer med seg det som i og for seg var veldig tydelige
signaler da vi i forbindelse med mange saker i forrige periode
var inne på dette feltet. Jeg mistenker vel også at man
nok i stor grad har bestemt seg i forhold til hva man vil
oppnå, og at man ser for seg en vei tilbake til et regulert regime,
litt uavhengig av hva statistikken
vil fortelle oss.

