 Jeg har tillatt
meg å stille følgende spørsmål til kunnskapsministeren:

«I forslag til endringer i barnehageloven sendt ut på
høring vil Regjeringen etablere hjemmel for å omgå regelen
om innkreving av foresattes samtykke når data om barnet blir brukt
til forskning. Forslaget har møtt massiv kritikk hos foreldre og
hos Datatilsynet. 

Mener statsråden at man skal kunne bedrive
forskning og innhenting av data om det enkelte barn uten foresattes samtykke,
og bør ikke foreldre gis rett til å kunne reservere egne barn
fra deltakelse i forskningsprosjekter som gjennomføres på barnehagebarn?»

