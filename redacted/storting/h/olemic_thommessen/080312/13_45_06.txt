 Den saken vi tar opp her nå, dreier seg jo ikke primært
om en sammenligning mellom barn i barnehage og barn utenfor barnehage. Her
dreier det seg om hvilket regime man må underkaste seg hvis man 

er

 i barnehage. Da er altså utgangspunktet at man må regne
med at det et sted finnes et register hvor det på barnets personnummer
er registrert data. Man skal finne seg i at barnevern, psykologer osv. følger
opp ens barn uten at man skal få kunnskap om det, eller uten at man
skal kunne ha reservasjoner i forhold til det. 

Kan ikke statsråden
tenke seg at det skaper ganske stor usikkerhet for foreldre i denne sammenhengen?

