 Jeg tror at et sentralt poeng her er hvilken tillit foreldre har til
barnehagen. Barnehagen er den omsorgsformen som er mest valgt av unge foreldre.
Da er det et helt sentralt poeng at man har tillit og føler seg trygg
i en bred kontekst. 

Forskning er ett poeng. Nå har vi en sak
i Kommunal Rapport som dreier seg om det å finne frem til barn som
trenger spesiell oppfølging. Der er det snakk om at barnevernet og
spesialister i form av psykologer osv. skal kunne følge opp barn
og vurdere barn. Forskeren konkluderer med at foreldre ikke skal kunne ha
mulighet til å reservere seg i denne sammenheng. Vi har den muligheten
når det gjelder forskning. Er det ikke slik at man burde klare seg
med et representativt utvalg barn for å komme frem til disse resultatene,
basert på samtykke? 

