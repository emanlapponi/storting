  Jeg takker på nytt for svaret. 

Det som har vist seg nylig – jeg viser
til «Sleipner»-ulykken – er at tilstedeværelse
av fartøy er veldig avgjørende i tilfeller der
personer havner i sjøen. Og maritim kompetanse er ikke
til å kimse av, verken på feltet eller i planleggingsfasen.
Det som denne rapporten også påpeker, og som jeg ønsker
at statsråden skal notere seg, er at det blir etterlyst
maritim kompetanse også i Oljedirektoratet og i den prosessen
som skjer mellom operatør og direktorat når planer
skal godkjennes.

Vil statsråden notere seg dette som
et viktig spørsmål? Og kanskje går det
også an å få belyst et britisk eksempel,
der man etter en samlet vurdering har avstått fra full godkjenning
fra myndighetenes side nettopp for å holde på et
varig ansvar hos operatørene, der man har et selvstendig
ansvar i britisk sektor, uavhengig av godkjente dokument, nettopp
for å begrense risikoen.

