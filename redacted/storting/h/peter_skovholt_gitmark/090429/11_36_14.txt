 Det er ikke tvil om at innen helseområdet finnes det en rekke internasjonale
                     donorer som kan gå inn på forholdsvis kort tid. Innen utdanning har det vært
                     flere land som har vist at de har vært litt mer tilbakeholdne til det. Jeg
                     deler også statsrådens ønske om at dersom det kommer norske
                     skattebetalerpenger, må det være gjennom et gjennomsiktig system hvor man vet
                     at de som mottar pengene, faktisk er de som leverer utdanning til befolkningen.
                     Man kan ikke ha flere år som 2007 og 2008, hvor Zimbabwes barn og ungdom ble
                     stående uten utdanning over lang tid. Det er jo nettopp en resept for en
                     «failed state». 

La meg bare avslutte denne replikkvekslingen med å si at det er svært viktig at
                     man finner fram til gode kontrollmekanismer, og ikke minst hele veien har i
                     fokus at tiden her må være så kort så mulig. Ikke minst opplever jeg at man har
                     en nær alliert i Zimbabwes nye utdanningsminister, som gjør en fenomenal jobb
                     for å legge til rette for internasjonal bistand innenfor sitt område. 

