  Jeg har følgende spørsmål
til finansministeren:

«Statsråden har uttalt at
dersom hun ikke når målet om full barnehagedekning
innen 2008, «er dere kvitt meg». Nå ser
det ut til at målet om full barnehagedekning ikke blir
nådd bl.a. på grunn av mangel på kapasitet
i byggebransjen. Det offentlige er samtidig den største
kjøper av bygg- og anleggstjenester i Norge og
handler årlig slike tjenester for ca. 80 milliarder kr.

Har statsråden noen kontakt
med byggebransjen for å kartlegge om de har kapasitet til å bygge
før departementet legger sine planer?»

