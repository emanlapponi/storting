 Jeg takker statsråden for svaret.

Høyre deler Regjeringens
syn at arbeidskraften er vår viktigste
ressurs, og vi gleder oss sammen med statsråden over den
sterke sysselsettingsveksten vi har. Likevel er det altfor mange
mennesker som står utenfor arbeidsmarkedet. Hovedutfordringen
for neste år blir nettopp den økende
mangelen på arbeidskraft.

Da er det problematisk når vi ser
at de rød-grønne i budsjettet for 2007 brøt
sitt løfte om å skjerme vanlige inntekter for
toppskatt, hvor 65 000 nye ansatte fikk toppskatt. De rød-grønne økte
boligbeskatningen og skatten på privat kapital, men økte
allikevel ikke minstefradraget for lavere og middels inntekter
utover inflasjonsjusteringen. Med andre ord: ingen stimulans
til arbeid. Vil statsråden slå fast prinsippet
om at det alltid skal være mer lønnsomt å arbeide
enn å være på trygd?

