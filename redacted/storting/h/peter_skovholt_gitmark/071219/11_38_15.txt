 Jeg har følgende spørsmål
til finansministeren:

«I Statistisk sentralbyrås
(SSB) analyse ØA6/2007 står det «fra
et fordelingsperspektiv er det viktig å ta hensyn til skatteendringenes
indirekte effekter. Skattelettelser på lavere inntektsnivåer
kan for eksempel være motivert
ut ifra et ønske om å stimulere til økt
yrkesaktivitet for å øke inntektene til personer
i den nedre delen av inntektsfordelingen».

Er statsråden enig med SSB, og vil
statsråden, i likehet med Høyre, bruke
skattesystemet for å stimulere mennesker til å arbeide?»

