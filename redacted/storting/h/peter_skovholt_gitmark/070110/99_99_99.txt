 Jeg har følgende spørsmål
til fornyings- og administrasjonsministeren:

«Agder politidistrikts, APDs, husleie
for Justisbygget i Kristiansand er satt til langt over markedsleie.
Dette ble foreslått av Statsbygg og sanksjonert av POD
i 2002, mot APDs vilje. Det betales nå mer pr. m

2

 i
Kristiansand enn det gjøres for politiets bygg i Stavanger,
hvor det er en privat utleier. Etter innføring
av rammebudsjett i politietaten i
2003 medfører dette bl.a. betydelig mindre driftbudsjett og
færre politibetjenter i Agder.

Mener statsråden at husleiesituasjonen
for Justisbygget er tilfredsstillende?»

