  I den lokale byggeprosessen var det som domstolsapparatet
spesielt ønsket å få inn
i det nye bygget, kostnadsdrivende. Det ønsket
selvfølgelig ikke politiet å være
med på. Likevel ble husleieavtalen sanksjonert over deres hode
av Politidirektoratet. Derfor mener jeg det er helt på sin
plass å sammenligne både med bygget
i Stavanger og kanskje også med
bygget i Trondheim, hvor dette er rene, gode politifaglige
bygg som er arealeffektive, i motsetning til bygget i Kristiansand.

Når det gjelder nærheten
til domstol og nærheten til fengsel, viser jeg
til at det finnes et fåtall varetektsplasser ved bygget
i Kristiansand. Fengsel finner man først i Skien, eller
i Rogaland, så det er vel få steder i landet man
er så langt unna fengsel som nettopp
i storbyen Kristiansand. Så det mener jeg ikke
er noe argument å bruke i denne sammenhengen.

Jeg ønsker at statsråden
tar på alvor de signaler som kommer fra politiet
og andre etater, om at man bes løst ut av lange
husleiekontrakter med Statsbygg, og at Statsbygg er en firkantet
etat i så måte.

