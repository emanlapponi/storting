  Jeg er i stuss over prinsippet om at et helt
nytt bygg i Stavanger     – en by som
i utgangspunktet har høyere leiekostnader – skal
ha en helt annen leie enn man har i en mindre by som Kristiansand,
og at det er Politidirektoratet som sanksjonerer en husleieavtale
med Statsbygg, og ikke vedkommende etat som er ansvarlig
for den. Når politiet lokalt i Agder
mener at dette er et svært arealineffektivt bygg, hvor
det er flere problemer med romløsninger,
og de ønsker seg ut av bygget, men er likevel
låst fast i det, sier det noe om den manglende
fleksibiliteten som finnes i Statsbygg.

Vil statsråden se på fleksibiliteten
i Statsbygg, slik at andre offentlige etater kan komme
ut av leieavtaler og heller finne seg mer egnede lokaler til en
langt gunstigere pris?

