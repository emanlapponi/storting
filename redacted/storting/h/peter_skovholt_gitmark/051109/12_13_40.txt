  Jeg takker for svaret, og takker også for
at utenriksministeren nå signaliserer en videreføring
av den tidligere regjeringens oppfølging av den dårlige
menneskerettighetssituasjonen som finnes i Iran og andre
steder i verden. Opposisjonen står her i en felles kamp
med Regjeringen for demokrati og for menneskerettigheter i hele
verden, og den videreføringen er jeg veldig glad for.

Jeg vil også legge til at
i sitt svar på det foregående spørsmålet
kom utenriksministeren med en meget riktig henvisning til at religiøse
lover ikke skal stå over internasjonale erklæringer.
Og menneskerettighetserklæringen sier at retten
til utdannelse er allmenn. Er det særskilte reaksjoner
man kan ha overfor Iran som et land som har gått med på å undertegne
menneskerettighetserklæringen, men samtidig ikke
respekterer den?

