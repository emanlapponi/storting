 Jeg syns det er grunn til å glede
seg over alle kommunene som klarer å få arbeidsledigheten
ned og holde en lav arbeidsledighet. Det det ikke er grunn
til å glede seg over, er overdreven bruk av skattebetalerpenger
på å starte nye bedrifter som vil utkonkurrere
andre.

Er virkelig statsråden komfortabel
med at det brukes offentlige midler på en bedrift i én
del av landet som ifølge bransjen selv kommer til å utkonkurrere
andre bedrifter i en annen del av landet som har betydelig
høyere arbeidsledighet? Det er det reelle spørsmålet
her. Når man har en krise i Årdal nå,
så er det ikke på grunn av antall arbeidsledige,
men det er på grunn av mangel på arbeidskraft.
For starter man opp en dørfabrikk, så er man avhengig
av å ha kompetent arbeidskraft. Den kompetente arbeidskraften
til å fylle de første 60 arbeidsplassene
som Dooria trenger i sin bedrift, finnes pr. i dag ikke
i Årdal.

