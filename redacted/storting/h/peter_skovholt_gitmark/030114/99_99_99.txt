 Det er innstillingens første setning som er den viktigste. Den slår fast at det er menneskene som er landets viktigste ressurs.




Hovedfundamentet for at denne menneskelige ressursen skal bli brukt, ligger i markedet. Ingen andre enn markedet klarer på en like god måte å finne ledige folk til ledige stillinger. Slik har det alltid vært, slik vil det alltid være. Men det offentlige skal bistå dem som ikke selv klarer å finne ledige stillinger. Slik er det med alt av offentlige tjenester. Det offentlige hjelper dem som trenger det, ikke alle andre. Det offentliges hovedrolle for å motvirke manglende nyrekruttering er utdanning. Norge vil aldri kunne konkurrere på pris – altså lønninger – men vil alltid, forhåpentligvis også i framtiden, kunne konkurrere på kompetanse og nyskaping. Derfor vil jeg ikke gå inn på spesifikke ordninger. Vi vet at det kommer en virkemiddelmelding i mars, og det er naturlig at den meldingen også tar opp de spesifikke ordningene, hvis de trengs.




