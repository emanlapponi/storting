 La meg ta et eksempel for
statsråden om losavgiften spesielt, hvor et roroskip med
en bruttotonnasje på rett i overkant av 32 000
tonn etter taksten i 2006 skal betale i overkant
av 44 000 kr pr. anløp eller over 2,2 mill. kr
ved valg av årsavgift, mens et loloskip som har samme lastekapasitet,
vil ha en bruttotonnasje på 6 900 tonn og betale om lag
9 500 kr pr. anløp eller 378 000 kr i årsavgift.

Ser statsråden at dette avgiftssystemet
må endres umiddelbart for å hindre
en konkurransevridning bort fra norske havner, slik at
vi ikke også i framtiden
ser en styrking av Göteborg havn, spesielt, på bekostning
av sørlandshavner og østlandshavner?

