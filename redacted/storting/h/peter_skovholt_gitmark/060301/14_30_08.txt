 Jeg takker for svaret.

Ser ikke ministeren at enkelte norske
havner, spesielt i Sør-Norge, står i fare
for å bli utkonkurrert på grunn av norske
meget høye statlige gebyrer, deriblant losgebyret?

Jeg ønsker å henlede
oppmerksomheten til St.meld. nr. 47 for 1998-1999, Om evaluering
av losplikt- og losgebyrsystemet, hvor det slås fast at
forutsetningen om differensierte avgifter etter tonnasjestørrelse
strider mot målsettingen om å være
kostnadsorientert, da utgiftene knyttet til losing om lag er den
samme og uavhengig av skipets størrelse.

Dette støtter jeg sterkt opp om. Den
konkurransevridningen vi ser nå, gjør at man går
fra å ha mindre effektive skip, og man vil ikke
klare å nå målene som et samlet storting
står bak, nemlig at mer av transporten skal være
til sjøs enn i dag.

Mitt spørsmål til statsråden,
som oppfølging, er: Hva vil, slik statsråden ser
det, et framtidsrettet avgiftssystem være?

