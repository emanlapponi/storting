 Saksordføreren holdt et balansert innlegg. La meg bare si at både private og kommunale virksomheter leverer viktige tjenester.




Sett fra en samlet opposisjons side er det viktig at samfunnets ressurser brukes mest mulig effektivt, og at disse tjenestene leveres best mulig hva angår kvalitet. Det var også grunnen til at det under Bondevik II-regjeringen ble innført en generell momskompensasjonsordning fra 1. januar 2004, for å fjerne forskjellsbehandlingen mellom egenprodusering av tjenester i kommunene og private leverandører av tjenester. Det er derfor fra en samlet borgerlig opposisjon et sentralt ønske at merverdiavgiftsløsninger ses på på nytt, slik at en slik forskjellsbehandling ikke finner sted, og at man får en mest mulig effektiv offentlig tjenesteproduksjon. Jeg tar derfor opp de to forslagene som Høyre står sammen med andre partier om.




