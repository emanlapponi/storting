 Sverige har om lag 30 000 E85-biler,
USA har om lag 3,5 millioner E85-biler, og Brasil har 2,5 millioner
E-100-biler. Norge selger i år kanskje så lite
som 350 E85-biler. Det skyldes bl.a. at disse bilene koster 6 000–8
000 kr mer enn vanlige bensinbiler, og avgiftssystemet ivaretar
dessverre ikke de miljøvennlige
aspekter som det har. Jeg ber derfor statsråden speede
opp arbeidet med å få til en avgiftsomlegging som
faktisk gir biodrivstoffbiler en avgiftslettelse. Det har blitt
sagt fra Nobio at man antar at en avgiftslettelse på om lag
20 000 kr vil medføre et salg på 2 000–3
000 biler i 2007 alene.

Man vet i dag at hybridbiler har et særunntak
fordi deres batterier veier betydelig mer. Kunne man ikke
tenke seg en slik sjablongmessig avgift for hybridbiler på f.eks. 75
pst. av ordinært CO

2

-utslipp?

