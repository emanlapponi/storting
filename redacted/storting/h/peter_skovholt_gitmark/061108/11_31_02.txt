 Jeg takker for svaret.

Toll- og avgiftsdirektoratet og Vegdirektoratet
bekrefter jo faktisk nå ifølge Norsk Bioenergiforening
at det er fullt mulig å gi en særskilt avgiftslettelse
for bioetanolbilene. Det å begynne med å få flere
biler som kan gå på biodrivstoff, er
meget positivt, og Høyre støtter også den
omleggingen som finner sted for å få et mer miljøvennlig
avgiftsregime.

Det vi ser, er at biler har en levetid på om
lag 20 år. Og selv om ikke pumpene finnes i dag,
vil de komme til etter hvert som vi får flere
biler inn i markedet. Samtidig vet vi at avgiftsomleggelsen som
finansministeren har vært pådriver for, dessverre
medfører at svært mange velger dieselbiler
framfor f.eks. biodrivstoffbiler, som medfører både
høyere CO

2

-utslipp og ikke minst høyere
partikkelutslipp. Hvordan ønsker statsråden
at astmatikere og andre som lider av sykdommer knyttet
til partikkelutslipp og NO

x

-utslipp, skal imøtegå dette,
og hva er hennes svar på de miljøutfordringene?

