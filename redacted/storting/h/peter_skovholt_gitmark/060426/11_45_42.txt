  Jeg takker for at statsråden ønsker å gripe
tak i og komme med løsninger på det. Grunnen til
at multiple visum har kommet fram, er at det har vært den
eneste muligheten disse firmaene har hatt for å trekke
inn arbeidskraft for et kortere opplæringstidsrom til Norge.
Problemet har vært at man har måttet
sende ingeniører ut av Norge etter
tre måneder i landet. Det er lite hensiktsmessig,
og det tjener ikke norsk industri
på overhodet.

Når tidsperspektivet her er budsjettet
for 2007, er jeg fornøyd med det. Samtidig ser
en at bl.a. norsk arbeidsinnvandringspolitikk i større
grad må tilpasses at stadig flere kommer til å være
ansatt av norske selskap, men i deres utenlandskontorer,
og de trenger opplæring i Norge før
de vil tilbake til det landet de kommer fra og har fått sin
utdannelse fra. Det må også norsk arbeidsinnvandring tilpasse
seg. Er statsråden enig i det?

