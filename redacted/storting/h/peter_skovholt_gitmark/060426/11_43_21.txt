 Jeg takker for svaret.

Jeg ønsker å henlede
statsrådens oppmerksomhet mot en lokal bedrift, nemlig
Aker Kværner MH i Kristiansand, som ligger midt i en sterk
offshoreklynge som bygger og sammenstiller verdens mest avanserte
boreparker. De har et sterkt behov for mer høyteknologisk
arbeidskraft. Det er også mangelvare innenfor hele
EØS-området.

Det utstyret de bygger, testes i Norge, men
det sammenstilles i Aserbajdsjan, i Singapore, i Korea
og i Kina, og det personellet som de hyrer inn fra utlandet fra
disse landene her, er, uavhengig av sin bakgrunn som er høykompetent,
nødt til å få en opplæring i
Norge. Problemet er at ingeniører kun
får tre måneders visum til Norge før de
må ut i tre nye måneder og så tilbake
til Norge.

Ser statsråden at dette er et stort
problem for enkelte firmaer som ikke faller
inn under det som statsråden sier om multinasjonale
selskaper? Hva ønsker statsråden å gjøre
for å løse dette problemet
så raskt som mulig?

