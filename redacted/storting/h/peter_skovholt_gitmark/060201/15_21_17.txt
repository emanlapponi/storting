 Dette aktualiseres gjennom spesielt
to pågående prosesser. Den første
er Priors forsøk på oppkjøp av Norgården.
Konkurransetilsynet har nå sagt nei til Prior to ganger,
og saken ligger hos fornyingsministeren. Den andre saken
gjelder Gildes og Priors fusjon, som nå ligger til behandling
i Konkurransetilsynet. Jeg skjønner at ministeren ikke
kan svare i forhold til de to spesifikke tilfellene, men det aktualiserer
et spørsmål, nemlig om man har god nok konkurranse
innenfor produksjon og salg
av egg.

Så mitt spørsmål
er: Vil ministeren med tanke på framtiden ta i bruk varselklokker
i forhold til konkurransesituasjonen spesielt når
det gjelder egg, eller ser man at det er naturlig at markedsordningen
for egg videreføres i all framtid, også etter
at vi har fått internasjonal konkurranse?

