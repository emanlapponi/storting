 Jeg takker for et konstruktivt svar. 

Et enstemmig storting har slått fast at verneplikten skal være både relevant og
              meningsfylt. Da er det svært viktig at man får på plass en sikkerhetsklarering så
              raskt som overhodet mulig, og aller helst før Rekruttskolen er gjennomført, slik at
              når disse blir fordelt til sine kommende stillinger, har de allerede en
              sikkerhetsklarering i bunn. 

Jeg er fornøyd med de tre hovedmålene som statsråden tar opp. Likevel vil det nok
              dessverre være eksempler på at saksbehandlingstiden vil være for lang, slik at
              saksbehandlingen ikke er ferdig før den enkelte vernepliktige har gått over i sin
              ordinære stilling. 

Jeg har også stor forståelse for skepsisen til en stor grad av forhåndsklarering,
              altså sikkerhetsklarering i forkant av påbegynt tjeneste, nettopp ut fra det som
              forsvarsministeren sier, at det er en inngripen i personvernet og derfor må begrenses.
              Men samtidig er det slik at kanskje man ser at enkelte allerede før man kommer inn i
              tjenesten, vil få en stilling som 

må

 ha den typen klarering,
              og de kan dermed klareres i forkant. 

