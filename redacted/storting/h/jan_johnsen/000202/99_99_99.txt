 Jeg har følgende spørsmål
til kulturministeren:

«I forbindelse med valg av tusenårssted
i hvert fylke er det hevdet at kriteriene for de statlige tilskuddene
er endret i forbindelse med statsbudsjettet for 2000. Dette betyr
i så fall at spillereglene blir endret vesentlig midt i prosessen
uten at deltakerne i konkurransen er orientert. 

Kan statsråden bekrefte at de opprinnelige
kriteriene fra 1998 fortsatt står ved lag?»

  Jeg takker statsråden for svaret. Jeg
oppfatter det da slik at de retningslinjene som lå til grunn
i første omgang, altså i St.prp. nr. 55 for 1997-98, fortsatt
ligger til grunn. Da har jeg et tilleggsspørsmål:
Er det slik at det når hvert fylke har valgt sitt tusenårssted, ut
fra disse igjen skal lages et nasjonalt tusenårssted? Skal
det plukkes ut ett fra alle disse fylkene som blir et slags nasjonalt
monument?

