 Jeg har følgende spørsmål
til finansministeren:

«I svaret på mitt spørsmål
til finansministeren i ordinær spørretime 24.
november 1999 om svikt i nybilsalget i Norge opplyser statsråden
at snittet for nybilsalget i 1996-1998 er 143 000. Dette er etter
mine opplysninger feil.

Hvor har statsråden hentet sine tall
fra?»

  Jeg takker for svaret, som jeg selvfølgelig
ikke er fornøyd med. 

Jeg må si at når statsråden
opererer med førstegangsregistrerte biler når
jeg spør om nybilsalget i løpet av året,
så er det to vidt forskjellige ting. I mitt spørsmål spurte
jeg tydelig om nybilsalget, altså helt nye biler. Og jeg
fikk følgende svar:

«Til
tross for en viss nedgang gjennom andre halvår av fjoråret
ble det i perioden 1996-1998 sett under ett registrert vel 143 000
biler i årlig gjennomsnitt.»

Det må selvfølgelig forstås
som nye biler som er registrert, og at en ikke tar med bruktbilene,
som statsråden her gjør.

Jeg føler meg ført bak lyset.
(Presidenten klubber.) Og jeg har følgende spørsmål
til presidenten: Vil han i etterfølgende spørsmål
sørge for (presidenten klubber igjen) at jeg får
de korrekte opplysningene, og at han for fremtiden kommer fram med
de opplysningene som er korrekte?

