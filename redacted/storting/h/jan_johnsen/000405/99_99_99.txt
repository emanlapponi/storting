 Jeg har følgende spørsmål
til nærings- og handelsministeren:

«Sommeren 1999 var jeg på Svalbard-reise
med M/S Nordstjernen. I den forbindelse registrerte jeg
store mengder drivtømmer i området. Jeg er gjort
kjent med at dette er statens eiendom, og at det er gitt tillatelse
til å utføre drivtømmer i bearbeidet
form. Drivtømmer er en fare for skipsfarten og et fremmedelement
i miljøet. 

Vil statsråden trappe opp markedsføringen
for å ta ut dette tømmeret, slik at disse store
ressursene kan omskapes til den verdien de representerer?»

  Jeg takker statsråden for svaret. 

Jeg har følgende oppfølgingsspørsmål
til statsråden: Ser statsråden på dette
drivtømmeret som en miljøforurensning på Svalbard,
noe jeg synes det er når det ligger i et område
som er så spesielt som Svalbard? 

Ser ministeren videre muligheten for å ta
ut dette tømmeret skikkelig? For den møbelproduksjonen
som nå skal foregå av dette tømmeret
på Svalbard, tror jeg ikke det blir særlig mye
av. Det er bitte lite vi snakker om her, så her må vi
enten gi gass og virkelig få tømmeret ut, eller
så må vi bare ha det slik som vi har hatt det
til nå – bare la det ligge, og la folk ta det
til ved eller til bygging eller hva det måtte være.
Men det blir ikke et målrettet uttak av tømmeret,
og det er det som opptar meg.

  Jeg takker igjen for svaret. Jeg skjønner
at statsråden er positiv i forbindelse med denne femårs
prøveperioden. Men mitt direkte spørsmål
går    på om statsråden kan tenke seg å se
på dette før utløpet av den perioden,
for det er mye tømmer som ligger og går til spille
i dette området i den perioden. Jeg må       
    i hvert fall si for egen del at slik som jeg har sett Svalbard med
dette drivtømmeret rundt omkring, så er dette
for meg en synsforurensning. Vi vet alle at det gror uhyre lite
på Svalbard. Det finnes ikke et tre der oppe,
så det er i realiteten et fremmedelement i dette området.
Og tømmeret er jo kommet dit på grunn av regelrett
uhell andre plasser.

