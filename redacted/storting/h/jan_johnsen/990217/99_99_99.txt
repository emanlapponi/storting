  Jeg har følgende spørsmål
til miljøvernministeren:

«Det er ca. fem uker siden arealplanen
for Stavanger var oppe som interpellasjon i Stortinget. 

På hvilket tidspunkt kan Stortinget
forvente en avgjørelse i saken?»

  Stortinget har behandlet denne saken, og ved
avslutningen av den behandlingen sa ministeren at hun ville følge
og rette seg etter stortingsflertallets ønske. Det jeg
nå fikk greie på, var at ministeren legger opp
til at det skal utarbeides en ny plan. Det stortingsflertallet gikk
inn for, var at den planen som allerede er laget for dette området,
altså arealplanen for Stavanger, skulle gjennomføres.
Det var Stortingets intensjon da denne saken var oppe. Jeg syns
det er greit at det avholdes et møte med fylkesmannen,
fylkesordføreren og ordføreren i Stavanger, men
forutsetningen må være at vi holder oss til det
vedtaket som Stortinget har gjort. Jeg forventer derfor at ministeren
så snart som mulig kommer tilbake til Stortinget med et
svar i saken. Mitt spørsmål blir til slutt: Kan
vi i denne saken forvente et svar veldig raskt, eller skal det ta
både vinter og vår?

