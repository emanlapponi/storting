 Jeg har følgende spørsmål
til kommunal- og arbeidsministeren:

 «Ved kommune-, fylkestings- og stortingsvalg
er valgloven i dag slik at personer som blir innlagt på sykehus
fra fredag ettermiddag til og med valgdagen, ikke har mulighet til å bruke
sin stemmerett. Mange av disse pasientene kunne ha brukt sin stemmerett
hvis forholdene var lagt til rette for det.

Kan statsråden se på dette
slik at det i fremtiden blir mulig for disse å bruke sin
stemmerett?»

  Jeg takker for svaret, som jeg synes var meget
positivt. Jeg forstår at ministeren og jeg har samme oppfatning
av dette problemet. Det bør vi selvfølgelig ha,
når vi vet at deltakelsen ved valg er synkende.

Jeg hadde jo håpet at vi ved å være
kjappe i vendingen i beste fall skulle kunne klare å få dette
til allerede nå til kommune- og fylkestingsvalget, men
jeg forstår ministeren slik at så kjappe kan vi
ikke være. Allikevel tillater jeg meg å stille
spørsmålet om det er en mulighet for å få til
dette allerede til dette valget. Hvis man vil, kan man!

  Jeg takker igjen for svaret. 

Jeg forstår at toget når
det gjelder kommune- og fylkestingsvalget, er gått, men
jeg regner med at vi til neste stortingsvalg kan ha dette ordnet.
Jeg håper ministeren kan sette to streker under det. Jeg
har oppfattet ham slik at han – i likhet med meg – er
skikkelig opptatt av dette, og at vi kan få ordnet dette
rent praktisk, slik at alt er i orden til neste valg.

