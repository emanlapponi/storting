  Jeg har følgende spørsmål
til olje- og energiministeren:

«Ved behandlingen av St.meld. nr.
58 (1996-97), Miljøvernpolitikk for en bærekraftig
utvikling, fikk Høyre gjennomslag for at vi skal satse
på en bred spredning av informasjon om varmepumpeteknologi.

Hva har statsråden gjort for å spre
denne informasjonen?»

  Jeg takker for svaret, som jeg ikke synes
er bra nok. Jeg må si at jeg blir litt varm når
jeg hører at markedsføring på det nivået
som vi her hører om, blir brukt for å fremme en
av de flotteste energibærerne vi har. Vi har den liggende
rett utenfor vinduet, vi har den i luft, vann, jord og fjell. Jeg
forventer, på grunn av at vi nå har masse midler
til å gjøre noe skikkelig her, og fordi det er
et så viktig område vi snakker om, et helt annet
engasjement på dette enn det vi har sett til nå,
og dette må rettes mot alle deler i vårt samfunn
som kan bruke den energien.

Kan statsråden være enig
i at vi inviterer tre-fire markedsføringsbyrå til å utarbeide
et idekonsept med strategi- og medievalg for å få en
målrettet markedsføring av varmepumper?

