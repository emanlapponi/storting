  Jeg har følgende spørsmål
til finansministeren:

«Ifølge Dagens Næringsliv
17. november 1999 er Norge det landet i Europa som har
størst nedgang i nybilsalget så langt i år,
med en svikt på 17,2 pst.

Hva tror statsråden er årsaken
til dette?»

  Jeg takker for svaret, som jeg i realiteten
synes var litt forundrende. 

Ministeren sier at vi har et redusert behov
for nybilsalg i Norge fordi vi har kjøpt så pass
mange nye biler tidligere. Jeg kan opplyse ministeren om at i Norge
har vi den eldste bilparken i Vest-Europa med gjennomsnittlig ti år
gamle biler, så her er det absolutt behov for å fornye bilparken.

Dernest kan jeg også opplyse ministeren
om at ca. 50 pst. av vår bilpark har katalysator.
Derfor er det nødvendig å fornye bilparken. Tror
ministeren at det kanskje er avgiftsnivået som er for høyt
i Norge slik at denne bilparken ikke blir fornyet i tilstrekkelig
grad?

