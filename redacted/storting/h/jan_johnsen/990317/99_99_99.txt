  Jeg har følgende spørsmål
til sosialministeren:

«I forbindelse med reiser i EU-land
har norske statsborgere som oppfyller trygdelovens bestemmelser,
rett til behandling i det land sykdommen eller skaden måtte oppstå (referanseskjemaet
E 111). I dag må man få dette skjemaet fra trygdekontoret,
noe som er tungvint både for kunden og trygdekontoret. 

Kan statsråden se på muligheten
av at det blir utstedt et bevis en gang i året som bekrefter
at innehaver har rett til den behandling E 111 omhandler?»

  Jeg takker statsråden for svaret – som
jeg selvfølgelig ikke er fornøyd med.

Jeg forstår at statsråden
har fått opplysninger om at slik må det være,
men jeg kan si til statsråden at når det gjelder
Stavanger trygdekontor, ser de fram til en hverdag som er annerledes
enn det den er i dag. I visse deler av året står
det nemlig store køer for å få dette
skjemaet. Og det må i dagens verden eventuelt gå an å få et
plastkort som det jeg har i neven her, som man kan ha sammen med
alle de andre kortene man har, og som forteller hvilke rettigheter
man har. Det har man bl.a. innenfor skadeforsikring og reiseforsikring,
og det må kunne gå an å få det
samme også fra trygdekontoret på dette området.

Vil statsråden se på muligheten
av å få en mer fleksibel ordning for dette som
kan tilfredsstille både kunde og trygdekontor, når
begge parter er opptatt av å få en annen ordning
enn den vi har i dag?

 Jeg takker for svaret som statsråden
gav, som jeg syns var  veldig tilfredsstillende.  

Jeg forstår at statsråden
har skjønt poenget som jeg kom med, nemlig å få til
en lettere og smidigere ordning både for kunde og trygdekontor.
 Og jeg kan opplyse statsråden om at representanten Jan
Johnsen gjerne skal gå inn i en gruppe som kan være
med og se på dette, hvis det kunne lette arbeidet, uten å ta
fem øre for det.  Jeg tror nok vi skal komme fram til en
ordning hvis vi bare får mulighet til å se på det,
og jeg går da ut fra at statsråden setter ned
en gruppe eller vil be noen se på dette, slik at vi for
neste år får en litt mer profesjonell ordning
enn det vi har i dag.

