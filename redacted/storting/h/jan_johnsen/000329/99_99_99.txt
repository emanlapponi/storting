  Jeg har følgende spørsmål
til miljøvernministeren: 

«I brev fra ordføreren i
Frøya kommune 15. mars 2000 er jeg gjort kjent med at Direktoratet
for naturforvaltning i sin behandling av dispensasjonssøknaden
fra SalMar AS ikke vil ta hensyn til stortingsbehandlingen av St.meld.
nr. 43 (1998-1999) Vern og bruk i kystsona før de avgjør
søknaden.

Vil statsråden sørge for
at dette hensynet tas?»

  Jeg takker for svaret. 

Det som er kritikkverdig i denne saken, er
at direktoratet skriver til Frøya kommune v/ordføreren
at de ikke tar hensyn til den behandlingen som foregår
i Stortinget. Det burde dette direktoratet absolutt gjort, så lenge
det er sendt ut så klare signaler på saken som
det som er gitt. Det som er problemet her nå, er at dette
firmaet – SalMar – skal sette ut 900 000
smolt, som må ut i løpet av meget kort tid for
ikke å bli ødelagt. Ser miljøvernministeren hvilket
problem dette er for dette firmaet?

  Jeg takker igjen for svaret. 

Jeg forstår ministeren slik at hun
er positiv, men det som er problemet her, er at 900 000
smolt sannsynligvis må flyttes for i det hele tatt å komme
i sjøen. Det som er problemet i denne saken, er for så vidt
ikke smolten, og det er heller ikke SalMar. Det som er problemet
i denne saken, er at de siste 70 som bor igjen der ute, sannsynligvis
må flytte sammen med fisken. Det er hele problemstillingen
i et nøtteskall. Det er ikke aktuelt å stoppe
ut disse 70. De må ha et arbeid å gå til,
og det er den eneste muligheten de har. Utstopping av de siste 70
der ute har ingen hensikt.

