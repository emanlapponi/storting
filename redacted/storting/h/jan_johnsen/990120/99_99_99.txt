 Jeg har følgende spørsmål
til kirke-, utdannings- og forskningsministeren:

«Vi kan ukentlig lese i dagspressen
om at flyktninger/innvandrere som har en dokumenterbar
utdannelse fra sitt hjemland, har problemer med å få denne
godkjent i Norge.

Vil statsråden ta et initiativ til
at flyktninger/innvandrere som har en slik bakgrunn, kan
få gjennomgå faglige tester og prøver
for å få den godkjenning som er nødvendig
for å arbeide innenfor sitt fagfelt i Norge?»

   Jeg takker for svaret.  Jeg syns det var
et positivt svar.  Jeg går ut fra at ministeren er enig med
meg i at vi er inne på et felt her som er uhyre viktig for
dem som kommer hit til landet, og ikke minst er det viktig sett
på bakgrunn av de utgiftene som landet har ved å vente
på at folk blir produktive. 

Jeg kunne ønsket at vi var litt mer
offensive.  Jeg sitter selv i et opplæringsråd
som får slike søknader til vurdering, og jeg syns
vi har for dårlige muligheter til å vurdere dette
feltet.  Jeg kunne ønsket at det ble en slags prøveordning,
spesielt når det gjelder yrkesfag, hvor dette ikke skulle
være noe problem å få til.  Jeg ser heller
ikke problemer med å få dette til eksempelvis
når det gjelder teoretiske fag.  Jeg vil derfor utfordre
ministeren til å se på dette og be ham om å gjøre
noe med det.  Jeg håper at ministeren iallfall kan være
litt enig med meg i at vi bør prøve å gjøre
en jobb her, slik at vi får en smidigere gang og får
folk raskere i arbeid. 

  Jeg takker igjen for svaret. Jeg synes det
var positivt det siste ministeren sa. Jeg har lært ham å kjenne
som en praktisk mann på dette feltet, og at han ønsker å finne
løsninger dersom det er mulig. Ut fra det svaret som ministeren
gav, er jeg sikker på at han vil forsøke å få til
en smidig løsning, slik at dette kan gå så greit
som mulig for dem dette gjelder. Så takk for svaret.





                

