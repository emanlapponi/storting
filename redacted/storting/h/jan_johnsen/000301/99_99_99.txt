  Jeg har følgende spørsmål
til finansministeren:

«Flyavgifter utgjør rundt
31 pst. av det passasjerene betaler for en flybillett.
I andre europeiske land ligger prosentsatsen på mellom
15 og 20 pst. Dette fører til en klar konkurransevridning
mellom de selskap som opererer i Norge, og de som har hoveddelen
av virksomheten i utlandet. Dette er også et brudd på Stortingets
forutsetning i 1994, da det ble innført fri konkurranse
i luften. «Konkurransen skal skje på like vilkår.» 

Vil statsråden sørge for
at dette skjer i neste statsbudsjett?»

  Jeg takker for svaret, som jeg selvfølgelig
ikke er fornøyd med. 

Det må være en konflikt her
innad i Regjeringen. Jeg har to brev – ett fra Næringsdepartementet
og ett fra Samferdselsdepartementet. I forbindelse med en høring står
det i brevet fra Samferdselsdepartementet følgende:

«Samferdselsdepartementet
vil påpeke det betenkelige i dette, og da særlig
det transportpolitiske uheldige i at konkurransevridningene oppstår
i disfavør av selskaper som har sin hovedvirksomhet i Norge,
og dermed også vil være til ulempe for norsk luftfart.»

I brevet fra Næringsdepartementet
står det følgende:

«Nærings-
og handelsdepartementet er opptatt av at det skal være
mest mulig like konkurransevilkår for selskaper som opererer
i det samme markedet. Slik situasjonen er nå, er det en
favorisering av flyselskaper som har hovedtyngden av sin virksomhet
i utlandet.»

To departementer slår dette fast,
men finansministeren har sannsynligvis ikke fått det med
seg: Avgiftene i Norge er for høye. Jeg håper
at ministeren kan svare at han er klar til å sette dem
ned. Jeg vil anbefale det.

