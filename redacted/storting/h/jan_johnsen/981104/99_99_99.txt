  Jeg har følgende spørsmål
til helseministeren:

«Hvis en livsfarlig pandemi slår
til i Norge, vil det ikke være mulig å få kjøpt
vaksine på verdensmarkedet. Det er derfor viktig å starte
vaksineproduksjon i en normalsituasjon. Når pandemien er
her, vil det være for sent å lære seg
det. Vi har i dag en nyopprettet vaksinefabrikk som kan produsere
ca. 350 000 doser. 

Vil statsråden sørge for
at vi kan starte produksjon av influensavaksine, slik at vi er forberedt
når pandemien slår til?»

  Jeg takker ministeren for svaret, som jeg
synes var  fyllestgjørende og greit. Jeg vil bare ha én
presisering: Har jeg forstått det riktig når jeg
oppfatter ministeren slik at man vil gå i gang med produksjonen
av denne influensavaksinen som han nevner, når produksjon
av vaksinen mot hjernehinnebetennelse er ferdig, og at strategien
for beredskapen da blir lagt for en eventuell ny pandemi?

  Jeg takker igjen for svaret, og jeg er blitt
overbevist om at den situasjonen som jeg har nevnt, har Regjeringen
og Folkehelsen tatt alvorlig og er i full gang med å skaffe
beredskap for. Det er betryggende for oss som – i alle
fall foreløpig – har vært så heldige å gå klar
av de store pandemiene.





                

