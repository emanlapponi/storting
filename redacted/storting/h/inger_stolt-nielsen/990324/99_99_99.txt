  «Stortinget har ved flere anledninger
vedtatt å satse på bruk av naturgass i samferdselssektoren,
og betydningen av statlig bidrag og engasjement ved bygging av infrastruktur
for å realisere «Naturgassveien» og tilrettelegging
for gassdrevne ferjer er akseptert av Stortinget. I Samferdselsdepartementets budsjett
1999 ble det avsatt 40,4 mill. kroner til «Tilskudd til
rasjonell og miljøvennlig transport». 

Hvor langt er man kommet med å realisere
Stortingets vedtak om bruk av gass i samferdselssektoren?»

 Jeg takker statsråden for svaret.
 

De to ferjene som er vedtatt satt inn i Boknafjordsambandet,
har nå vært etterlyst av Stortinget, senest i årets budsjettinnstilling.
 Og det er gjort helt klart at disse to fergene må ha landbaserte
investeringer i omgjøring av naturgass, slik at gassen
kan brukes i ferjesambandet.  

Det skulle være klart at en ønsker
disse ferjene – det er vedtatt her, det er vedtatt i fylkestinget – men
så går veisjefen i Rogaland ut i avisen den 11.
mars i år og sier at de ikke vil ha gassdrevne ferjer i
Boknafjordsambandet på grunn av de høye kostnadene
ved landbasert infrastruktur.  

Nå har privat næringsliv
og lokale myndigheter gått inn for å bidra med å få på plass
denne landbaserte infrastrukturen. En visste jo i forkant, da en
vedtok at en skulle ha LNG-ferjer i Boknafjordsambandet, at landbasert infrastruktur
ville medføre kostnader, så mitt spørsmål
til ministeren blir: Står Regjeringen bak veisjefens avvisning
av gassdrevne ferjer i Boknafjordsambandet, eller kan vi vente utspill
fra Regjeringen som gjør det mulig å realisere
disse ferjeprosjektene i løpet av relativt kort tid?

