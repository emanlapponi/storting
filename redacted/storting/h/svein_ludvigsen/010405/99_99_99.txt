 Bare en kort kommentar: Aetat er tatt for juks takket være kritisk journalistikk, og både etaten og dermed dens ledelse og ansatte er skandalisert. Jeg skal ikke legge stein til byrden, men den triksingen som etaten har bedrevet, er selvsagt ikke akseptabel. Det er en ukultur. Men jeg synes det taler til etatens fordel at den når dette ble kjent, umiddelbart tok nødvendige grep for å få tingene på plass. 




Det var komiteen som tok initiativ til å bringe saken inn for Stortinget, og jeg håper at det i seg selv i ettertid er avskrekkende for både denne etaten og eventuelle andre etater. Det understreker alvoret i saken at den endte i stortingssalen.




Statsrådens resolutte håndtering av saken er tilfredsstillende, og fra Høyres side har vi derfor heller ikke noe mer å legge til.




