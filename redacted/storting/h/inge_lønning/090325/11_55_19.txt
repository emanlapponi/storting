 Jeg har følgende spørsmål til helse- og omsorgsministeren:


«Bioteknologinemnda har i brev til Helse- og omsorgsdepartementet av 14. mars 2009 pekt på svakheter i de utredninger som ligger til grunn for å innføre HPV-vaksinen i barnevaksinasjonsprogrammet fra skoleåret 2009/2010. Det vises bl.a. til usikkerhet om bivirkninger. Stortinget forutsatte i Budsjett-innst. S. nr. 11 for 2008–2009 at det skal gjøres fortløpende vurderinger av virkninger og bivirkninger av vaksinen.


Hva er statsrådens vurdering av Bioteknologinemndas råd om å utsette innføringen av vaksinen?»


