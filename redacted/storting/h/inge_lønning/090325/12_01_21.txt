 Jeg siterer hva en enstemmig komité skrev i budsjettinnstillingen:


«Vaksinering baseres på samtykke fra foreldre eller foresatte, og det må gis grundig og objektiv informasjon om vaksinens potensielle helsegevinst samt usikkerhet knyttet til effekt og bivirkninger.»


Kan statsråden garantere at alle foreldre også vil få informasjon om at det er svært mange fagfolk som advarer mot dette, og at også Bioteknologinemnda – det uavhengige organ som er opprettet for på eget initiativ å kunne avgi uttalelser – enstemmig har bedt om utsettelse?


Kan statsråden garantere at dette vil alle foreldre få vite?


