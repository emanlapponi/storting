 Jeg har følgende spørsmål til helse‑ og omsorgsministeren: 




«Datatilsynet gjennomførte våren 2008 kontroller knyttet til håndtering av person‑ og helseopplysninger i Nasjonalt informasjonssystem for pasienttransport (NISSY). Kontrollen avdekker betydelig svikt i forhold til kravet om å ivareta pasientens personvern. Videre fremkommer det at Helse Sør‑Øst RHF har instruert underliggende helseforetak om å benytte ordninger som strider mot gjeldende regelverk. 




Hva vil statsråden gjøre for å sikre at de regionale helseforetakene respekterer gjeldende regler om personvern?» 




