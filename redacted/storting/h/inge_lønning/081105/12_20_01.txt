 Jeg takker statsråden for et utførlig og detaljert svar og er glad for at han tar utfordringen på stort alvor. 




Det er selvfølgelig mulig å si, som statsråden gjør, at vanligvis vil ikke denne type informasjon være spesielt sensitiv. Men samtidig må man se i øynene at kunnskap om at navngitte pasienter over tid fraktes til bestemte behandlingssteder, gjør at uvedkommende vil kunne trekke slutninger om pasientens diagnose, kunne oppstille formodninger om det og sette rykter i omløp. Så under gitte omstendigheter er dette helt klart personfølsomme opplysninger. 




Vil statsråden kunne garantere at de tiltak han har bedt Helse Sør‑Øst om å iverksette, vil være på plass i løpet av rimelig kort tid? 




