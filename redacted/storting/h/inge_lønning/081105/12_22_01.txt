 Jeg takker for svaret. 




Jeg har lest rapporten fra Datatilsynet, og det er ganske sterk kost. Datatilsynet er meget krass på de punktene hvor man påpeker at her er lovgivningens betingelser ikke oppfylt. Dels er det gjort ting som er direkte i strid med eksisterende lovgivning. 




Vil statsråden ut fra erfaringene med denne saken, som jeg da regner med blir korrigert så raskt og effektivt som mulig, også overveie mer generelt å gå ut til helsetjenesten med en påminnelse om at lovgivningen på dette området skal overholdes, og at det ikke er akseptabelt at man ikke er påpasselig med å gjøre det? 




