 Jeg takker statsråden for svaret. 

Vi er i utgangspunktet
enige, tydeligvis, om at det er viktig og ønskelig at pasienten har
god tilgang på nødvendige legemidler, og at ordningen har vist
seg å ha positive virkninger, ikke minst i distriktene, hvor det kan
være lang vei til vanlige apotekutsalg. Vi er også enige om
at SLVs rapport fra 2006 klart viser at ordningen bør følges
opp, og at den bør utvides. 

Nå er vi jo i en årstid
hvor ikke minst behovet for allergimedisiner øker ganske eksplosivt.
Dette er jo av de medisinene som er aller mest aktuelle i denne sammenhengen.

Synes ikke statsråden at det begynner å haste med å
få dette på plass? 

