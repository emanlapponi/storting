 Jeg har dette spørsmålet
til helse- og omsorgsministeren: 

«Fra 1. november 2003 ble
det åpnet for salg av reseptfrie legemidler utenom apotek. Ordningen
ble evaluert av Statens legemiddelverk (SLV) i 2006, og deres konklusjoner
er positive både når det gjelder forbruk, pris og tilgjengelighet.
På bakgrunn av dette foreslår SLV å utvide ordningen til
flere reseptfrie legemidler, blant annet for allergimedisiner. Dette kan
bidra til at pasientene får bedre tilgang til nødvendige legemidler.

Når vil statsråden følge opp denne anbefalingen?»

