  Jeg har følgende spørsmål
til kirke-, utdannings- og forskningsministeren:

«Under budsjettbehandlingen høsten
1999 ble det bevilget 100 mill. kroner ekstra til universitetene,
blant annet til omstillingstiltak.

Hvorfor er disse midlene ennå ikke
fordelt, og når vil universitetene kunne disponere midlene
fra denne høyst nødvendige ekstrasatsingen fra
Stortingets side?»

  Jeg takker statsråden for svaret. Beskrivelsen
av fremgangsmåten fra departementets side i forhold til
de berørte institusjonene er helt grei. At det føres
en dialog, og at man søker å nå frem
til omforente løsninger, det er vel og bra.

Nå er imidlertid første kvartal
forløpt, og vi er et stykke inne i annet kvartal av året.
Det er jo en alminnelig erfaring at dersom institusjoner skal være
i stand til å bruke de midlene de får tildelt,
på en hensiktsmessig måte i løpet av
budsjettåret, er de avhengig av å få klar
beskjed om hvilke midler som står til rådighet,
i hvert fall i god tid innen utløpet av første
halvår. Jeg la merke til at statsråden brukte
formuleringen i «nær framtid», og kunne tenke
meg å utfordre ham til å konkretisere det enda
litt mer: Når kan universitetene regne med å ha
et endelig tildelingsbrev fra departementet i hende?

  Bare en ørliten korrigering for protokollen.
Det var så vidt jeg erindrer et enstemmig storting som
sluttet seg til disse omstillingsmidlene. Fra Høyres side
hadde vi et alternativt budsjettforslag hvor vi ønsket å tilgodese
universitetene enda noe mer. Men det er for så vidt bare
til historiebøkene. Det interessante er jo at Stortinget
har fattet et budsjettvedtak og har ønsket at disse omstillingstiltakene
skal komme i gang så raskt som mulig.

Jeg registrerer at statsråden antydet
at medio mai ville være absolutt siste frist han var villig
til å gi seg selv. Under omstendighetene får man
vel akseptere det, da vil det være gått to måneder
siden statsråden overtok. Men jeg vil jo også bemerke
at det meste av grunnlagsarbeidet med respekt å melde var
gjort før statsråden overtok.

