 Bakgrunnen for mitt spørsmål kjenner statsråden utmerket godt. Det er nemlig et ordskifte vi hadde i NRKs Dagsnytt Atten-sending, hvor statsråden presenterte sin påstand om 600 nye årsverk i løpet av forrige stortingsperiode. Nå sier statsråden at han legger til grunn et regnestykke som følger kalenderåret. Men hvorfor har da den regjering, som han selv sitter i, regnet inn det siste halvåret av forrige regjeringstid i sitt regnestykke om 10 000 årsverk? Blir ikke det en smule inkonsekvent? Man regner på én måte når det gjelder forrige periode, og på en annen måte når det gjelder denne perioden.


