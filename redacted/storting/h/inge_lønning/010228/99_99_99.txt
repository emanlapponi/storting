  Jeg har følgende spørsmål
til kirke-, utdannings- og forskningsministeren:

«Lånekassen opplyser i brev
14. februar 2001 at forskriften om delvis dekning av skolepenger
for elever ved utenlandske og/eller internasjonale videregående
skoler faller bort fra og med høsten 2001. Bortfallet rammer
flere hundre elever, og kan gjøre det vanskelig for flere
av de berørte skolene å fortsette sin virksomhet.

Er dette tilsiktede konsekvenser av Regjeringens
budsjettforslag?» 

  Jeg takker for svaret, selv om det ikke var
et svar på spørsmålet.

Det jeg spurte om, var om det var tilsiktede
konsekvenser av Regjeringens budsjettforslag at disse skolene helst
bør nedlegges, eventuelt at de elevene som hittil har mottatt
en støtte i størrelsesorden 40 000 kr
pr. år eller litt mer, for fremtiden må finansiere
skolegangen fullt     ut selv. Det siste vil jo i så tilfelle
for familier med ikke altfor sterk økonomi bety en ganske
drastisk merbelastning, og dette vil ramme elever som er midt inne
i et studieløp, som har gjennomgått
ett år, og som fra dette ene året til det neste
altså får en økning i skolepengesatsen
på over 40 000 kr.

Jeg gjentar spørsmålet: Er
dette en tilsiktet virkning av Regjeringens budsjettforslag, eller
er det et arbeidsuhell?

  Jeg må gjenta at jeg har stilt spørsmål
om hva som var den tilsiktede virkning av 

Regjeringens

 budsjettforslag,
ikke hva Stortinget vedtok. Det som er det politiske problem i denne
sak, er at budsjettforliket før jul ble inngått
på premisser som var helt forskjellige for regjeringspartiets
vedkommende og for sentrumspartienes vedkommende. Det har fremkommet at
sentrumspartiene forstod budsjettforliket på den måten at
gjenopprettingen av denne budsjettposten både dekket den
kompletterende undervisningen for norske elever ved utenlandske
skoler og ordningen med delvis dekning av skolepenger. Det betyr,
så vidt jeg kan forstå, at det i realiteten ikke
er noe stortingsflertall som har ønsket å gå inn
for å kutte denne ordningen.

Men mitt spørsmål dreide
seg ikke om hva stortingsflertallet har ment. Mitt spørsmål
dreide seg om hva 

Regjeringen

 har
ment med sitt budsjettforslag, og det vil jeg gjerne ha svar på.

