  Jeg har følgende spørsmål
til helse- og omsorgsministeren:

«Helse Vest har nylig avgjort hvilke
private aktører som skal få utføre operasjoner
for helseforetaket de neste to årene. Helse Vest har i
anbudskonkurransen valgt å se kun på pris, og
ser dermed bort fra kvalitet, brukertilfredshet og hvilke typer
operasjoner de private aktørene har erfaring med. Mange
av tilbyderne har bare fått lov til å utføre
enkeltprosedyrer.

Mener statsråden at en anbudsrunde
der det ensidig legges vekt på pris, og der avtalene gjøres
smalest mulig, er til beste for pasientene?»

