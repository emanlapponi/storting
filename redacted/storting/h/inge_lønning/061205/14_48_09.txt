 Disse to interpellasjonene etter hverandre har tematisk en viss indre sammenheng, som vi alle kan se. Jeg tillater meg derfor aller først en ørliten merknad i tilknytning til den interpellasjonsdebatten vi nettopp avsluttet.




En statsråd som den ene dagen står på Stortingets talerstol og forsvarer varmt en kraftig utbygging av Vinmonopolets salgsnett med den begrunnelse at det skal sikre alle, uavhengig av bosted, like god tilgang til de varene Vinmonopolet forhandler, og som den neste dag står på samme talerstol og kritiserer alt og alle som bidrar til økt tilgjengelighet til alkohol, har etter mitt skjønn et troverdighetsproblem av betydelig omfang.




Så til denne interpellasjonen.




