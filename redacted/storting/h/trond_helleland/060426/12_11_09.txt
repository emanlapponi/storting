 Jeg vil stille følgende spørsmål
til samferdselsministeren:

«I Buskerud er enkelte skolebusser
så fulle at mange skolebarn må stå i
midtgangen. Dette gjør at det er de aller minste, 6-åringene,
som ofte blir henvist til ståplass. Dette harmonerer
dårlig med nullvisjonen og arbeidet for å bedre
trafikksikkerheten.

Hva vil statsråden gjøre
for å hindre at små barn daglig blir
utsatt for trafikkfarlig transport?»

