  Jeg blir opprørt over å høre
samferdselsministeren så lemfeldig snakke om kommunal frihet – når
det er snakk om seksåringers trafikksikkerhet! Jeg hadde ikke
trodd jeg skulle høre det fra denne samferdselsministeren.
Jeg er enig i at det viktigste er å sikre
skoleveiene, men nå har det altså vært
en rekke reportasjer i Buskerud-avisene og NRK Buskerud om småunger
som blir kastet hulter til bulter i skolebussen. En bussjåfør
som eier et eget busselskap, sier at det er
seksåringer som ikke engang når opp
til håndtaket i midtgangen. Og hvem er det som faktisk
må stå? Jo, det er selvsagt de minste, de største
sikrer seg plass. Jeg hadde ikke trodd at jeg skulle høre
dette fra samferdselsministeren.

Jeg har lest svaret som ble gitt i 2004, og
jeg er enig i det som står der, at dette er fylkeskommunens
ansvar. Jeg ønsker fylkeskommunal og kommunal frihet, men
vi har noe som heter trafikksikkerhet her i landet, og det er faktisk
statens ansvar. Jeg hadde derfor håpet på et
mer offensivt svar fra ministeren.

