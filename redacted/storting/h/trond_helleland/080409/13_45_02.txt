 Jeg vil stille følgende spørsmål til helse- og omsorgsministeren:

«En mann fra Sigdal fikk i februar kuttet av to fingre i en
arbeidsulykke. Etter å ha blitt fraktet i ambulanse, fått morfin
og blitt lagt inn på Sykehuset Buskerud måtte han vente 11 timer
på å bli operert. Ifølge sykehuset var dette forsvarlig.

Er statsråden enig i at det er forsvarlig at en mann med store
smerter som blir akutt lagt inn, må vente i 11 timer på operasjon?»

