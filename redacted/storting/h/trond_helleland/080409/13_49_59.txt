 Jeg takker for svaret. 

Hvis en skal stille det spørsmålet
som er naturlig, på en mer generell måte, er spørsmålet:
Hva slags tilbakemelding bør en pasient få etter å ha
vært utsatt for en traumatisk opplevelse, enten i form av at en har
måttet vente lenge, eller en har hatt en mislykket operasjon eller
andre ting? Hva slags retningslinjer for det ligger på bordet? Synes
statsråden dette er tilfredsstillende ivaretatt ved norske sykehus?

I dette konkrete tilfellet, som statsråden naturlig nok ikke
vil gå direkte inn i, har ikke pasienten fått en eneste forklaring,
en eneste tilbakemelding - ingen ting etter den traumatiske opplevelsen.
Det er klart at det oppleves som ganske tøft, og når man da
leser i avisen at dette gikk helt fint, dette var forsvarlig, blir pasienten
rimelig urolig over om dette er tilfellet også i andre saker. 

