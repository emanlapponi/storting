 Jeg takker igjen for svaret. 

Det er egentlig ikke statsråd Solheim som er utgangspunkt for dette spørsmålet. Han
              blir liksom mer vikar, men jeg aksepterer at det er miljø- og utviklingsministeren som
              har dette ansvaret. 

For Stortinget er det litt forvirrende når vi først får oppgitt at vi skal ha en
              samordningsminister, at det er en statsråd ved Statsministerens kontor. Da blir min
              konklusjon at jobben til denne statsråden først og fremst er å administrere
              Statsministerens kontor for statsministeren. Det trenger ikke statsråd Solheim svare
              på. Men jeg er glad for at det samordningsarbeidet som da skal gjøres, er i gode
              hender, spesielt med tanke på at det nå er dobbel bemanning på Statsministerens kontor
              til å ta seg av dette problemfeltet. 

