 Ifølge Finansnæringens Hovedorganisasjon er BankID sikkert,
og etter  det statsråden nå sier i sitt svar - som jeg for øvrig
satte pris på - er det tydelig at det blir tatt grep for å sørge
for at BankID er sikkert. Det er jeg veldig positiv til, for jeg mener at
BankID er det verifiseringsmidlet, eller den elektroniske signaturen, som
åpenbart er mest utbredt, som åpenbart flest har et forhold
til, og som etter min mening staten burde bestrebe seg på å
ta ordentlig grep om, slik at dette kan bli den elektroniske signaturen
som staten nå trenger for å få fortgang i moderniseringen
av offentlige tjenester på nett.

Oppfølgingsspørsmålet
til statsråden blir: Ønsker statsråden å bidra
til at BankID kan utvikles videre i samarbeid med banknæringen til
å bli det nasjonale systemet for elektronisk signatur?

