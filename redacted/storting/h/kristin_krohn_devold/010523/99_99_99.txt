  Jeg vil gjerne stille barne- og familieministeren
følgende spørsmål:

«Hva er årsaken til at Barne-
og familiedepartementet har avslått søknaden
fra bydel Søndre Nordstrand om støtte
til et gratis kjernetilbud til 5-åringer tatt
i betraktning de integreringsproblemer bydelen har?»

  Jeg er glad for at prosjektet i Gamle Oslo
får statsrådens klare støtte, og at tilbudet
om gratis barnehageplasser blir forlenget.

Men i de tiltak som utredes i departementet
for å lage bedre tilbud for barnehagebarn,
er det selvfølgelig forskjell på å gi
direkte støtte i form av gratis barnehageplass
der det er en stor innvandrerbefolkning som ellers ikke
ville ha kommet til barnehagen, og det å senke prisene
for alminnelige barnehagebarn. 

Spørsmålet mitt er: Siden
statsråden brukte ordet «foreløpig»,
at det foreløpig ikke var aktuelt å støtte
flere bydeler fordi Oslo har så spesielle integreringsproblemer,
kan det da senere være aktuelt å imøtekomme
spørsmålet fra Søndre Nordstrand?
Problemene der er jo veldig lik de man har i Oslo indre øst,
siden innvandrerbefolkningen er så stor i denne bydelen.

  Da benytter jeg likevel anledningen
til å prøve å dra denne saken en liten
omdreining videre.

Jeg aksepterer at man i revidert nasjonalbudsjett bare har
kunnet forplikte seg til å forlenge ordningen for Oslo indre øst.
Men jeg vil komme med en meget sterk oppfordring i forhold til det
statsbudsjettet som kommer til høsten. Jeg er sikker på vi
har det samme engasjement når det gjelder innvandrerbarn,
og vil be statsråden om å vurdere Søndre
Nordstrand spesielt for å se om disse
gratis barnehagetilbudsløsningene kan utvides også dit
uten å forfordele andre kommuner. Prosjektet
ligger klart i Søndre Nordstrand, så der
er det altså mulighet for et forsøksprosjekt til. 

Jeg håper på en positiv vurdering
i statsbudsjettet.

