 «Vadsø ligger 18 mil fra nærmeste
sykehus, og ønsker å modernisere sitt
røntgenutstyr. Dette vil gi byens innbyggere et bedre
tilbud samt representere en økonomisk besparelse for samfunnet
i form av reduserte reisekostnader. Rikstrygdeverket vil ikke
gi tilskudd til dette.

Hvilken strategi har Regjeringen for at man
ser samfunnets midler under ett, og at staten gjennom Rikstrygdeverket
kan bidra til drift av desentraliserte tilbud for å spare
reisekostnader?»

 Jeg takker for svaret. Vi vet jo at når
det er snakk om helsetilbud i Norge og spesielt
i Nord-Norge, er det geografisk slik at det er store avstander mellom
de rimelig store sentra. Det er klart at det ikke er noen
tvil om at reisekostnadene er betydelige når det gjelder
helse, spesielt i Nord-Norge.

Jeg registrerer at statsråden sier
at det nå er helseforetaket som har ansvaret. Men vi vet
jo også at man har grepet inn f.eks. med dialysebehandling
i Alta, som heller ikke har sykehus.

Jeg vil stille statsråden følgende
spørsmål: Vil statsråden foreta seg noe
som gjør at denne saken på en måte kan
få en løsning så fort som mulig?

 Jeg registrerte i svaret på mitt første
spørsmål hvordan Regjeringen ser på totalkostnadsprinsippet
og bruk av samfunnets ressurser under ett. Statsråden skisserte
en løsning der man skal se på om ikke
utgiftene til transport av pasienter og ikke minst til
behandling skal tas fra én pengesekk. Og det punktet er
jo positivt. Det tror jeg kommer til å resultere i et bedre
helsetilbud for bl.a. befolkningen i Nord-Norge.

Jeg takker for svaret, og jeg føler
at problematikken som lå i kjernen av mitt spørsmål,
at man skal se samfunnets ressurser under ett, er ivaretatt av Regjeringen.





                

