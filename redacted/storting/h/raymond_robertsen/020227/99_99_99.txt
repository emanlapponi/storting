 «I Altaposten 11. februar d.å.
går det frem at lærerne i skolen møter
store problemer i undervisningssituasjonen.
På et par år er sykefraværet femdoblet,
og unge lærere som går inn i yrket med idealisme
og pågangsmot, føler stor avmakt. Lærerne møter
betydelige sosiale problemer i skolen, og læringsmiljøet
blir dårlig.

Hvilke tiltak vurderer statsråden å sette
i verk for å bedre undervisningssituasjonen for både
lærere og elever i slike vanskelige tilfeller?»

 Jeg takker for svaret, men jeg ønsker å følge
opp med et spørsmål: Hvordan ser statsråden
at man kan sikre at det som blir satt i verk, og de ideer
som blir drøftet i storting og regjering, blir fulgt opp
ute i kommunene?

I tillegg vil jeg spørre: Hvordan
mener statsråden konkret at skoleeierne
kan og må engasjeres i kampen mot mobbing i skolen?

 Jeg vil bare takke for svaret, jeg
føler meg veldig beroliget med det svaret som statsråden
her gir.

Atferdsproblemer og psykososiale problemer
i skolen er kanskje et vidt moment som bidrar til at undervisningssituasjonen
blir dårligere, og at man ikke får gjort det
man kanskje ønsker å gjøre
på skolen. Jeg er veldig glad for at statsråden
her skisserer hva man ser for seg når man snakker om en
lov som tar hensyn til arbeidsmiljøet og miljøet
for elevene i skolen.

