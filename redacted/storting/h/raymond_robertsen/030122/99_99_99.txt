 Jeg tillater meg å stille følgende
spørsmål til utdannings- og forskningsministeren:

«Det fremgår i brev av 28.
november 2002 fra ANSA at norske studenter ikke
får studentrabatt på f.eks. kommunikasjoner i
Danmark. Selv om man er student i Norge og mottar støtte
fra Statens lånekasse for utdanning, gir danske
myndigheter ikke norske studenter samme rettigheter
som de danske.

Sett i lys av de avtaler de nordiske landene
har gjort seg imellom, mener statsråden at det
er akseptabelt at norske studenter blir forskjellsbehandlet,
og hva vil statsråden gjøre med dette?»

 Jeg takker for svaret.

Det er helt riktig som statsråden
bemerker, at det er forskjellige ordninger i de nordiske landene,
og ordningene praktiseres på veldig forskjellig måte,
men med det resultat at de fleste nordiske studenter som studerer
på tvers av landegrensene, får studentrabatt.
Det er nesten 2 000 norske studenter i Danmark,
og det er ingen tvil om at Danmark er det eneste nordiske landet
der de norske studentene ikke får studentrabatt.
Jeg vil gjerne spørre statsråden, ut fra at det
er bare med Danmark man har opplevd dette problemet, om
man vurderer å ta opp spørsmålet med
hensyn til de norske studentene bilateralt med Danmark.

 Når det gjelder studentrabatt,
er det klart at studentene er en gruppe som har rimelig
svak økonomi, og dette spørsmålet betyr
veldig mye for de 2 000 norske studentene i Danmark.
Jeg vil bare spørre statsråden om statsråden
føler seg komfortabel med at norske studenter
får en slik forskjellsbehandling i Danmark, og at Danmark
er det eneste nordiske landet hvor man opplever en slik forskjellsbehandling.

