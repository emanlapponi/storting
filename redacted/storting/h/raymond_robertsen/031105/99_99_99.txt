 «Til NRK Finnmark sier utbyggerne
av Snøhvit-prosjektet at de er misfornøyd med
den polititjenesten som tilbys i Hammerfest. Utbyggingen medfører
at opptil 1 400 arbeidere oppholder seg i en by med 9 000 innbyggere.
Økt polititjeneste i området er nødvendig.

Hvilke initiativ vil statsråden
ta for å sikre gode polititjenester i områder
der det er midlertidige behov for økt innsats?»

 Jeg takker statsråden for svaret.

En annen side ved saken er at én
ting er utbyggeren som er misfornøyd med polititjenesten,
en annen er de fastboende, som bor der hele tiden. Media
melder om at det er 40 pst. økning i voldstilfeller
i Hammerfest. De melder om at folk lar være å anmelde
tilfeller av kriminalitet i Hammerfest på grunn av at politiet ikke
har kapasitet til å etterforske det. En annen side
er at Vest-Finnmark politidistrikt er et politidistrikt som ikke
ble omorganisert i politireformen, og er akkurat likedan som det var
fra før.

Jeg vil spørre om statsråden
vil påse at Politidirektoratet følger utviklingen
i Vest-Finnmark politidistrikt, og Hammerfest spesielt, i fremtiden.

 Jeg takker for svaret og er meget fornøyd
med det.





                

