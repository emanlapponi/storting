  Jeg tillater meg å stille følgende
spørsmål til helseministeren:

«Fra mange fylker strømmer
det inn meldinger som tyder på krise i offentlig tannhelsetjeneste.
I Sogn og Fjordane er eksempelvis 20 pst. av tannlegestillingene vakante.
Pensjonsalderen nærmer seg for dem som fremdeles holder
ut i stillingene. 

Har statsråden tanker om og tiltak
for å beholde en kvalitetstjeneste i offentlig tannhelsesektor?»

  Jeg takker statsråden for svaret,
som på mange måter var rikholdig på tiltak. 

Vi er enige om at kvalitet er avhengig av god
søkning til og gjennomføring av studiet. Riktig
kapasitet på universitetene blir berørt i svaret.
Balansen mellom privat og offentlig tannhelse, som også var
nevnt, er også svært viktig. Lønn er
her en viktig faktor. Attraktivitet er naturligvis et sammensatt
bilde, men lønn er veldig viktig.

Inntektsnivået i privat tannlegepraksis,
som denne tjenesten skal konkurrere med, er nylig belyst i en fellesanalyse
basert på både odontologisk kompetanse og handelshøgskolekompetanse.
Konklusjonen viser behovet for bedre lønnsforhold for offentlig
ansatte tannleger. Dette kan suppleres med utvidede muligheter til
innsatsbasert avlønning og gode muligheter for å leie
kontor til privat praksis. Har statsråden full forståelse
for disse forholdene? 

  Jeg takker også for dette svaret.
Jeg hadde ikke forventet å få et endelig svar
på spørsmålet, men utfordringene må vi
få lov til å slippe igjennom.

Jeg har lyst til å berøre
et lite tilleggstema som kanskje ikke passer med vikarbegrepet som
var nevnt. Det er et faktum at man i Distrikts-Norge har dårlig
honorerte vaktordninger, man har moralske vakter som griper inn
i fritiden til de respektive arbeidstakerne, uten at det er satt særlig
pris på. Har helseministeren også synspunkter
på at dette kan være et element som betyr noe
for rekrutteringen til stillingene i Distrikts-Norge, også i
konkurranse med privatpraksis, da gjerne i sentrale strøk?

