(ordførar for saka): 

St.prp. nr. 81 for 1997-98 og Innst. S. nr. 29 for 1998-99 gjeld innlemming i EØS-avtalen av Europaparlamentets rådsdirektiv om utsending av arbeidstakarar i samband med tjenesteyting.




Ein samla komite sluttar seg til framlegget om å godkjenne EØS-komiteen si avgjerd om å endre vedlegg XVIII til EØS-avtalen. Komiteen sitt fleirtal – alle unntatt SV – viser til at dette er eit minimumsdirektiv og derfor ikkje til hinder for at det blir nytta arbeids- og tilsettingsvilkår som er gunstigare for arbeidstakarane. Fleirtalet har merka seg at direktivet regulerer kva for arbeids- og tilsettingsvilkår som skal gjelde når arbeidstakarar er mellombels utsende på oppdrag i eit anna medlemsland. Fleirtalet meiner direktivet inneber ei styrking av utsende arbeidstakarar sine arbeids- og tilsettingsvilkår.




Ved etterfølgjande implementering krevst utpeiking av eit samarbeidskontor som vil få informasjonsoppgåver, i tillegg til ei gjennomføringslov som sikrar direktivets lovvalskrav og krav til domstolstilgang, og vidare at sivilrettslege lovreglar får lovfesta gyldigheit for utsende arbeidstakarar.




Eit lite mindretal – representanten frå SV – har i merknaden sin signalisert synspunkt og aktivitet knytt til framtidige oppfølgingssaker i dette hus, noko som representanten eventuelt sjølv vil gjere greie for.




Innstillinga er fremma samrøystes.




