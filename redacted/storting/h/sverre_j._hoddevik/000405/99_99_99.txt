  Jeg skal få lov til å stille følgende
spørsmål til kommunal- og regionalministeren:

«Mandag 27. mars 2000 ble det offentliggjort
en rapport som konkluderte med at norsk offshoreberedskap tilknyttet
ulykker er svekket. 

Hva er statsrådens syn på sikkerhetssituasjonen
knyttet til norsk offshorevirksomhet?»

 Jeg takker statsråden for svaret. 

Jeg kan umiddelbart være enig i at
det kan henge et lite stempel av bestillingsverk ved denne rapporten
som jeg viste til. Men ikke desto mindre har man påpekt
en del viktige ting som det ikke er så lett å feie
under teppet på noen måte. Blant annet er det
et viktig punkt der man i sterk grad har fokusert på sannsynlighetshemmende
tiltak med hensyn til ulykker, og konsekvenshemmende tiltak har
slik sett kommet i skyggen. Det gir en beklemmende følelse
når disse tiltakene blir tatt bort. Vi har sett en gradvis
utfasing her av stand by-fartøy, som denne næringen
konkret er knyttet til, og det er også påpekt
at i gitte kritiske situasjoner er helikoptertilgangen i 95 pst. av
tilfellene uaktuell. 

Deler statsråden denne beklemmende
følelsen, og ser man med bekymring på at man får
godkjent slike beredskapsplaner uten det som rapporten kaller dedikerte
fartøy?

