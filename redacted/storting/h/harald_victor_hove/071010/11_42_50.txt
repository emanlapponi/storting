  Jeg takker for svaret fra statsråden.
Jeg har forståelse for at man ikke kan gå direkte
inn i en sak som departementet eventuelt skal behandle,
men jeg synes det er viktig å få oppklart om det er
samsvar mellom Regjeringens uttalte politikk i spørsmålet
om innføring av avgifter for å redusere bilbruken
og miljøfremmende avgifter, slik Regjeringen
selv omtaler dem, altså rushtidsavgift og piggdekkavgift,
og direktoratets håndtering av denne saken og den politikk
som flere statsråder i Regjeringen har lagt til grunn om
at det må ligge til grunn et lokalt vedtak og et lokalt
ansvar dersom man skal innføre eller avvikle
slike avgifter. En slik politikk ser i hvert fall ikke
ut til å være til stede nå.
Det er en stor usikkerhet blant flere kommuner om at dette er et tegn
på at man kan risikere å måtte videreføre
en avgift man ikke ønsker å videreføre,
dersom man først har innført den.

