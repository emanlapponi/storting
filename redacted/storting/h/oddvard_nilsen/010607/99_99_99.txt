(komiteens leder):

 Jeg regner med at dette skal gå rimelig fort, men Høyre og Fremskrittspartiet har et forslag i saken som selvsagt må settes frem. 




Jeg vil ellers bare si at dette er en uproblematisk sak, men du verden så lang tid den har tatt! Saken om Jernbaneverkets fiberkabelnett har vandret over flere år. Den var vel faktisk oppe både i 1996 og 1997, da Telenor i sin tid skulle leie det. Så kom ESA inn, og kom tilbake og sa at det var det ikke anledning til, og siden har denne saken vandret. Men la oss ikke bruke lang tid på dette. Nå er vi der vi skal være. Jeg hadde selvsagt helst sett at dette hadde blitt omgjort til et privat selskap, men vi har iallfall fått det omgjort til et AS, og forhåpentligvis er det mulig å tjene noe penger på dette – til glede for oss alle i fremtiden.




