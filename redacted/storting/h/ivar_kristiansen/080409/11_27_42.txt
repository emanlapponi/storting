 Jeg har følgende
spørsmål til utenriksministeren: 

«Høgskolen
i Narvik, HIN, har fått redusert antallet russiske kvotestudenter
fra tidligere 90 og ned til ca. 15 i 2010 etter Regjeringens opplegg. Ifølge
Regjeringen tillegges det ikke særlig vekt at russiske kvotestudenter
ved Høgskolen i Narvik bidrar i forbindelse med Regjeringens nordområdesatsing.
Færre russiske studenter vil også svekke fundamentet for høgskolen.

Er utenriksministeren enig i at nedbyggingen av HINs studentkvote
fra Russland også bidrar til å svekke vår nordområdesatsing
og Russland-kontakt?» 

