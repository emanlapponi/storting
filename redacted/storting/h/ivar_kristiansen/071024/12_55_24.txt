  Jeg er enda mer overrasket etter å ha
hørt fiskeri- og kystministeren svare for andre
gang, for man burde vite at selskapet i mellomtiden antakelig
kommer til å gå til grunne, til glede for sabotørene.
Det burde departementet ta på litt større alvor enn
dette svaret gir uttrykk for. Det er kun til glede for sabotører
som begår skadeverk. Sannsynligvis er det i dette tilfellet,
uten at vi vet noe, et angrep på den totale,
sammenhengende norske hvalfangstnæringen. Man
kan ikke stille seg sånn i Norge at
selskapet og utøverne skal gå økonomisk
til grunne i påvente av en politietterforskning som vi
vet er komplisert, og som kommer til å ta tid. Derfor gjentar
jeg mitt spørsmål: Vil statsråden, eller
vil hun ikke, i påvente av at etterforskningen bringes
til en ende, ta et initiativ til å få på plass
en garantiordning som gjør at selskapet kan drives videre,
slik at ansatte, eiere og lokalsamfunn kan gå en tryggere
fremtid i møte? Alternativet er å gå til
grunne.

