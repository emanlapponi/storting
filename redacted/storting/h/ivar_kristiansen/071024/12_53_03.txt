  La meg først si at jeg er litt overrasket
over svaret, for det står litt i kontrast til det statsråden
tidligere har gitt uttrykk for, at man vil gjøre det som
er mulig for å hjelpe dem som er berørt av denne
handlingen, det være seg sabotasje eller
annen kriminell handling som er årsaken til at skuta bevisst
ble senket. Jeg tar for gitt at departementet er klar over at en
politietterforskning tar lang tid. Det kan ta svært lang
tid. Det er allerede gått to måneder, og politiet
er ikke i stand til å påvise hva som
er årsaken til senkingen – om det er en bevisst
sabotasje fra utenlandsk hold, som noen faktisk direkte
har påtatt seg ansvaret for, eller om det er
annet skadeverk. Derfor, av hensyn til selskap, eiere, ansatte,
lokalsamfunn: Vil statsråden nå ta initiativ,
på grunn av hast, til å få på plass
en statlig garanti – gjerne i samarbeid med
forsikringsselskap?

