  Jeg takker statsråden for svaret, som i alle fall var opplysende.

Dette illustrerer den store, massive interessen det er for å gå fra fossil oppvarming i særdeleshet og over til fornybar, og for å bidra til å få energiforbruket nedover. Med den rollen som dagens regjering i likhet med den forrige har gitt Enova, og når det kommer frem at det i desember måned fortsatt er ubrukte midler, vil jeg tro at det må være i alles interesse at man strammer inn behandlingsprosedyren og også prosedyren overfor søkerne, som er i et så massivt omfang, som statsråden illustrerer her. Vil statsråden sørge for at det blir tatt kontakt med Enova, slik at saksbehandlingen kan skje raskere og på en mer publikumsvennlig måte?

