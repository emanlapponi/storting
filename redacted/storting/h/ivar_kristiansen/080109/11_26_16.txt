  Jeg har tillatt meg å stille følgende spørsmål til olje- og energiministeren:

«8. desember 2007 ble det kjent i media at Enova fortsatt har ubrukte millioner på budsjettet for 2007 til støtte til energisparing og miljøvennlig energiomlegging. Likevel opplever fortsatt personer som har søkt om støtte fra Enova til omlegging fra oljefyr til luft-til-vann varmepumpe i private boliger, at de ikke har fått vurdert sin søknad.

Kan statsråden love at alle søknader som tilfredsstiller kravene for å få støtte, vil kunne bli innvilget med de ledige midler Enova fortsatt har til disposisjon?»

