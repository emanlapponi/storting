 Det må jeg si var litt av et nedslående svar på et særdeles viktig spørsmål.


Hvis dette er representativt for Regjeringens holdning, midt i en tid der oljeutviklingen pågår mer og mer i Norskehavet og i Barentshavet, samtidig som man trapper ned i sør, har de selvfølgelig rett de nordlendingene som påstår at hvis myndighetene også har en slik tilnærming at man i nord skal sitte med risikoen, samtidig som arbeidsplassene, verdiskapningen og utviklingen skal skje i sør, sier man nei. Jeg er overrasket også av den gode grunn at retorisk hevder dagens olje- og energiminister, sammen med dagens regjering, virkelig at man slåss i en nordområdesammenheng, osv. Men når ikke engang myndighetene selv er villig til å trekke myndighetsoppgaver videre nordover i takt med utviklingen, nettopp på et område som har med miljøovervåking og kontroll å gjøre i de mest sensitive områdene, hvordan i verdens navn skal man da kunne forvente at selskapene skal etablere seg (presidenten klubber) …


