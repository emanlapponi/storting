 Dette har jo lenge vært en komplisert sak, så hvorfor skulle den løses så kjempekjapt i dag – men jeg setter pris på at tidligere landbruksminister i alle fall er villig til å besvare mitt spørsmål, som lyder som så:


«En forferdelig dyretragedie har fått lov å utvikle seg over flere år på Nordlandsbanen, hvor tusenvis av rein og elg er blitt drept på Saltfjellet. Stadig flere føler avmakt over at ingen ser ut til å ta ansvar for dyretragediene som ikke minst rammer reindriftsnæringen. Nå kan det se ut til at det vil ta ytterligere tid med å få på plass beskyttelsestiltak, fordi en ny reguleringsplan angivelig må på plass.


Vil statsråden øyeblikkelig iverksette tiltak som kan stanse dyremassakren?»


