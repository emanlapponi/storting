  Jeg tillater meg å stille følgende
spørsmål til kommunal- og regionalministeren:

«UDI vil ikke gi en polsk sykepleier
bosatt i Bodø oppholdstillatelse mens hun venter på at
fylkesmannen avgjør om utdannelsen i Polen kan godkjennes.
Samtidig søker Aetat, bl.a. i Polen, etter sykepleiere
som kan fylle de mange ledige stillingene i Norge. 

Vil statsråden sørge for
at den polske sykepleieren får bli i Norge inntil spørsmålet
om godkjenning av hennes utdanning er ferdigbehandlet?»

  Jeg takker statsråden for svaret. 

Som statsråden sikkert er kjent med,
finnes det mange slike eksempler. Men det illustrerer også at
den ene offentlige hånden nesten ikke vet hva den andre
foretar seg. Og her får vi anskueliggjort en situasjon
hvor en annen offentlig hånd er i Polen og skal rekruttere
sykepleiere. I dette enkelttilfellet har vi altså plassert
i Norge en person med utdanning som tilfredsstiller kravene. Skal
hun gjennom dette nåløyet, må hun altså hjem
til Polen for å søke om å få komme
tilbake til Norge.

Jeg skulle ønske at statsråden
ville ta et kraftigere initiativ for å få satt
fortgang i dette arbeidet, slik at vi ikke fikk disse nærmest
meningsløse eksemplene. Vi skal selvfølgelig ha
en streng praksis. Men når man har satt i verk tiltak for å rekruttere
sykepleiere til de mange ledige stillinger vi har rundt om i landet,
må det gå an å vise skjønn og
ha rom for å gå inn med enkelttiltak når
det er grunn til det. 

  Jeg takker statsråden for en positiv
innfallsvinkel til saken. Men det forutsettes at man fra Regjeringens
side er villig til å ta fatt i de flaskehalsene man har,
som ikke i noen form er av ny dato. Disse flaskehalsene har man
bl.a. når det gjelder saksbehandlingstid i UDI. Her har
man tidligere vært på banen og sagt at man vil
gjøre noe med situasjonen. Jeg tror det er mange som vil
følge etter i sporene for å se hva statsråden
tar av initiativ på dette området. 

Det andre spørsmålet til
statsråden er: Vil man ta høyde for dette ved å sørge
for at det ikke bare er fylkesmannen i Oslo som skal sitte og behandle
disse enkeltsakene? Vil man kunne vurdere å ta i bruk også andre
fylkesmannsembeter for å sørge for at disse søknadene
kan få en saksbehandlingstid som er innenfor rimelighetens grenser?

