 Jeg takker for svaret, selv om det bærer mer preg av et svar fra en kringkastingssjef enn fra en statsråd som vitterlig fikk spørsmålet fra meg.


Det er åpenbart slik at jeg tror departementet ville ha stått seg på å spørre flere enn direktoratet og NRK hva de synes om dette spørsmålet og denne saken. Enhver form for dokumentasjon fra direktoratet viser jo at på det tidspunkt direktoratet gav tilsagn om å betale for programmet, var direktoratet hundre prosent klar over hvilken vinkling dette programmet ville få.


Siden statsråden ikke svarte på spørsmålet mitt, vil det være naturlig å gjenta det: Er det greit at dette direktoratet – eller andre direktorater – kan kjøpe seg sendetid for å være politisk aktør i et landskap som faktisk sorterer under statsråden?


