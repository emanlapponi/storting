  Jeg tillater meg å fremme følgende
spørsmål til fiskeriministeren:

«I forbindelse med det omorganiseringsarbeidet
som i dag pågår i Kystverket, er det mange i nord
som frykter at den kompetanse som losstasjonen og losformidlingssentralen
i Lødingen besitter, kan gå mot en nedbygging. Med
den økende skipstrafikken og det store uløste
kontrollbehov, både i indre lei og langs den lange nordnorske kysten,
er en eventuell slik nedbygging i Lødingen meget bekymringsfull. 

Vil statsråden sørge for å forhindre
at en slik nedbygging av losformidlingssentralen i Lødingen
finner sted?» 

 Jeg takker statsråden for svaret,
som jeg så langt oppfatter å være positivt. 

Jeg går ut fra at den senere tids
utvikling er kommet veldig mye av dette arbeidet som statsråden
refererer til, i forkjøpet, ikke minst med de ulykker som
vi har vært vitne til, som på mange måter
dokumenterer et økt behov for nærvær,
for kompetanse og for overvåking – ikke minst
i det geografiske området som jeg tar opp i mitt spørsmål,
som utgjør mer enn halvparten av den totale norske kyst.
Jeg går ut fra for det første at statsråden
vil sørge for at den kompetansen vi har i nord – altså nå lokalisert
til Lødingen – ikke skal nedbygges, at miljøet
og kompetansen i Lødingen får lov til å være
med og delta i den videre evaluering, og at statsråden
i dag kan garantere at den kompetansen og det miljøet som
vi tross alt har på plass i nord, ikke i denne omgang,
og i alle fall når vi ser fremover, på noe slags
vis skal flyttes fra landsdelen og sørover.

  Jeg takker igjen statsråden for svaret,
som jeg igjen oppfattet som svært positivt. Jeg tror den
siste tids utvikling bare dokumenterer at vi ikke skal gå i
en retning hvor overvåking, kontroll og kunnskap skal reduseres;
det skal og bør økes. Jeg slutter meg helt til
overveininger som går på å ta i bruk
ny teknikk. Men det må synkroniseres i en tid da vi får
en økt trafikk med utenlandske fartøy som sikkert
ikke, i hvert fall ikke i dag, men heller ikke på sikt,
vil være operative med den samme type teknikk som vi vil
være i stand til å ha på kontrollstedet
nasjonalt. Vi får økt oljetrafikk, vi får trafikk
sannsynligvis av atomavfall i de mest sensitive kystområdene
vi har i hele Europa. Og da oppfatter jeg statsråden slik
at han vil garantere at Lødingen ikke er det sted som skal
nedbygges. Man slår ring om det miljøet og den
kunnskapen vi har i nord.

