 Jeg har følgende spørsmål til olje- og energiministeren: 

«Andmyran Vindpark søkte konsesjon i januar 2005 for en vindmøllepark på 160
                     MW. 20. desember 2006 ga NVE vindparkprosjektet konsesjon og skriver bl.a. at
                     prosjektet vil bidra til å nå Stortingets vindkraftmålsetting. Konsesjonen ble
                     påanket og har nå ligget til klagebehandling siden 2007. Utbygger og kommune
                     har nå behov for en rask avklaring, bl.a. i forbindelse med Enovas
                     søknadsfrister. 

Er det ikke nå på tide at statsråden tar en avgjørelse i saken, slik at
                     prosjektet kan realiseres og skaffe landet sårt tiltrengt ny fornybar energi?»
                  

