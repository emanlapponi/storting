 Årene får lov til å gå uten at det tas beslutning. Alle hensyn som tilligger
                     denne saken på Andmyra, er ivaretatt gjennom NVEs konsesjonsbehandling, hvor
                     det for flere år siden ble sagt ja til konsesjon. Senterpartiets folk reiser på
                     høyt nivå rundt omkring i Norges land og skylder på at det er SV som sier nei
                     på grunn av det ene eller det andre. Det initiativtakerne og Norge – det
                     behovet vi har for å få på plass fornybar energi i Norge – nå trenger mer enn
                     alt, er at det tas beslutning. Svaret, at dette kommer rundt neste hjørne, har
                     vært gitt nå i et par års tid. Hvor ligger neste hjørne? Er det i neste uke,
                     eller er det om ett eller to år? 

