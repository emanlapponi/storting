 Jeg har følgende spørsmål
til justisministeren:

«En rapport fra TØI viser
at døgnkontinuerlig tilstedevakt ved statens redningshelikoptertjeneste
fremstår som meget samfunnsøkonomisk, og vil kunne
gi en årlig økonomisk gevinst i størrelsesorden
100–175 mill. kr, i tillegg til et langt forbedret og tryggere
beredskapsnivå for alle de fem stasjonene i Norge.

Deler statsråden TØIs konklusjoner,
og vil statsråden ta snarlig initiativ
til at tilstedevakt nå får førsteprioritet for
hurtig gjennomføring for de baser som i dag ikke
har tilstedevakt?»

