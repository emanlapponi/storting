  Jeg takker igjen statsråden for svaret.

Jeg er helt enig i at vi ikke skal
beregne menneskeliv i antall kroner og øre. Men det er
definitivt slått fast at tilstedevakt er en vinn-vinn-situasjon
for samfunnet totalt sett. Den rapporten som Helse- og omsorgsdepartementet fikk
i begynnelsen av fjoråret, dokumenterer jo dette veldig
klart. Jeg håper derfor at statsråden kan være
litt mer presis med hensyn til hva slags ambisjoner han har på dette
området, utover det å jobbe hardt. Kan jeg tolke
statsråden slik at han har tenkt å legge frem
for Stortinget en tidsplan for når det er mulig å få innfaset
tilstedevakt på de øvrige redningsstasjonene i
Norge?

