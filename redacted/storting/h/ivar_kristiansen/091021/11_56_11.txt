 Igjen takker jeg for svaret, for det er en veldig nyttig og god
                avklaring, ikke minst av hensyn til de norske styrkene som utøver sin tjeneste i
                Afghanistan, og som i virkeligheten er i den absolutt mest spisse enden når vi
                snakker om det norske forsvaret. Så stabilitet og langsiktighet er nøkkelord som
                Høyre selvfølgelig ønsker å understreke, og jeg er glad for den responsen som
                statsråden nå her gir. Jeg oppfatter det også slik at norsk alenegang, som nok
                tidvis har vært et sterkt ønske fra noen av regjeringspartnerne, ikke lenger vil
                være noe aktuelt tema, og jeg oppfatter det også slik at den nye statsråden for
                fremtiden vil ha en nær og god dialog om det norske nærvær og norsk tilstedeværelse,
                også med afghanske myndigheter og NATO. 

