 Jeg takker statsråden for svaret, og jeg er veldig glad for den
                presiseringen som statsråden har lagt på bordet i dag, for den var, for å si det
                mildt, veldig, veldig nødvendig. Statsråden kan jo velge å svare på det om hun vil,
                men det er ikke fra mitt ståsted noen tvil om at Regjeringen i løpet av denne høsten
                har bidratt til en kraftig uklarhet rundt den norske linjen i Afghanistan. Både i
                regjeringserklæringen og i budsjettproposisjonen har det vært formuleringer som har
                anvist en helt annen veiretning, som heldigvis nå har blitt punktert av svaret fra
                statsråden. For det er jo nettopp en situasjon lokalt hvor opprørsaktiviteten har
                økt og sikkerhetssituasjonen er forverret som vi må ta høyde for, både på kort og
                lang sikt. 

