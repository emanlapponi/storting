 Igjen takk for svaret, men jeg kan ikke slutte meg til statsrådens konklusjoner. Jeg
              tror at dette eksempelet som jeg viste til i mitt spørsmål, illustrerer en meget
              alvorlig situasjon, som i Afghanistan kommer til å vise seg mer og mer krevende. Dette
              er meget tydelig understreket, ikke minst av Riksrevisjonens gjennomgang av
              aktiviteten i Forsvaret, hvor det konkluderes med at Forsvarets operative evne samlet
              sett ikke er styrket i perioden 2005–2008, slik som forutsatt. Den nylig fremlagte
              gjennomgangen fra Riksrevisjonen understreker dette på nytt. Man når rett og slett
              ikke de nivåer man har satt som ønskemål. Den operative evne er blitt lavere enn
              ønsket, og det pekes på en utstrakt reduksjon av øvelsesaktiviteten. Ligger ikke den
              dypeste forklaringen nettopp i de konklusjonene som Riksrevisjonen har gitt, og som
              blir anskueliggjort i mitt spørsmål? 

