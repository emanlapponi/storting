  Dette er jo en stor og meget viktig prinsipiell
sak, og enhver beslutning som statsråden vil komme til å fatte
i denne saken, vil være særdeles interessant
og prinsipiell for de fjordene som er underlagt det vedtaket som
ble fattet i St.prp. nr. 79 for 2001–2002, og selvfølgelig også for
fremtiden når det dessverre kommer
en ny runde.

Vil statsråden kunne garantere – hvis
man skal innta samme synspunkt i departementet som det man har lagt
til grunn som råd fra SFT, og også fra Direktoratet
for naturforvaltning – at man vil iverksette
en konsekvensanalyse for
hva slags skadevirkninger dette vil få for Kirkenes og Finnmark
fylke?

