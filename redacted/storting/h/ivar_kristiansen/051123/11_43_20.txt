  Jeg ønsker å stille følgende
spørsmål til miljøvernministeren:

«Kirkenes Transit har fått
tillatelse fra SFT til 25 omlastinger av gasskondensat i Bøkfjorden
i Finnmark. Samtidig stiller SFT krav til analyser som er vanskelige å imøtekomme,
og som vil være nærmest umulige å innfri
når de senere vil utvide antall omlastinger. SFT har samtidig
gjort det klart at de helst ser at denne aktiviteten ikke
legges til Bøkfjorden i det hele tatt, siden
fjorden er nasjonal laksefjord.

Er statsråden enig i at omlasting
av petroleum bør kunne tillates i en
nasjonal laksefjord?»

