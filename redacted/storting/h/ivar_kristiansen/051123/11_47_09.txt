  Jeg har selvfølgelig forståelse
for at det er vanskelig å kommentere
en sak som denne, men samtidig forventer jeg at miljøvernministeren
har forståelse for hva som kan skje med alle
de store planene, herunder dem som også den nåværende
regjering har for nordområdene, for Finnmark og ikke
minst for Kirkenes og Sør-Varanger, som er porten til Barentshavet, porten
til Russland, og for all planlagt virksomhet og aktivitet som skal
skje i dette området.

Et negativt vedtak i tråd med det
som SFT og DN faktisk råder til, vil komme til å skru
tiden flere tiår tilbake i optimisme, i utvikling
og i fremtidstro for Kirkenes. Samtidig er det soleklart at et negativt
vedtak, ut fra mitt ståsted, vil danne presedens og føre
til akkurat de samme særdeles negative konsekvenser som
jeg er ganske overbevist om ikke var tilsiktet
da Stortinget fattet sitt vedtak i St.prp. nr. 79.

