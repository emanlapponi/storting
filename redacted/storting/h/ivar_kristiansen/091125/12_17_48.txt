 Igjen: Jeg synes statsråden må slutte å snakke om hva den forrige regjering, som gikk
              av for snart fem år siden, ikke gjorde. Og det er ingen feil i min premiss for
              spørsmålet. 

Når man sammenligner med Træna, vil jeg si at det er prisverdig at man gikk inn og
              løste Trænas tilsvarende problem. Men der tok man høyde for å ta 60 pst. av kostnaden.
              I dette tilfellet er man nede på en femtedel. Når situasjonen er den at Lofotkraft
              sier at dette har de ikke mulighet til, toer statsråden sine hender og sier at det får
              bli en annen kelner som ivaretar dette bordet. Det synes jeg ikke er en offensiv nok
              tilnærming til den meget akutte og vanskelige situasjonen som disse to typiske
              fiskerikommunene er i. 

Derfor må jeg bare spørre på nytt: Er statsråden villig til å se fremover og ta et
              nytt initiativ – gjerne som følge av at det er behov for et spleiselag – i samarbeid
              med Nordland fylkeskommune for å løse den akutte situasjonen? 

