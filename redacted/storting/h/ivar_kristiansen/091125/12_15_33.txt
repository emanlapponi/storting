 Jeg synes dette var et veldig skuffende svar, på den måten at man velger å
              sammenligne kommuner som Værøy og Røst med hvilke som helst andre kommuner, til tross
              for at dette er kommuner som er i en helt ekstraordinær situasjon. 

Den pelagiske bedriften Lofoten Viking kan kjøre med kanskje 50–60 pst. kapasitet og
              har store planer for å utvide og ta inn flere titalls nye medarbeidere. Det kan ikke
              bygges nye hus, folk som eksempelvis har behov for å bygge boliger osv., må stanse
              dette, fordi det ikke er kapasitet. Så slår man fast at man har gjort det som skal
              gjøres, og så tar man en innersving ved å skylde på Bondevik II-regjeringen, som så
              dagens lys for åtte–ni år siden. Jeg ville heller ha sett fremover. 

Betyr dette at siste ord fra dagens olje- og energiminister i denne saken er sagt?
            

