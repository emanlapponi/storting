  Jeg registrerer at statsråden mener
at jeg tar feil. Her har vi faktisk med en søknad fra en
juridisk og økonomisk ansvarlig enhet å gjøre,
nemlig Nordland fylkeskommune. Hvis statsråden ser på dette
spørsmålet omtrent på samme måten
som om et idrettslag søker om tippemidler, registrerer
jeg bare at han har den tilnærmingen til dette
spørsmålet. Men vil statsråden være
villig til å ta et møte og komme i en
dialog med eksempelvis Nordland fylkeskomme, Hamarøy kommune,
for å se om dette prosjektet kan bringes videre? For maken
til defensiv tilnærming til en stor nasjonal – og
internasjonal – sak ser vi heldigvis sjelden. Her handler
det om politisk vilje. Spørsmålet blir da, for å prøve å bringe
saken litt frem: Er statsråden villig til å ta
et initiativ når det gjelder dette
spørsmålet, for å få en dialog med
dem som har tatt de fremste og beste initiativ?

