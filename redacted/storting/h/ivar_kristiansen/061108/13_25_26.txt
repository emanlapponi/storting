 Jeg har tillatt meg å fremme følgende
spørsmål til kultur- og kirkeministeren:

«I mange år har det i Hamarøy
og Nordland vært jobbet for å realisere Hamsun-senteret
med lokalisering i Hamarøy. Kommune og fylkeskommune har
stilt til rådighet et betydelig egenkapitalbeløp.
Det har ikke manglet på politiske løfter
mht. statlig medvirkning i prosjektet. I august 2009 markeres 150-årsjubileum
for vår mest kjente og leste forfatter, Knut Hamsun.

Vil statsråden nå sørge
for å få den statlige finansielle medvirkning
på plass, slik at Hamsun-senteret kan stå klar
til 150-årsmarkeringen?»

