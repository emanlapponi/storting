 Jeg takker for svaret, som jeg i det hele
tatt ikke kan se bringer saken en millimeter videre. Jeg
tror ærlig talt at man ikke kan sammenligne spørsmålet
om realisering av Hamsun-senteret med alt annet man har av søknader
som statsråden i denne sammenheng velger å kalle
for lignende prosjekter.

Det som har vært tilfellet, er at
Nordland fylkeskommune har tatt initiativ for å få på plass
både lokal og fylkeskommunal kapital. Det er ikke
det minste rart at prosjektet øker i kostnader etter
hvert som tiden går. Rekkefølgen må være
på plass før man i det hele tatt kan
invitere sponsorer for å få dette prosjektet,
som går på utsmykningsdelen, såkalt fullfinansiert.
Dette handler om politisk vilje. Med det utgangspunktet statsråden
har her, lurer jeg faktisk på om den politiske viljen fra
statlig hold er til stede i dette spørsmålet.

