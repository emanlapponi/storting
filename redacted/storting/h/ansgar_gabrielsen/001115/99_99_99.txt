  Jeg skal få lov å stille
et meget betimelig spørsmål til landbruksministeren:

«I 1994 ervervet en nå 60 år
gammel mann gården Finsrud Nordre i Gausdal kommune. Få måneder
etter ble han alvorlig syk. Han er nå uføretrygdet
og avventer lungetransplantasjon. Landbruksdirektøren har
lagt til grunn at det må skaffes inntekt utenfor bruket.
Bolighuset er i dårlig stand. Likevel valgte fylkeslandbruksstyret
     å fastholde pålegg om boplikt. Det kan ikke
være lovens hensikt at en alvorlig syk person skal pålegges å flytte
til et ubeboelig bruk som krever ekstrajobb. 

Vil statsråden omgjøre vedtaket?»

  Jeg er klar over at det skal særlige
grunner til for at statsråden skal reagere på det som
foregår i lokalforvaltningen. Men det er derfor vi har statsråder
og hjemler for at de skal gripe inn hvis det er særlig
grunn til det. 

Odelsloven § 27 er klinkende
klar hva gjelder plikten til å flytte til en eiendom en
tar på odel. Det er det ingen uenighet om. Odelsloven § 27 a
har fire punkter som skal tillegges vekt, og så er det
ett punkt som kan tillegges vekt. De tre punktene som skal tillegges
vekt, bruksstørrelse, avkastningsevne og husforhold, taler
til gunst for ham. 

Landbruksdirektøren sier helt klart
at denne gården er liten – 40 dekar med fulldyrket
jord – det er begrenset avkastningsevne og husforholdene
er elendige. Mener statsråden at denne avgjørelsen
fremstår som rimelig i alminnelige folks rettsbevissthet?

