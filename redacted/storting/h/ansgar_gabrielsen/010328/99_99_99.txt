 Jeg skal få lov til å stille
følgende spørsmål til landbruksministeren:

«I Dagbladet 19. mars 2001 vises det
til en familie som må bo en natt på den ene gården
og neste natt på en annen gård. Årsaken er tolkingen
av stivbente regler for beregning av produksjonsstøtte.
Landbruksmyndighetene i Time kommune synes å anvende sunt
bondevett, mens man på fylkesnivå synes å følge
Regjeringens forskrifter til punkt og prikke. 

Vil statsråden gripe inn og sørge
for regelendringer, slik at denne og liknende saker ikke får
et tragikomisk utfall?» 

  Jeg takker statsråden for svaret,
og for at det i hvert fall nå foregår en gjennomgang
i departementet for å se på dette. I hele landbruksforvaltningen
og innenfor hele landbrukspolitikken er det 120-130 tilskuddsordninger,
og det er klart at folk innretter seg etter de ordningene som er.
Som statsråden sier, er de ikke blitt bedt om å flytte,
men det er klart at folk lager proformaordninger med en liten hybel
i et eller annet hjørne i et hus for å få et
produksjonstilskudd. Svært mye av tilskuddene i norsk landbruk
er basert på ordninger som ikke nødvendigvis er
samfunnsøkonomisk fornuftige, men man innretter seg etter
det slik det er. Om det er tillatt, president, å kalle
det molbopolitikk eller ikke, vet jeg ikke, men at det er det, kan
det ikke herske noen tvil om. Men spørsmålet er:
Hvor langt er statsråden villig til å gå i
regelendringer for virkelig å komme dette til livs? Kan
han anslå hvor mange tilskuddsordninger vi egentlig trenger
innenfor norsk landbrukspolitikk?

  Jeg har forståelse for at statsråden
ikke kan gi et eksakt svar på den konkrete saken. Men slik
den er fremstilt i Dagbladet, slik den er fremstilt i det brevet
som er sendt fra fylkesmannen i Rogaland til Statens landbruksforvaltning
19. mars, og slik den er fremstilt i all dokumentasjon som har fulgt
denne saken, er det helt åpenbart at ingen kan være
tjent med at vi har ordninger som gjør at en familie må etablere
en slik satellitt, ved at de annenhver natt skal ligge på en
hybel på en gård for å opprettholde to
produksjonstilskudd. I den konkrete ankesaken ser jeg jo at statsråden
ikke kan svare. Men vil statsråden si at det etter en slik
gjennomgang som departementet nå har, vil være
mer sannsynlig at vi unngår denne problematikken enn før
den gjennomgangen?

 Frihandel med varer og skipsfartstjenester la grunnlaget for Norges utvikling fra å være et av Europas fattigste land på midten av 1800-tallet til en utviklet industrinasjon drøyt 50 år senere. Det norske skipsfartseventyret var mulig fordi det etter opphevelsen av navigasjonsakten i Storbritannia var fritt fram for norske skip å frakte gods fra et land til et annet. Norsk sjømannskap og kunnskap og norske naturressurser kombinert med markedsadgang og jevn økning i verdenshandelen var en vellykket blanding. Norsk skipsfart og norsk industri nøt godt av at tiden fram til første verdenskrig var preget av frihandel. Det er unødvendig å nevne i denne forsamlingen at vi i dag har en av verdens mest komplette maritime clustere. Det skjedde ikke gjennom almisser, men gjennom markedsadgang.




Norges offensive interesser i WTO og frihandelssammenheng er klart viktigere enn de defensive. Industri- og tjenesteytende virksomhet må få bedre markedsadgang. Norsk fiskerinæring er særlig avhengig av bedre markedsadgang for å utvikle seg videre både innenfor oppdrett, foredling og utvikling av nye fiskeprodukter. En innsats for å bedre de fattige landenes markedsadgang av landbruksvarer og andre råvarer går som hånd i hanske med en strategi for å bedre markedsadgangen for fisk. Overfor EU og USA har Norge og mange av utviklingslandene på dette området i stor grad felles interesser. Det gjelder bl.a. reduserte tollsatser på matvarer og reduserte muligheter til å misbruke antidumpingbestemmelsene i WTO-avtalen som et proteksjonistisk virkemiddel. Den offisielle politikk tar imidlertid ikke høyde for dette og legger for stor vekt på norske defensive interesser, som å hindre import av landbruksvarer.




Det er utvilsomt i u-landenes interesse å legge bedre til rette for internasjonale investeringer. Igjen kan vi se hen til Norge på 1800-tallet. Fra midten av 1800-tallet foregikk det en relativt stor britisk kapitaleksport til Norge. En rekke spinnerier, tekstilfabrikker og annen virksomhet ble igangsatt i Norge med britisk kapital. Det var viktig for utviklingen av nasjonal industriell kompetanse og velstandsutvikling i Norge. Det er viktig at u-landene får de samme mulighetene. Norge må derfor prioritere arbeidet med å etablere et felles internasjonalt regelverk for investeringer.




Så til slutt: Det var interessant å få statsrådens beskrivelse av Regjeringens strutsepolitikk. Det fatale i strutsesaken er ikke det siste vedtaket, men det at man brukte titalls millioner av BU-midlene til å få folk til å starte opp med strutsefarmer i Norge som selvfølgelig ikke ville være konkurransedyktige i forhold til de naturlige omgivelsene en struts bør være i.




