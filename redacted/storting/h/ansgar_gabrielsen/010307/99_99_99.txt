  Jeg skal få lov å stille
følgende spørsmål til nærings-
og handelsministeren:

«De siste fem årene har gebyrene
ved Brønnøysundregistrene, Skipsregistrene
og Patentstyret gitt staten en nettofortjeneste på nesten
800 mill. kroner. Dette innebærer at norske bedrifter betaler
langt mer for tjenesten enn hva kostnaden for staten er. Det synes
i tillegg å være slik at det er uklare regnskapstall
for hva den faktiske kostnaden for den enkelte tjeneste er.

Hva vil statsråden gjøre
for å få riktig balanse mellom faktisk kostnad
og det gebyret som norsk næringsliv skal betale til registrene?» 

  Jeg takker statsråden for svaret,
som jeg opplever som meget bra i betydningen at hun tar saken på alvor,
på strak arm hva gjelder størrelsen på gebyrene.
I den forstand er jeg enig i at det i prinsippet må være
slik at næringslivet må betale for de tjenestene
de får. Det at vi legger opp til satser som er vesentlig
høyere enn den reelle kostnad, gjør at legitimiteten
ikke blir som den bør være. 

Det andre forholdet som jeg skjønner
statsråden også vil se på, er dette med
regnskapstallene, slik at man har eksakt viten om kostnaden og dermed
også bedre kan prise disse tingene. Det er jo slik at staten
har satt beskrankninger f.eks. for kommunene hva gjelder avgifter – de
skal ikke overstige 100 pst. av kostnaden. Synes statsråden
det hadde vært rimelig at også denne type ge-byrer
hadde et maksimumstak som egentlig innebærer at staten
får dekket den reelle kostnaden, men at det ikke fremstår
som en fiskalavgift?

  Jeg oppfatter det slik at statsråden
tar saken og på en eller annen måte kommer tilbake
til Stortinget med resultatet av dette. Jeg kunne bare tenke meg
til slutt å spørre statsråden i forbindelse med
den undersøkelsen som hun nå setter i gang: Hvilket tidsperspektiv
har man, og på hvilken måte vil Stortinget bli
orientert om det?

