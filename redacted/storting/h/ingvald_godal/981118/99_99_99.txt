 Eg vil gjerne få stille fylgjande spørsmål
til justisministeren:

«2. november 1998 blei ein 90 år
gamal mann i Skien overfalt og sterkt mishandla av ein berusa 24-åring.
Tysdag 3. november 1998 blei han framstilt for forhørsretten og
sett fri fordi det etter det som vart sagt, ikkje skal vera fare
for gjentaking. Folks reaksjonar er svært sterke. 

Kva vil statsråden gjera for å bringe
rettspraksis meir i samsvar med folks rettskjensle på dette
området?»

 Eg takkar for svaret, som eg tolkar positivt. 

Det er klårt at statsråden
ikkje kan gå inn i enkeltsaker, men det er statsråden
og Stortinget sitt ansvar å syte for at me har eit rettsregime
som er i samsvar med det norske folks rettskjensle. Det trur eg
tilseier at me no må gjera ein del radikale ting. Kriminaliteten
utviklar seg på ein uakseptabel måte. Då må me
på tilsvarande måte fylgje opp med førebyggjande
tiltak. Og ein av dei tinga som eg ser på som heilt nødvendig,
er at me får ein mykje raskare reaksjon frå ugjerninga
vart gjord og til saka kjem opp for retten.

Eg har lyst til å spørja
statsråden om ho kan tenkje seg ei ordning der spesielt
alvorlege valdssaker vart tekne ut av køen, slik at ein
får ein reaksjon i rettsapparatet med ein gong.

  Eg er heilt einig med statsråden
i at det er viktig at unge lovbrytarar møter ein reaksjon raskt.
Men eg trur òg det er veldig viktig at folk som gjer seg
skuldig i alvorlege valdsovergrep, slik som i det tilfellet som
er utgangspunktet for spørsmålet mitt, ikkje blir
gåande fri i lang tid før dei blir møtte
med ein reaksjon. Når folk gjer spinngalne ting, bør
dei etter mitt syn bli putta inn ganske raskt.

