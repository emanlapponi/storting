 Eg vil gjerne få stille følgjande spørsmål
til forsvarsministeren: 

«Ifylgje oppslag i Aftenposten 29.
mars 2000, vert Noregs bidrag til NATOs ståande mineryddarstyrke
trekt fordi kontraktsforholda fortsatt ikkje er i orden. Det er andre
gongen dette skjer i løpet av eitt år. At Noreg
på denne måten ikkje oppfyller sine forpliktingar
overfor NATO, er heilt uakseptabelt.

Kva vil statsråden gjera på kort
og lang sikt for å rette på dette svært
uverdige forholdet?»

 Eg takkar for svaret, men vil minne om at me
no har ni nye mineryddarfartøy som me har brukt milliardbeløp
på å skaffe i løpet av 1990-talet. Det
er åtte år sidan me melde inn mineryddarfartøy
til NATOs Immediate Reaction Forces. Me har hatt åtte år på oss
til å få kontraktsforholda i orden, og eg synest
det er aldeles ubegripeleg at det ikkje for lengst er på plass. 

No har eg forstått det slik at det
i det aktuelle tilfellet berre er 5 av 38 av mannskapet som ikkje
vil underteikna kontrakt. Eg vil då be forsvarsministeren
om å ta fem frå anna hald i Marinen, slik at dette
fartøyet umiddelbart kan ta sin plass i NATOs styrke. 

For det andre har eg lyst til å seia
at eg er heilt einig i at me må få ei beordringsordning,
og eg vil anbefale forsvarsministeren straks å setja i
gang førebuingar til dette, slik at me kan få ein
lovproposisjon om dette til handsaming i Stortinget no i vår. 

 Eg takkar for svaret, og eg vil berre ynskje
statsråden lykke til med det. 

Det er uverdig for Noreg at me ikkje er i stand
til å stille på linje med våre allierte
i ein slik samanheng, når me har utstyret og det berre
står på fem personar frå heile den norske
marinen. Så lykke til, statsråd!





                

