 

(komiteens leder og ordfører for saken):

 Våren 2005 ble det vedtatt en startbevilgning til det såkalte IFI2-bygget ved Universitetet i Oslo. Poenget var å samle et informatikkmiljø som hadde dårlige lokaliteter, og det var viktig også for den faglige utviklingen.




Siden har byggeprosjektet blitt dyrere enn forutberegnet. Departementet redegjør i proposisjonen for hvorfor bygget blir dyrere. Det er flere årsaker til det. Det viser seg at det har blitt et gap mellom det som er den kompenserte pris- og lønnsutviklingen, og det som er den reelle pris- og lønnsutviklingen. Det gapet tilsvarer ca. 100 mill. kr.




Det er også slik at opposisjonen i komiteen har ønsket å uttrykke at det nå er flere bygg som står i omtrent samme situasjon som IFI2-bygget, nemlig at de får høyere kostnader enn forutberegnet. Det betyr at det er vanskeligheter både med å få satt i gang bygging og ikke minst gjennomføre bygging. Derfor har opposisjonspartiene gått inn på en merknad der vi sier at det er grunn til å vurdere om også andre prosjekter i samme situasjon skal gis rom for tilsvarende tilleggsbevilgning.




Det er en enstemmig komite som går inn for å øke kostnadsrammen ved informatikkbygget ved Universitetet i Oslo til 1 080 mill. kr.




