 Takk for svaret. 

Under den nåværende regjering og forrige periodes regjering har det akkumulerte
              underskuddet i de regionale helseforetakene økt til svimlende litt mer enn 25
              milliarder kr. Det er inkludert avskrivninger og pensjonskostnader. 

Det er betydelige utfordringer i helseforetakene, både å sikre at en drift er i
              balanse, og samtidig ivareta behovet for nye investeringer. Nå hører jeg statsråden si
              at det er de regionale helseforetakene som har det helhetlige ansvaret for både drift
              og investeringer. 

Da lurer jeg på hva som er statsrådens begrunnelse for at man plutselig foretar en
              slik type prioritering og gir en låneramme til kjøp av en tomt i Buskerud og ikke
              omtaler prioritering av bygging av et nytt Østfold-sykehus. 

