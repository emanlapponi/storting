 Jeg takker nok en gang for svaret. 

Helse- og omsorgskomiteen avgav innstilling i går og understreker der at tomtekjøpet
              gir uttrykk for en politisk prioritering. Selv om Helse Sør-Øst har planlagt og gitt
              prioriteringer til de ulike sykehusbygg, har Regjeringen ikke gjort det. Stortinget
              har ikke fått seg forelagt en samlet prioriteringsliste over hvilke store
              investeringer i nye bygg som skal gjøres i dette landet. 

En ting er jo greit, at man har en administrativ prioritering, at styret i de
              regionale helseforetakene foretar en prioritering, men vi savner altså Regjeringens
              prioritering. Slik jeg ser det, er det en politisk abdisering fra det å ta politiske
              overordnede grep ikke å la Stortinget få seg forelagt en samlet investeringsoversikt
              over hva som er viktige og prioriterte nye sykehusbygg sett fra Regjeringens side.
            

