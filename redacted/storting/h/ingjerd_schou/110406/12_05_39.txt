 Det som gjør meg urolig, er statsrådens svar i forhold til mulig oppstart i 2011, og at det nå kommer inn andre forhold. Meg bekjent skulle plandokumentene være klare, og statsråden sa altså 23. november at det ville bli en pause i byggingen, men at det skulle skje oppstart nå i 2011. Det er klart at både næringsliv og personreisende nå opplever at det nok en gang er skapt usikkerhet om oppstart av bygging av den resterende traseen. Og jeg må jo si at jeg skulle ønske statsråden var mer velvillig til også å åpne for utbygginger over lengre strekk, slik at vi ikke bare behandler og finansierer 7–8 km hver gang vi skal få en hovedtrasé og en stamvei til og fra Europa ferdig.


