 Desse nye kraftlinjene representerer mykje frykt i dei områda dei kjem, og det er ei reell frykt. Det ser vi òg i Eikefjord, og vi ser det fleire plassar. Eg skulle ynskje at statsråden kunne besøkje Eikefjord og også besøkje dei som no får den linja nært inntil seg.


Eg har òg eit anna eksempel. I Ålfoten er den nye 420 kW-linja planlagd i nærleiken av skulen. Felles for begge desse prosjekta er at traseen blei lagd om ved klagebehandlinga no nyleg. Dette skapar stor usikkerheit.


Prognosane for stråling byggjer på berre 25 pst. av makslast for desse linjene. Det er stor forundring over kvifor ein ikkje bereknar strålingsfaren ut ifrå 100 pst. – altså maks belastning ved straum i desse linjene.


Vil statsråden sørgje for at desse retningslinjene blir endra, slik at det blir makslasta som blir lagd til grunn for berekning av strålingsfare?


