 Eg takkar for svaret.


Denne saka har ei lengre historie enn frå budsjettet for 2013. Det starta hausten 2011, da måtte DFS kutte 6 mill. kr i tilskot. Eit samla storting jobba aktivt for å få opp igjen støtta i budsjettet for 2012. I 2012 skjedde det ikkje noko. Da vi kom til budsjetthandsaminga for 2013, var ingen av desse spørsmåla som ein hadde reist, svara på. Det førte til den same runden i Stortinget, der ein jobba for å få opp igjen løyvinga.


I komitémerknadene blei det bl.a. frå regjeringspartia vist til at ein skal avklare kva for samfunnsoppdrag DFS skal ha, osv. No er vi snart i mai 2013, og det har framleis ikkje skjedd noko.


Eg tolkar statsråden slik at den løyvinga som DFS har fått for 2013, også blir vidareført i 2014. Er det riktig?


