 Det frivillige Skyttervesen er ein stor og viktig frivillig organisasjon. Det er ikkje tvil om at den måten DFS har blitt behandla på frå departementet si side, er beklageleg – med tanke på at ein ikkje har komme til noka løysing når det gjeld deira samfunnsoppdrag, i dei to åra som no har gått.


Eg er glad for det statsråden no seier, at ho ønskjer å ha ein god dialog med DFS. Det trur eg er viktig for å få på plass denne saka.


Eg vil vise til ei sak som kom på Forsvarsdepartementets heimeside 9. november 2012, av dåverande politisk rådgjevar Atle Ottesen. Der blir det stilt masse kritiske spørsmål til DFS – ugrunna etter mitt syn. Så det er eit behov for at statsråden sjølv følgjer opp den kontakten som er mellom departementet og DFS, for at ein skal få den gode dialogen vidare. Spørsmålet mitt til statsråden er: Kva vil statsråden gjere for konkret å vidareføre den gode dialogen som ho sjølv nemner?


