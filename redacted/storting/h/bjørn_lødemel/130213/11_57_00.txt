 Eg takkar for svaret.


Det er no ganske nøyaktig tre år sidan interpellasjonen blei reist. Det var interessant å lese det som stod i referatet frå den debatten; det blei sagt kloke ting frå fleire. Men det har gått tre år, og det er viktig å kome vidare.


I Noreg ser vi på at vi i 2020 ville hatt 30–40 TWh overskot i kraftsituasjonen. Mykje av dette håpar vi sjølvsagt skal kunne brukast i norsk kraftkrevjande industri og utviklast her, men det ligg òg ei moglegheit for Noreg i å eksportere ein del av den straumen.


Då er spørsmålet til statsråden: Korleis ser statsråden på å kunne eksportere ein del straum gjennom den type supernett som ein her beskriv, også for å kunne skape framtidig industriutvikling i Noreg, og for å kunne forsyne Europa med fornybar energi?


