 Eg takkar for svaret.


Vi er vel tilbake der vi var for ca. fire år sidan – med stor usikkerheit om kva som ville skje med grøne sertifikat og den typen tilskotsordningar. Vi har bak oss ein valkamp der grøne sertifikat og industrikraft var heilt sentrale tema, heilt fram til slutten av valkampen.


Når ein ser på pressemeldinga frå 7. september om ein felles sertifikatmarknad, er det svært vage formuleringar der: Ein tek «sikte på» å etablere ein felles grøn sertifikatmarknad. Noreg er «innstilt på» å ha ei like ambisiøs forplikting som Sverige, og ei felles sertifikatordning «bør vere» teknologinøytral.


Kan statsråden garantere at det faktisk blir ein sertifikatmarknad, og at det ikkje går slik som sist då den raud-grøne regjeringa forhandla med svenskane?


