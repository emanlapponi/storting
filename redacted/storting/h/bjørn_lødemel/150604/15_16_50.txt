 (ordførar for saka): Klima- og miljødepartementet foreslår i proposisjonen endringar i lov av 13. mars 1981 nr. 6 om vern mot forureining og om avfall, foureiningslova § 48 a. Endringsforslaget betyr at forureiningslova § 32 a blir omfatta av det statlege tilsynet etter forureiningslova § 48 a. Etter at § 48 a tredde i kraft, er det identifisert eit behov for at forureiningslova § 32 a eller føresegner gjevne i medhald av denne også er omfatta av tilsynsheimelen i § 48 a.


Som det framgår av proposisjonen, har det ikkje blitt vurdert som nødvendig å sende endringsframlegget knytt til § 48 a på offentleg høyring.


Komiteen viser til sjølve lovforslaget i proposisjonen, og ved ein openberr inkurie er det i endringsforslaget teke med eit anna ledd i forslaget til § 48 a og som ikkje er likelydande med gjeldande § 48 andre ledd. Komiteen finn at det sjølvsagt ikkje har vore intensjonen å endre § 48 a andre ledd.


Det er ein samla komité som står bak innstillinga og forslaga i saka.


