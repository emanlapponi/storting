 Eg takkar for svaret.


Mange transportørar ønskjer å ta miljøomsyn, og utsleppa frå transport er betydelege. Biodrivstoff – biodiesel – er eit viktig verkemiddel for å redusere dette. Å leggje om til biogass kostar 300 000 kr. Eg veit at staten går inn med store subsidier i kollektivtransport, og det betyr at mange offentlege kroner som blir brukte til kostbare miljøtiltak, kunne vore brukte langt meir samfunnsnyttig, t.d. til ei omlegging til biodiesel, dersom biodiesel hadde same avgift.


Byrknes Auto i Sogn og Fjordane, som er eit av dei største transportselskapa i Noreg når det gjeld termotransport, har bygd om fleire vogntog for å kunne nytte biodiesel, dette både for å kunne ta miljøomsyn og for å kunne redusere kostnadene på drivstoff. Alt dette er mogleg å få til dersom ein kan få ei rettferdig avgift på biodiesel, som er det same som biogass. Ser ikkje statsråden at dette er gode argument for å fjerne avgifta på biodiesel?


