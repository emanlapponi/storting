 Takk for svaret.


I den førre runden var det også stor frustrasjon over dei prosessane som har vore. Eg registrerer at tidlegare spørsmål gjekk på det same. Eg registrerer òg at målsetjinga er å skaffe fleire ressursar til lokalt politi.


Eg har ei sak frå Sogn og Fjordane. Den 1. juni 2011 stilte eg eit spørsmål til dåverande statsråd Storberget som galdt samanslåinga av Sogndal lensmannskontor og Leikanger lensmannskontor. Ei ferdigbehandla sak låg i departementet og var klar til å bli effektuert. Ei avklaring var like rundt hjørnet.


Politimeisteren i Sogn og Fjordane ønskjer å slå i hop Sogndal lensmannsdistrikt og Leikanger lensmannsdistrikt. Alle kommunane er einige i det. Alle i både politiet og tillitsmannsapparatet er einige i og ønskjer å slå saman Sogndal lensmannsdistrikt og Leikanger lensmannsdistrikt. Eg veit at dette kanskje er litt på sida, men eg ønskjer å etterlyse denne saka – etterlyse korleis det ligg an med den samanslåinga som det er brei einigheit om i Sogn og Fjordane.


