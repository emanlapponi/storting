 Takk for svaret.


Denne saka har skapt stor frustrasjon i Sogn og Fjordane. Viss ein ser denne saka i lag med det som skjer med alarmsentralen – ei omorganisering av han – ser ein at dette har skapt stor utryggleik både blant befolkninga og i det politiske miljøet – og ikkje minst blant dei som jobbar i politiet eller i desse instansane. Den informasjonen som no er komen, er komen gjennom media – delvis lekkasjar frå avdelingsdirektør Anne Rygh Pedersen og frå politidirektøren.


Det er altså skapt stor utryggleik om kva som skal skje med desse viktige instansane i Sogn og Fjordane. Så mitt spørsmål til statsråden er: Kva gjer statsråden konkret for å rette opp den utryggleiken som er skapt – og gjere dei vidare prosessane når det gjeld ei mogleg endring i politidistriktet Sogn og Fjordane, føreseielege?


