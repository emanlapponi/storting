 Eg er veldig glad for signala når det gjeld nettpolitikken – ein offensiv nettpolitikk. Høgre ønskjer verkeleg ein offensiv nettpolitikk, både for å kunne utvikle rein fornybar energi og for å kunne ta vare på dei viktige landskapsområda vi har, særleg på Vestlandet.


I Dagens Næringsliv i dag står det:


«Terje Riis-Johansen signaliserer at det vil bli laget utdypende vurderinger av sjøkabel kontra luftspenn over Hjørundfjorden, Sykkylvsfjorden og Storfjorden.»


Det er eit viktig strekk på den nye 420 kV kraftlina som vil gå mellom Ørskog på Sunnmøre og Fardal i Sogn og Fjordane. Kva legg statsråden i dette sitatet?


