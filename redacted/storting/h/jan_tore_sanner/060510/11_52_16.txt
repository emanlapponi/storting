 Når statsråden sier i
sitt skriftlige, oppleste svar til meg at man kan tenke seg andre
tiltak, må statsråden kunne konkretisere det.
Nå er det lagt frem rapporter som viser at det som vil
virke best for å stimulere til økt medeierskap,
er enten å øke skatterabatten eller å skyve
på tidspunktet for beskatning. Jeg kan ikke se noen
stor prinsipiell forskjell på slike tiltak og det å øke
fagforeningskontingenten.

La meg vende tilbake til statsrådens
svar. Når statsråden i sitt svar sier
at hun ønsker andre tiltak, må det være lov
til å spørre: Hvilke konkrete tiltak? Er det slik
at man skal pålegge dagens aksjonærer å gi
fra seg makt til personer som ikke har aksjer, eller
er det ved å øke de ansattes representasjon f.eks.
i de styrende organer?

