     «Finansministeren stilte
seg i brev til finanskomiteen av 16. mars i år avvisende
til Høyres forslag om å utrede endringer for å legge bedre
til rette for at alle ansatte skal kunne bli medeiere
i egen bedrift. Finansministeren representerer selv et parti som
i sitt partiprogram taler varmt om at det bør legges bedre
til rette for bedrifter eid og styrt av de ansatte.

Hva er statsrådens begrunnelse for
at det er positivt at ansatte er eneeiere, men negativt at ansatte
blir deleiere eller øker sin deleierandel?»

