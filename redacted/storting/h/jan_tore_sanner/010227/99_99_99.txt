 

(ordfører for saken): 

Vi står overfor en omfattende omlegging av petroleumspolitikken. Regjeringen har foreslått delprivatisering av Statoil og å restrukturere SDØE, inklusive salg av utvalgte eierandeler, en ny forvaltningsmodell for SDØE og et nytt transportselskap for gass.




Formålet med denne omleggingen er å styrke norsk sokkels konkurransekraft, øke verdiskapningen på norsk sokkel til glede for det norske samfunn og å gi Statoil rammebetingelser mer på linje med sine konkurrenter. Disse forslagene er nå til behandling i Stortinget.




I St.prp. nr. 40 ber Regjeringen om bevilgning på 135 mill. kr for å dekke utgifter knyttet til forberedelser av de forslag som ligger i St.prp. nr. 36 om delprivatisering av Statoil. Utgiftene inkluderer departementets egne utgifter knyttet til salg av SDØE-andeler. Utgifter knyttet til opprettelse og drift av det nye SDØE-selskapet og gasstransportselskapet er ikke inkludert. 




Det foreslås ingen inndekning av den foreslåtte bevilgning, men det er ingen tvil om at vi her snakker om en utgift til inntekts ervervelse. 




Det er et bredt flertall som i dag gir departementet klarsignal til å gå videre med forberedelsene av den prosess som er satt i gang. Jeg anbefaler komiteens innstilling.




