 «Med jevne mellomrom har
venstresiden i norsk politikk forsøkt å fjerne eller utvanne
karakterene i skolen, til skarpe protester fra elever og foreldre. Jeg legger
til grunn at statsråden erkjenner at forslag som svekker karakterene,
vil svekke læringstrykket i skolen ytterligere. Regjeringen har åpnet
for å prøve ut ulike virkemidler for vurdering.

Vil statsråden,
med sin nye erkjennelse om situasjonen i norsk skole, åpne for forsøk
med karakterer fra femte klasse der dette ønskes lokalt og av den
enkelte skole?»

