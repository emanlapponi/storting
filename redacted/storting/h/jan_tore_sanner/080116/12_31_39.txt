 La meg først
si at det gleder meg at Sosialistisk Venstreparti og venstresiden i Arbeiderpartiet
nå, etter 25 års kamp mot karakterene, forvalter dagens karaktersystem
og har lagt bort forsøk på å utvanne karakterene i ungdomsskole
og videregående skole. La meg først si at det gleder meg.

Det er ikke slik at karakterenes relevans utelukkende knytter seg til
informasjon til arbeidsgiver og høyere utdanningsinstitusjoner. Jeg
kan ikke se at statsråden har noe faglig eller forskningsmessig belegg
for å hevde at karakterene ikke også bidrar til å øke
læringstrykket i skolen og er en viktig informasjonskilde for elevene.
Jeg kan heller ikke se at det er noen stor forskjell om en elev får
tilbakemelding om at 18 av 20 oppgaver er riktige, eller om han får
en tallkarakter. Mitt spørsmål er: Hvorfor er ikke statsråden
villig til å sette i gang forsøk, når han legger så
stor vekt på at man trenger forskningsmessig belegg for vurderingsopplegget?

