  «Det har kommet frem i media at flere
bileiere ikke har fått tilsendt krav om innbetaling av årsavgift
for 2000. Dette skal skyldes at man i Toll- og avgiftsdirektoratet
har brukt gamle postnumre. Til tross for at manglende innbetaling
skyldes en åpenbar feil fra Toll- og avgiftsdirektoratets
side, ilegges det likevel purregebyr som følge av manglende
betaling.

Hva vil statsråden gjøre
slik at det ikke kreves inn purregebyr for de tilfeller der manglende
innbetaling skyldes statens egen feil?»

 Jeg vil takke for svaret. Statsråden
fortjener honnør for at han ikke bare går løs
på de store og viktige sakene, men også tar seg
tid til å løse det som kan kalles for småsaker.

Dette burde aldri vært en sak. Når
staten har begått en feil, er det urimelig at privatpersoner
skal belastes. Jeg forstod statsråden dit hen at det nå blir
etablert en ordning i Toll- og avgiftsdirektoratet slik at vi kan
unngå denne type pinligheter i fremtiden, og at dette vil
få generell betydning for statens innkreving av gebyrer
når staten er årsak til at det blir forsinkelser,
at privatpersoner altså da ikke blir belastet med purregebyr.
Jeg ber statsråden bare bekrefte at dette vil få generell
betydning og ikke bare i dette tilfellet som gjelder årsavgift
på bil.

