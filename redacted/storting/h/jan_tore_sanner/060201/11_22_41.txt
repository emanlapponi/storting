  La meg først bekrefte at det er riktig
som statsråden sier, at det har vært bred støtte
i Stortinget til forslaget om å fjerne det fritaket som
innebærer at også melk fra
kartong får avgift. Men så er det nå engang
slik at som politikere har vi også muligheten
til å se effekten av de forslagene vi fremmer og de forslagene
som blir vedtatt. Fra Høyres side har vi helt klart
oppfordret finansministeren til å gjøre et unntak
for skolemelken, fordi vi mener at det er urimelig at
skoleelevene, som finansministeren også understreket
er så flinke til å brette, skal måtte
betale en avgift.

Jeg mener at det ville ha vært
ubyråkratisk og greit å gjøre dette unntaket.
Jeg er glad for at statsråden nå har fått
til et eget retursystem for skolemelk som innebærer
at det blir lavere avgift. Men la meg bare få statsrådens
bekreftelse på at det innebærer at det
fortsatt kan bli avgift. De har ikke fått noe
fritak, men det innebærer at det blir redusert
avgift hvis de får en returandel på opptil 95
pst.

