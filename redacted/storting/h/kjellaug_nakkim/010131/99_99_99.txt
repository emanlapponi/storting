 Jeg skal få stille følgende spørsmål
til justisministeren:

«Moss politikammer og Moss byrett
har i dag lite tilfredsstillende lokaler, og det er forutsatt at
det skal bygges nytt politi- og tinghus. 

Kan statsråden redegjøre
for fremdriftsplanen, og når kan man forvente at de nye
lokalene kan bli ferdigstilt?»

  Jeg takker statsråden for svaret – det
var for så vidt positivt. Men det som er et problem, er
at disse lokalitetene, slik jeg forstår det, først
og fremst skal leies, og at det ikke er departementet selv som skal
stå for byggingen. 

Det er nå engang slik at Moss byrett
har utrolig trange lokaler og må ut og leie. Ville det
ikke være mest hensiktsmessig, når disse to instanser
skal være i samme hus, at man også bygger ut for
begge samtidig? Det er leit at en husleie skal kunne sette stopper
for at man skal kunne komme inn i tidsmessige lokaler.

  Jeg takker igjen for svaret. 

Jeg synes justisministeren nå legger
litt kjelker i veien for at Moss byrett skal kunne komme inn i tidsmessige lokaler,
som den egentlig trenger.

Det er riktig at det egentlig er to fløyer,
men de henger jo nøye sammen. Dessuten var også justiskomiteen
oppmerksom på det departementet skrev i budsjettproposisjonen,
og anmodet om at man måtte få dette inn i ett
og samme bygg og gjøre det ferdig samtidig. 

Jeg er enig i at det er mest prekært
for politiet, men det er også prekært for byretten
i de trange lokalene. Det står også i stortingsmeldingen
om førsteinstansdomstolene i fremtiden at uavhengig av
strukturendringer må Moss byrett inn i nye lokaler. Det
står at på «lengre sikt» må man
inn i nye lokaler, og det gjorde meg egentlig urolig for at byretten
må drøye enda en tid før den kan komme
inn i nye lokaler.

