 Dette er en komplisert sak. Jeg er kjent med
at det er nedlagt et betydelig arbeid for å finne frem
til en best mulig løsning på denne saken. Vi her
på Stortinget er også kjent med at sakens
gang ikke alltid er korteste vei mellom vedtak
med de beste intensjoner
og praktisk gjennomføring. Men kjernen i dette spørsmålet
er for meg hensynet til de ca. 6 000 enker og
enkemenn som trodde de hadde fått en løsning etter
Stortingets vedtak 15. juni 2001. Her heter det:

«Stortinget
ber Regjeringen sørge for en praktisering av samordningsloven
slik at ingen kan tape på å ha opptjent
pensjonspoeng i folketrygden.»

Vi må også ha forståelse
for at 6 000 enker og enkemenn fortsatt trodde de hadde
en løsning da statsminister Kjell Magne Bondevik
i Stortinget 14. mai 2002 forsikret
om at saken skulle bli ordnet. De trodde at den «negative
effekten» var borte, at de på en måte
hadde fått sitt lille «lønnstillegg».
Tre og et halvt år er lenge å vente på noe
de trodde var i orden.

Er ikke tre og et halvt år
mer enn lenge nok å vente for de 6 000 enker og
enkemenn som er berørt av denne «negative effekten»?

