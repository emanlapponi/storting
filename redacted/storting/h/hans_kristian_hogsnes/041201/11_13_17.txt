 Jeg har gleden av å stille følgende
spørsmål til arbeids- og sosialministeren:

««Negativ effekt» er
en konsekvens av dagens samordningsregler mellom folketrygden
og tjenestepensjoner i offentlig sektor. Enkelte enker vil få redusert
samlet utbetalt pensjon fra folketrygden og den offentlige
tjenestepensjonsordningen dersom deres egenopptjente tilleggspensjon
blir tilstrekkelig høy. Dette oppleves svært urimelig
av mange. Saken var oppe til behandling i Stortinget 15. juni
2001. Fortsatt er det ikke funnet noen løsning.

Hvordan vil Regjeringen på denne bakgrunn
følge opp saken videre?»

