 En undervannsbåt bruker fem til syv dager fra nordområdene til Haakonsvern base utenfor Bergen. Tur-retur betyr det 10–14 dagers reise til og fra nordområdene. I regjeringserklæringen står det at man skal ha økt operasjonell virksomhet. Hvis Regjeringen har noen som helst intensjon om å oppfylle sin politiske plattform, vil man – hvis man mener at man skal ha økt operasjonell virksomhet – være nødt til å opprettholde Olavsvern base. Ser finansministeren dette?


