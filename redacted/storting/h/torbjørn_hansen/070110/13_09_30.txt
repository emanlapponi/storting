  Jordbruket er under betydelig omstilling.
Det går ut tusenvis av årsverk hvert
eneste år. Det er klart at det er mange bønder
som må gjennom en omstilling og gå ut av næringen
som følge av den omstillingen som er i jordbruket og den
rasjonaliseringen som skjer der. Da mener jeg at det er
urimelig at de som går ut av jordbruket, ikke
får realisert de verdiene som ligger på bruket,
som følge av reguleringsbestemmelsen som Regjeringen strammer
inn.

På slutten av brevet skriver statsråden
at han er opptatt av flere problemstillinger knyttet til konsesjon.
Det står i brevet at departementet har satt i gang arbeid både
med boplikt og med priskontroll. Boplikt og priskontroll er andre
sterke inngrep i eiendomsretten som hindrer grunneierne
i å utnytte verdier som er på bruket. Høyre ønsker på sin side å oppheve hele
konsesjonsloven.

Mitt spørsmål er: Hva er
Regjeringens utgangspunkt og mandat for det iverksatte arbeidet
knyttet til boplikt og priskontroll, og hvilken retning og framdrift
kan vi forvente når det gjelder dette arbeidet med å stramme
inn eiendomsretten?

