 Jeg vil takke for svaret.

Det er jo mange som har stilt spørsmål
ved om denne avtalen som er inngått med tolv fylkeskommuner,
og som har stort økonomisk omfang, er inngått
på en måte som er tillatt i forhold
til det offentlige innkjøpsregelverket, om det er gjennomført
en tilfredsstillende anbudskonkurranse. Det er riktig at Konkurransetilsynet
har ansvar for at konkurranseloven blir fulgt, men Konkurransetilsynet
har ikke ansvar for det offentlige innkjøpsregelverket.
Det jeg vil spørre statsråden som ansvarlig
for IT-området om, er om departementet har sett på om
denne avtalen er inngått i henhold til innkjøpsregelverket,
og hvis ikke, om statsråden vil se på om avtalen
er inngått på riktig måte. Og dersom
den ikke er inngått på riktig måte,
har man da en sanksjonsmulighet i forhold til den avtalen som er
inngått?

