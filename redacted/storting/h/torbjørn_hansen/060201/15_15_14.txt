  Jeg vil takke for svaret.

Dette er et tema som engasjerer oss
i Høyre, og som engasjerte den forrige regjeringen,
noe som også framgikk av svar fra daværende
statsråd Morten Meyer på spørsmål
fra daværende stortingsrepresentant
Jørund Leknes fra Sosialistisk Venstreparti.

Denne avtalen som er inngått med tolv
fylkeskommuner, har jo et betydelig omfang. Det har stor betydning
for hvilke programvarer elevene får gjennom skolegangen sin.

I de kommentarene som statsrådens
politiske rådgiver gav til magasinet «Computerworld» 13.
januar, signaliserer man at man ikke har nok verktøy
for å hindre at man går inn i den type
avtaler. Men fylkeskommunen er tross alt et offentlig forvaltningsnivå.
Ser ikke Regjeringen noen som helst mulighet
for å gå inn og ha en dialog med fylkeskommunene
om hvordan de kjøper inn programvare? Dette er jo et tema
hvor den enkelte fylkeskommune kanskje har én interesse,
mens helheten muligens blir borte når man får
den typen brede innkjøpsavtaler.

