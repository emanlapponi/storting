 Jeg har gleden av å stille
følgende spørsmål til forsknings- og høyere utdanningsministeren:

«Høyskolemiljøet i Bergen oppfatter situasjonen
med byggestopp som svært alvorlig. Regjeringen har begrunnet stillstanden
med press i byggemarkedet. Nå er det klare tegn til at presset avtar.
Blant annet viser Prognosesenteret en nedgang på 20 pst. for igangsettingen
av nye boliger i 2008. Høyskolen vil de første 3 årene
medføre en høyst begrenset aktivitet på hhv. 80, 170
og 260 millioner kroner. 

Vil Regjeringen allerede i år varsle
byggestart ettersom begrunnelsen for byggestopp er i ferd med å forsvinne?»

