 Jeg vil takke for svaret, selv om svaret ikke gav avklaring på
det som er mitt kjernespørsmål i denne saken, nemlig om det
er press i byggemarkedet som er årsaken til byggestoppen, eller om
byggestoppen i utdanningssektoren er en del av det vi beskriver som hvileskjær
for høyere utdanning i Norge. Vi har nemlig ikke sett tilsvarende
investeringsstopp på andre områder i offentlig sektor. 

Dette er ganske viktig for min del, fordi de rød-grønne
partiene i Hordaland bruker mye tid og krefter på å forklare
den uheldige situasjonen for utdanningsbyggene i Bergen med det stramme
forholdet i byggemarkedet - som da er et faktum. Men den forklaringen blir
veldig lite troverdig dersom Regjeringen nå når presset i byggemarkedet
dempes, når det ikke er det samme presset, likevel ikke utløser
disse byggene. Vi ser jo her at når det gjelder høyskolen,
vil det medføre en høyst begrenset aktivitet de første
tre årene. 

Så jeg spør på nytt: Er det byggemarkedet
eller prioriteringsspørsmål som er utfordringen når det
gjelder disse byggene? 

