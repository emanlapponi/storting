 Mitt spørsmål handler
om konkurranse på like
vilkår. Et relatert felt der som er veldig viktig når
det gjelder offentlig tjenesteproduksjon, er regelverket
for offentlige anskaffelser, som jeg antar at kommunal- og regionalministeren
er kjent med.

Det er jo slik at offentlig sektor kjøper
inn tjenester og produkter for mer enn 200 milliarder kr hvert år.
Det er en anbudsterskel på 500 000 kr, og Regjeringen har
i regjeringserklæringen skrevet at den terskelen skal økes
opp mot EU-nivå, som er l,8 mill. kr. Det betyr at store
deler av de offentlige innkjøpene vil bli unntatt konkurranse. Det
vil lett kunne føre til økte
problemer med kameraderi og korrupsjon, det
vil kunne føre til høyere priser og
dårligere tilbud til innbyggerne, og det vil gi næringslivet dårligere
konkurransevilkår.

Ser ikke statsråden at den type
konkurransepolitikk svekker velferden i Norge?

