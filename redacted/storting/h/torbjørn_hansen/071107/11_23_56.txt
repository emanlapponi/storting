 Jeg vil takke statsråden for svaret.
Jeg er enig i at det er viktig at politikerne har god styringsinformasjon.
Det er det det handler litt om her.

Jeg vil ta et konkret eksempel. Kirkens
Bymisjon var med på et prøveprosjekt om kommunale
hjemmetjenester i Oslo. De trakk seg i protest, fordi de mente at
premissene for konkurransen ikke var riktig. Da uttalte
generalsekretær Sturla Stålsett i Kirkens Bymisjon
følgende til Finansavisen den 29. oktober:

«Da
er det viktig at det ikke er noen form for skjult subsidiering
hos våre konkurrenter. Hvis ikke, presses prisene
og kvaliteten ned på et utydelig grunnlag. Vi er opptatt
av at det er transparens, like vilkår for alle.»

Ser ikke statsråden at denne type
ulike sammenlikningsgrunnlag gir politikerne et dårlig
styringsgrunnlag, og at det kan svekke den offentlige tjenesteproduksjonen hvis
man ikke slipper til private, også innenfor
velferdsproduksjonen, på like vilkår?

