 Dette er en veldig spesiell sak. Det er bare fire år
siden Stortinget vedtok bygging av Skjold-klassen for 5 milliarder
kr. Dette er moderne, tungt utrustede krigsfartøy med toppfart
på 60 knop. Skjold-klassen er vesentlig større
enn dagens MTB-flåte og tilpasset framtidens utfordringer.
De er mobile, og de kan også være
til stede i et område over lengre tid.

Vi ser i disse dager mange tegn på økt
aktivitet og tilstedeværelse fra den russiske marinen.
Vår nabo har bedre økonomi, man er mer
selvsikker og mer aktiv i havområdene.

Dette handler altså om en diskusjon
om driftsutgifter på om lag 200 mill. kr satt opp mot en
investering på 5 milliarder kr, som er foretatt
av Stortinget for fire år siden. Driftsutgiftene
er ca. 0,5 pst. av hele forsvarsbudsjettet. Blir det ikke
ganske meningsløst å skrote en investering på 5
milliarder kr for å spare 200 mill. kr på drift?
Og hva er grunnen til at Arbeiderpartiet
vingler så kraftig i denne saken?

