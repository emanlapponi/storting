 Jeg vil stille følgende spørsmål til nærings- og handelsministeren:


«Statseide Statkraft gir i Bergens Tidende 26. mars uttrykk for et ønske om å bruke sin kapitalstyrke til å kjøpe seg opp i de regionale kraftselskapene. Statkraft eier i dag i Skagerak Energi, BKK og Agder Energi. Statkraft er negativ til at kraftselskapene bygger ut bredbånd. Konkurransetilsynet fraråder en ytterligere konsentrasjon i kraftsektoren. Regjeringen har ambisjoner om bredbåndssatsing og konkurranse i telemarkedet.


Hva er Regjeringens syn på Statkrafts rolle i disse spørsmålene?»


