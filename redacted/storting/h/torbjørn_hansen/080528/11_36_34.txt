 Det er
tydelig at finansministeren er i en positiv modus i dag. Jeg vil derfor
stille følgende spørsmål: 

«Finansdepartementet
har sendt på høring et forslag om særbestemmelser for
navnebruk i finansnæringen som vil ha store konsekvenser for banker
som tvinges til å skifte navn. Konkurransetilsynet påpeker at
merkenavn er en viktig del av bankenes strategi, og at forslaget kan begrense
utenlandske bankers mulighet til etablering i Norge. Kredittilsynet mener
forslaget er et uforholdsmessig inngrep, og at det kan være i strid
med EØS-avtalen. 

Ser ikke statsråden at det er på
tide å skrinlegge dette forslaget?» 

