 Jeg vil takke for svaret. Jeg synes det er positivt at Regjeringen har den holdningen til dyrevelferd som statsråden her gir uttrykk for. 




Som statsråden var inne på, inneholder forslaget til ny dyrevelferdslov som har vært på høring, en forskriftshjemmel hvor Kongen kan begrense, stille krav til eller forby omsetning og bruk av produkter fra dyr som er omfattet av denne loven. Det er altså mulig for Regjeringen å forby omsetning og import av ullprodukter som er basert på denne type dyremishandling.




Da er det jo nærliggende å spørre statsråden om han anser det som sannsynlig at Regjeringen vil nedlegge et slikt forbud mot import av denne typen ull, og i så fall hvordan man skal kunne kontrollere at slik import ikke foregår, for det er åpenbart et vanskelig tema - det er vanskelig å vite hva slags produkter som er produsert hvor. 




