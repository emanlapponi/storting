 Det er dessverre en stund til denne loven muligens blir vedtatt - det er jo i 2009. Mitt spørsmål til statsråden er hva han vil foreta seg nå i den situasjonen som opprører mange forbrukere, og som har vært grundig belyst i Dagbladet. 




Hvis vi går tilbake til 2003, hadde daværende landbruks- og matminister Lars Sponheim et initiativ som gjaldt import av pelsvarer. Han tok kontakt med næringen og hadde en dialog knyttet til måter å få stoppet den typen import på i samarbeid med næringen. 




Da er mitt spørsmål om statsråden vil ta et slikt initiativ her, for her er jo risikoen åpenbar. Det er medieoppstuss rundt en sak i en kort periode, så forsvinner det, og så fortsetter kanskje importen, gjerne fra importører som legger vekt på lavprissegmentet. Vil statsråden ta et initiativ her for å sikre at handelsnæringen og importørene stanser den typen import som det her er snakk om? 




