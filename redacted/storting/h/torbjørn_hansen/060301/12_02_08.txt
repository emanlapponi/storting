  Jeg vil takke for svaret og si meg enig i
mye av det som er sagt av generell karakter
om dette med samfunnsansvar. Statsråden var også inne
på at samfunnsansvar også kan
ha elementer i forhold til miljøvern, og i samme
oppslag i Dagsavisen 23. februar sier statsråden
at han har bedt Norsk Hydro om å vurdere å søke
på nytt om utsettelse av stengning av disse Søderberg-ovnene,
og at han ikke vil bli lei seg hvis det kommer en slik
søknad.

Men SFT sa allerede i år 2000 at man
må stenge disse ovnene, og regjeringen Stoltenberg
I gav avslag på anken fra Norsk Hydro den gang.
Mener Regjeringen at det vil være å ta
samfunnsansvar fra Norsk Hydros side å fortsette å bruke
disse Søderberg-ovnene?

