 Jeg fikk av oppslaget inntrykk av at statsråden
hadde en oppfatning når det gjaldt det spørsmålet,
i og med at han hadde bedt om en slik søknad.

Men jeg vil komme inn på en annen
sak som også handler om samfunnsansvar
i forbindelse med nedleggelse av arbeidsplasser, som har vært
et sentralt tema i dag. I Skien har Norske
Skog ifølge Aftenposten i dag nå fått beholde
en kraftkontrakt som har en verdi på 100 mill. kr over
fem år, og disse 100 millionene ville jo ellers ha tilfalt
fellesskapet og statskassen og kunne ha blitt brukt til f.eks. en
mer aktiv næringspolitikk, som vi ikke har sett mye
av etter regjeringsskiftet. Som motytelse for
disse 100 millionene i kraftsubsidier har Norske Skog
gått med på å bruke 30 mill.
kr til et lokalt næringsfond, og dette sier statsråden
i Aftenposten i dag at alle vil tjene på. Men mener
virkelig næringsministeren at alle tjener på at
staten gir 100 mill. kr i subsidier i bytte mot 30 mill. kr i et næringsfond,
og er det å ta samfunnsansvar å få 100
mill. kr for å gi 30 mill. kr?

