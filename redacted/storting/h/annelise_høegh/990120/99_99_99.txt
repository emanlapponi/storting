  Jeg skal få stille helseministeren
følgende spørsmål:

«Stortinget har vedtatt å be
Regjeringen vurdere å la leger over 70 år få drive
legepraksis med refusjon fra folketrygden fordi de er en ressurs
for helsevesenet og det er knapphet på leger. Det er også stor
mangel på psykologer og fysioterapeuter. 

Vil statsråden ta initiativ til at
også psykologer og fysioterapeuter over 70 år
som for øvrig oppfyller kravene til å praktisere,
kan få drive praksis med refusjon fra folketrygden?»

  Jeg takker statsråden for svaret, og
det var jo et positivt svar.  Jeg tror det var en inkurie at Stortinget
innskrenket merknaden til å gjelde leger.

Men jeg må få spørre
statsråden om hans svar er slik å forstå at
det han nå vil gjøre på bakgrunn av Stortingets vedtak,
bare gjelder for de yrkesutøverne som akkurat   1. juli
1998 hadde passert 70 år.  Jeg oppfatter Stortingets vedtak
som å være et ønske om at også de
som passerer 70 år, selv om de på tidspunktet
for ny avtalepolitikk var yngre enn 62 år, og
for øvrig har god helse og fyller vilkårene, fortsatt
bør få refusjon, så fremt vi har knapphet på leger,
fysioterapeuter og psykologer.  Jeg vil spørre statsråden
om han kan presisere at dette ikke bare gjelder dem som akkurat
pr. 1. juli 1998 var i den situasjonen.  

 Jeg takker igjen statsråden for svaret,
og synes det er positivt at departementet reagerer så raskt.
Men jeg er også glad for at statsråden nå presiserer
at dette er første ledd i en vurdering som bør
gå lenger. Jeg håper statsråden iallfall
i forbindelse med budsjettet for neste år, om ikke før,
vil legge frem en vurdering som er positiv også når
den gjelder en større gruppe. Det er sikkert riktig som
statsråden refererte, at Den norske lægeforening
er mest opptatt av akkurat denne lille gruppen. Men Stortinget har
nok ut fra sin intensjon vært opptatt av flere, fordi vi
frykter at problemet med legemangel, psykologmangel og fysioterapeutmangel
ikke vil være løst ved det lille grepet som statsråden
lanserte som sitt første. 

Jeg håper som sagt at vurderingen
vil gå videre, og statsråden bekreftet vel i og
for seg det, og jeg håper at også denne videre
vurderingen vil falle positivt ut, slik at den ressursen som måtte
ligge her, kan komme ikke bare yrkesutøverne, men selvfølgelig
først og fremst pasientene til gode.

