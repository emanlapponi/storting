 Jeg tillater meg å stille følgende
spørsmål til utenriksministeren:

«Utenriksministeren uttalte i Dagsavisen
24. januar at han vil «gjenoppta dialogen med cubanske
myndigheter», dvs. med Fidel Castros autoritære
regime. Opposisjonen på Cuba vil heretter bli
utestengt fra norske 17. mai-mottagelser, dvs. resten
av opposisjonen som ikke ennå er fengslet,
henrettet eller jaget i eksil.

Hvor store forventninger har utenriksministeren
til at en dialog, basert på diktat fra Fidel Castro, vil
fremme demokratiet på Cuba?»

