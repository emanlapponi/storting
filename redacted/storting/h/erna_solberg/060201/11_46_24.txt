  Hvordan en politikkendring skjer gir ofte
signaler til dem som har ønsket seg den politikkendringen,
om hvilken innflytelse de har og hvilke signaler som er gitt.

I denne sammenhengen er bakgrunnen, i alle
fall ifølge offentlige media, at Gerd Liv Valla, etter å ha
vært på besøk på Cuba
og møtt den cubanske fagbevegelsen, som er en integrert
del av Castros undertrykkelsesregime – det er ingen fri
fagbevegelse på Cuba – tok dette spørsmålet
opp med Regjeringen, og så fulgte Regjeringen opp det Gerd Liv
Valla sa. Det betyr at den bevegelsen som den norske regjeringen
har gjort, leses som at det cubanske regimet gjennom sin
kontakt med norske LO har klart å forandre Regjeringens
standpunkt. Det oppfattes som en seier for cubanske myndigheter,
og som et tap for de opposisjonelle på Cuba. Bekymrer ikke
det statsråden?

