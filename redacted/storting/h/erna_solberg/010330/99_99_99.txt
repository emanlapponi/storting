Jeg synes at det spørsmålet som Magnhild Meltveit Kleppa tar opp, er et helt rimelig spørsmål å ta opp når en representant har en kvote på to spørsmål pr. uke. Det som er et problem, er jo at det til tider vil være behov for å stille flere spørsmål når det er mange ting som ligger en på hjertet. Og når enkelte statsråder ikke møter her på flere uker – som vi har sett tendenser til – så betyr det i praksis at man blir blokkert fra å ta opp nye spørsmål i opptil flere uker. 




Jeg synes man bør praktisere dette etter de retningslinjene som Magnhild Meltveit Kleppa skisserte, og jeg synes at Presidentskapet skal diskutere dette på nytt. Det at det på grunn av statsrådens fravær blir stilt to spørsmål fra samme spørrer i en gitt spørretime, kan altså ikke jeg skjønne at det skal være så forferdelig vanskelig å finne en praktisk løsning på.




