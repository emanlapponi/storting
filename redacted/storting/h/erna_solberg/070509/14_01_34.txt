  Jeg tillater meg å stille følgende
spørsmål til helse- og omsorgsministeren:

«Samarbeidsregjeringen gikk i St.prp.
nr. 1 (2005-2006) inn for at mennesker med store bistandsbehov skulle
få rett til å få hjelp i form av brukerstyrt
personlig assistanse. I svar til representanten Bent Høie,
datert 26. oktober 2005, uttalte statsråden at hun var
tilfreds med forslaget fra Samarbeidsregjeringen, og at dette ville
følges opp med et høringsnotat med det første.
Det er 1 1/2 år siden.

Når har statsråden tenkt å gjøre
noe?»

