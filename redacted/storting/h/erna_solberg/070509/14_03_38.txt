  Det er svært mange mennesker som
har et omfattende hjelpebehov for å kunne delta i et sosialt
liv, i et arbeidsliv og å kunne klare hverdagsoppgavene
sine. Brukerstyrt personlig assistanse er
blant de tiltakene som bidrar til at man får verdighet,
at man opplever å ha kontroll i sitt eget liv, at man opplever å bli
ansvarliggjort som person og ikke bare være
en mottaker av bistandsytelser. Det er viktige, verdifulle deler
av ordningen med brukerstyrt personlig assistanse, eller
som organisasjonene selv helst vil kalle det: borgerstyrt assistanse.

Jeg er forbauset over – ikke minst
fordi man så klart svarte ja – at man har brukt
så lang tid på å følge opp dette. Men
når jeg først har muligheten, vil jeg gjerne få spørre statsråden
om hvilke intensjoner hun har; når
vil en eventuell ny lov om dette kunne tre i kraft?

