 La meg bare få lov til å si at jeg tror det er viktig at vi i fellesskap faktisk klarer å finne de midlene som gjør at vi kommer i havn i 2010. Kunnskapsmangel bør ikke være årsaken til at prosessen stopper opp, ei heller en unnskyldning i forhold til det. Det vil alltid være mange krefter som ønsker å bruke den typen unnskyldning. 




Vi har fra Høyres side vært opptatt av at en del av de generelle kuttene som har vært i basisbevilgningene til høyere utdanning og forskningsinstitusjoner, også har en indirekte virkning, i form av at det bygger ned basisforskningen, som er bakgrunnen for noe av dette. Det hadde vært fint om vi kunne ha fått en total oversikt over hvor man nå føler at kunnskapsmangelen er, hvilke fagmiljøer som bør styrkes, for at vi fremover også kan ha en skikkelig forvaltningsplan, og at revisjonen ikke blir begrenset av kunnskapsmangel på det tidspunktet. 




