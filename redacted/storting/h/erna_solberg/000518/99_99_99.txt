 Som forslagsstiller vil jeg bare kort få lov til å kommentere innstillingen og si at jeg syns det er positivt at man nå får en gjennomgang til høsten, ikke minst fordi man for øyeblikket står midt oppe i tariffoppgjøret. Man vil da eventuelt få en ny vurdering når tariffavtalen foreligger etter forhandlingene, og dersom den fremdeles inneholder de konkurransehindringene som Konkurransetilsynet har påpekt, vil man altså komme tilbake med tiltak.




Jeg vil også understreke at innstillingen viser at det er et flertall bestående av alle partier unntatt Arbeiderpartiet som åpenbart mener at intensjonene i forslaget skal ivaretas, og det håper jeg også finansministeren legger seg på hjertet, hvis situasjonen skulle være slik at vi fortsatt har en tariffavtale som skaper slike konkurransehindringer.




