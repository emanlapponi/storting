 Jeg tillater meg å stille følgende spørsmål til helse- og omsorgsministeren:


«Tilbudet om lindrende behandling til barn er mangelfullt. Det er viktig at barn som er alvorlig syke i livets siste fase, får et helhetlig tilbud om lindrende behandling og omsorg. Det må legges til rette for at barnets familie kan være sammen med barnet og få nødvendig støtte fra helsepersonell. For dem som ønsker at barna skal avslutte livet hjemme, må det være tilbud om ambulante tjenester som gjør dette mulig.


Hva vil statsråden gjøre for å sikre et bedre tilbud om lindrende behandling og omsorg til barn?»


