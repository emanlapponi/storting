 Jeg takker også for dette svaret, og har et siste spørsmål. 

Elevenes arbeidsmiljølov omfatter som sagt også det psykososiale miljøet ved
                     skolene. Nylig kunne VG melde at sju av ti rektorer her i landet har registrert
                     mobbesaker ved sin skole. Det er en markant økning siden 2005. Alt tyder på at
                     stadig flere elever enn på lenge blir mobbet i skolene. Mobbingen er blitt mer
                     omfattende. En rektor, Bjørn Mikalsen ved Namsos ungdomsskole, advarer mot
                     følgene av den økende mobbingen i skolen. Han sier at den skjulte mobbingen,
                     gjerne i form av mobilmobbing eller digital mobbing, er minst like alvorlig som
                     den fysiske mobbingen. En annen rektor bekrefter at de nye mediene virkelig har
                     blitt nye arenaer for mobbing. 

Hva vil statsråden gjøre for virkelig å sette mobbing på dagsordenen, for
                     dermed å forhindre den omfattende og stadig økende mobbingen som foregår i våre
                     skoler i dag? 

