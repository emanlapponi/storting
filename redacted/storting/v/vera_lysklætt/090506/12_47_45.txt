 Jeg takker for svaret. 

Rentekompensasjonsordningen som vi har, er veldig bra, men virkeligheten er
                     slik at det dessverre tar altfor lang tid før det skjer konkrete forbedringer i
                     arbeidsmiljøet for elevene i veldig mange kommuner. Vi har mange svært
                     nedslitte skoleanlegg her i landet, anlegg som ble bygd etter datidens krav til
                     materialbruk og inneklima. Jeg kan i denne sammenhengen bare nevne ord som
                     asbest og radon. Veldig mange elever og lærere går år ut og år inn og får
                     hodepine hver dag i norske skoler, med de følger dette dessverre har for
                     læring, yteevne og trivsel. 

Jeg har følgende spørsmål: Mener statsråden at det i det lange løp kanskje kan
                     lønne seg å rive på rot skoler som er svært nedslitte, og som over årtier har
                     manglet vedlikehold, framfor å foreta en oppussing av disse, slik at våre barn
                     og unge i framtiden kan få tilbringe de viktige skoleårene i nye og friske
                     skolebygg, som er bygd etter nåtidens krav til inneklima og med nåtidens
                     miljøvennlige materialer? 

