 Jeg takker også for dette svaret. 

I forbindelse med planene
om å utvikle renseanlegg for gasskraftverk på Mongstad har ESA
stilt spørsmål vedrørende statens økonomiske
bidrag til prosjektet. Olje- og energidepartementet har forklart at støtte
til renseteknologi for eksos fra gasskraftverk ikke er subsidier, men investering
i statens framtidige inntekter. 

Vil statsråden bidra til at
Hammerfest Energi AS’ prosjekt behandles på samme måte
som Mongstad når det gjelder investeringer i statens framtidige inntekter?

