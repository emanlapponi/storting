 Jeg tillater meg å stille følgende spørsmål

til finansministeren:

«Det er stadig eksempler på at

fylkesskattekontorene sender brev til næringsdrivende ved

forsinket innbetaling av moms som oppfattes svært ubehagelig,

senest referert i Aftenposten 12. april 1999. Det trues blant annet

med begjæring om utleggsforretning. Dette er en unødvendig, negativ

holdning overfor næringsdrivende, som gjør skattebetalingsplikten

mindre lystbetont. 

Hva vil statsråden gjøre

for å endre disse standardformuleringene og sørge

for en bedre serviceinnstilling i skatteetaten?»

  Jeg takker for svaret. 

Jeg er glad for at finansministeren forutser

en positiv endring av standardbrev. Men jeg hadde ikke tatt opp denne

saken på grunn av et enkeltstående standardbrev dersom

jeg ikke på grunnlag av et bredt erfaringsmateriale har

fått et inntrykk av at skatteetaten behandler de fleste

skattebetalere med en betydelig grad av mistenksomhet, på tross

av at de fleste er pliktoppfyllende betalere. Det jeg egentlig etterlyser,

er en annen holdning til skattebetalerne som også gjenspeiles

i de standardbrev som jeg vet spyttes ut av en edb-maskin etter

gitte frister. 

Jeg tror det er mulig å overholde

alle krav som tvangsfullbyrdelsesloven fastsetter om varsling osv.,

og likevel ha en noe 

annen 

holdning og

tone i disse brevene. Det er en slik generell holdning jeg etterlyser. 

  Jeg ville ikke forfulgt dette spørsmålet

hvis jeg ikke visste at det var mulig å putte inn også andre

formuleringer i slike standardbrev. Jeg har i all beskjedenhet tillatt

meg å lage noen formuleringer som kan brukes i tillegg

til de lovfestede krav. Jeg skal ikke lese opp alt, men det som

jeg er ute etter, er at man gir en annen holdning gjennom å bake

inn – jeg holdt på å si – opplagte

lovkrav. For eksempel gikk det an å si at samfunnet legger

stor vekt på at skatter og avgifter er forpliktelser som

går foran alt annet. Vi er utstyrt med sterke verktøy

for inndriving, for sen betaling skaper unødig bryderi

og kostnader både for deg og for oss, og vi ber derfor

om osv. Mitt brev er noe mer fyllestgjørende enn dette.

Jeg håper at presidenten ikke har noe imot at jeg overleverer

det til finansministeren.

