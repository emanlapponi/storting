(ordfører for saken):

 Det forslaget går ut på, er å fjerne hindre for at pensjonsordninger kan flyttes fra et forsikringsselskap til et annet. Komiteens flertall er enig med forslagsstillerne i ønskeligheten av å fjerne konkurransehindre. Vi har derfor henstilt til departementet i nasjonalbudsjettet eller på annen egnet måte høsten 2000 å legge fram en vurdering av konkurransesituasjonen i markedet for kommunale tjenestepensjonsforsikringer og en vurdering av behovet for tiltak. Komiteens tilråding er at forslaget vedlegges protokollen. 




