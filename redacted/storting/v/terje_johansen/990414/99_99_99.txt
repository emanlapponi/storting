  Jeg tillater meg å stille følgende

spørsmål til helseministeren:

«Mange sykmeldte, ikke minst de med

ryggplager, opplever at de må stå i kø i

lang tid før spesialistundersøkelse og behandling.

I tillegg til den enkeltes egne plager med redusert helse, kan hende

med varige lidelser og arbeidsuførhet som sluttresultat,

får samfunnet betydelige kostnader til sykepenger på grunn

av venting på behandling.

Hva kan statsråden gjøre

for å bedre denne situasjonen?»

  Jeg takker for svaret, og jeg kan for så vidt

bekrefte at det er en bedring på gang på dette området.

Etter at jeg begynte å interessere meg for rygg – holdt

jeg på å si – ut fra enkelte tilfeller

i mitt eget lokalmiljø, har jeg vært nødt

til å grave meg ned i saken. Det jeg framfor alt har forstått,

er at rygg er vanskelig. Men jeg har også forstått

at dette er et nasjonalt problem, og jeg kan oppliste talløse

eksempler etter hvert.

Men i tillegg til at statsråden nå peker

på at han har innført tverrfaglighet, som jeg

tror er et stort fremskritt, og at han har bevilget en del penger,

er jeg opptatt av den lille kvinne og manns møte med det

store systemet. Jeg vet om flere tilfeller av folk som har blitt

operert utenlands, som stiller seg totalt uforstående til

at de ikke kan få refundert sine penger. Jeg klarer ikke

på denne korte tiden å forklare hvorfor det er

blitt slik. Men jeg vil be statsråden svare på om

det ikke er mulig å innføre et slags amnesti,

eventuelt en unntakstilstand, til man har bygd opp en kapasitet

som er forsvarlig.

  Jeg er kjent med kravet for støtte

til behandling i utlandet. Det er at det skal foreligge henvisning

fra spesialavdeling ved regionsykehus eller sykehus med landsfunksjon

på angjeldende medisinske fagområde. Men det betyr

altså i praksis at det er de samme legene som allerede

har undersøkt pasienten og avslått å hjelpe,

som må henvise pasienten til utlandet. Det har skapt en

del situasjoner som jeg mener er ganske urettferdige. De ressurssterke

tar da dypt i egen lomme og reiser utenlands. Det er greit nok at

de da overtrer et regelverk som gjør at de ikke får

refusjon. Det har jeg en viss forståelse for. Men det er

altså en urettferdighet i dette, for det første,

og dessuten stiller jeg meg spørsmålet: Dette

koster det norske samfunn anslagsvis et sted mellom 2 og 3 milliarder

kr i året. Når vi har pengene, og vi faktisk kan

spare penger på å sende folk utenlands, syns jeg

at praksis er for restriktiv.

Aud Blattmann hadde her overtatt presidentplassen.

