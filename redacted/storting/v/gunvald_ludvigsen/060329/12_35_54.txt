 Først vil eg takke statsråden
for svaret.

Eg noterer meg med glede at statsråden
brukar uttrykket «velfungerende lokalsjukehus»,
og det er eg veldig glad for å høyre
i denne sal.

Det som eg også noterer
meg, er at statsråden seier at utdanninga spesielt
av kirurgar er godt tilpassa. Det trur eg ikkje eg kan vere einig
i. Eg kan støtte meg på t.d. fylkeslegen i Sogn
og Fjordane, som har sagt at vi må få eit betre
designa utdanningsopplegg for legespesialistar, spesielt
innanfor kirurgi, for å vere
generalistar nok. Eg meiner at der kan statsråden gripe
inn.

Eg har følgjande
oppfølgingsspørsmål: Er statsråden innstilt
på å ta naudsynte verkemiddel i bruk i høve
utdanning av legespesialistar, slik at ein får nok breiddekompetanse,
slik at ein kan betene lokalsjukehusnivået?

