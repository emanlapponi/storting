 Først vil eg takke for eit greitt
svar.

Det er slik at etablering av den sivile redningshelikopterbasen
i Florø krev god planlegging, ikkje minst ifrå dei lokale
reguleringsstyresmaktene si side, i praksis Florø kommune.
Det er derfor svært viktig at Justisdepartementet syter
for at denne prosessen no blir sett fort i gang, at ein set ballen
i spel, slik at nødvendig lokal planlegging kan utførast
tidleg nok.

Eg vil tillate meg å stille følgjande
tilleggsspørsmål: Vil justisministeren stadfeste
at departementet vil leggje eit løp som sikrar at den sivile
redningshelikopterbasen i Florø er i drift i løpet
av 2007, slik Bondevik II-regjeringa la opp til?

