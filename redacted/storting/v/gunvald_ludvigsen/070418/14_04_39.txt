 Eg takkar for eit grundig svar. Sjølv
om det er ganske tynt med representantar i salen, vil
eg prøve å konkretisere litt av det som statsråden
og eg no diskuterer.

Statsråden nemnde flått.
Det er skogbjørn, så vidt eg forstår.
Som statsråden var inne på, er det eit
faktum at utbreiinga av flått har auka i Noreg
dei seinare åra. Årsakene
er vel ikkje klarlagde, men det er vel nokså sannsynleg at
dei klimatiske forholda har ein direkte eller iallfall
indirekte verknad på denne utbreiinga. Smittsame
sjukdomar følgjer med flåtten. Det var statsråden inne
på. Borreliose og virusbetinga hjernehinnebetennelse er
eksempel på slike infeksjonar.

Mitt spørsmål til statsråden
blir: Ser statsråden nokon samanheng mellom ei auka
flåttutbreiing i Noreg og klimaendringane?

