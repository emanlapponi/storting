 Eg takkar igjen for svaret.

Eg fekk berre lyst til å fortelje
ei historie frå nokre år tilbake,
då malaria var nesten ukjent i Noreg – ein
visste knapt kva det var. Dette var på Svalbard av alle
stader. Der har dei eitt sjukehus. Det var ein annan statsråd
som var helseminister den gongen, nemleg Gudmund Hernes. Vi var
på synfaring på det sjukehuset. Dei hadde éin
pasient – eg hugsar enno at han låg og skalv under
dyna. Han hadde malaria. Så vi ser at det kan skje med
folk flest. Og på den same måten som
vi diskuterte inneklimaproblematikk i går, er det om å gjere å fokusere
på det.

Det kunne vere interessant å spørje
statsråden til slutt: Har statsråden eller
departementet ein strategi for folkeopplysning om dei nye sjukdomsartane,
som heilt sikkert vil kome?

