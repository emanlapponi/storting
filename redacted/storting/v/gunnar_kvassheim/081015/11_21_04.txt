 Det er positivt at Statkraft ikke går inn på eiersiden, men det har altså Statoil gjort, og det tror jeg vil bli brukt av selskapet på samme måte som en har forsøkt å bruke Statkrafts engasjement.


Nå er det ikke snakk om påstander som ble framsatt i Brennpunkt, men sitat fra Statkrafts egen prosjektleder, som var helt tydelig på ambisjonen han hadde om å bygge et atomkraftverk.


Nå er det en situasjon der Thoriumutvalgets innstilling har vært på høring, og Regjeringen skal legge fram sitt synspunkt. Kan vi forvente at Regjeringen når den legger fram sine synspunkter på Thoriumutvalgets innstilling, vil være like klar i konklusjonen på at kjernekraft ikke er en naturlig del av norsk energipolitikk, som statsråden har vært her i dag?


