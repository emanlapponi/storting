  Jeg vil takke for svaret, som ikke
var så oppklarende som jeg hadde håpet.

Regjeringen viste – nær sagt
før den tiltrådte – i forbindelse med
en Bygdøy-eiendom at den var handlekraftig. Her har det
som har skjedd, vært preget av nøling. Senest for noen
få dager siden sa statsråden at det var uaktuelt å kjøpe
denne eiendommen. Da er det nå fare for at denne nølingen
kan resultere i at det offentlige ikke får hånd
om denne eiendommen.

Mitt spørsmål er: Hva er
grunnen til at en ikke vil sette Statskog eller
Norsk Utmark i stand til å kjøpe denne eiendommen,
som er av en så stor og unik verdi, og som så mange
organisasjoner som representerer brukere, anbefaler blir i statlig
eie?

