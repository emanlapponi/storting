 Jeg tillater meg å stille følgende
spørsmål til miljøvernministeren:

«En eiendom på 146
000 dekar på Hardangervidda er for salg. En rekke organisasjoner
har i likhet med Venstre bedt Regjeringen forsøke å få hånd
om eiendommen, bl.a. for at allmennheten kan sikres tilgang til
jakt og fiske. Miljøverndepartementet ved statssekretær
Henriette Westhrin sa 28. oktober til TV 2 at dette var uaktuelt.
Den 2. november sa statssekretæren til TV 2 at departementet vil
se på saken på ny.

Kan statsråden avklare Regjeringens
syn og om staten vil forsøke å få kjøpt
denne verdifulle eiendommen?»

