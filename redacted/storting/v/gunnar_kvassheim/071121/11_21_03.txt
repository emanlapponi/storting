  Jeg har følgende spørsmål
til finansministeren:

«I skatteloven settes grensen for
skatteplikt til en inntekt på 140 000 kr for veldedige
og allmennyttige institusjoner og organisasjoner. Dette beløpet
har stått uendret i en årrekke, slik at den reelle
verdien av skattefritaket for inntekter under denne beløpsgrensen
gradvis er redusert.

Vil statsråden medvirke til at denne
beløpsgrensen justeres opp, slik at det eksempelvis blir
rom for økt dugnadsarbeid
innen organisasjonslivet uten at det utløser skatteplikt?»

