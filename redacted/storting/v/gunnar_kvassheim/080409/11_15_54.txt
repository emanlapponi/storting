 Takk for svaret.
Jeg registrerer at statsråden har en positiv grunnholdning til de
mulighetene ny teknologi åpner for, men at hun er reservert til at
det kan brukes i forhold til prosjekter som har kommet langt når det
gjelder planlegging. 

Jeg har forståelse for at ulike hensyn
må avveies i den forbindelse. Men vil statsråden sørge
for at det i tilknytning til det enkelte prosjekt blir vurdert om ny teknologi
kan være anvendelig, slik at man ikke bare generelt avviser at dette
i forhold til pågående prosjekt er uaktuelt, og at man foretar
en vurdering i hvert enkelt prosjekt for å se om dette kan være
et alternativ? 

Det andre spørsmålet jeg har lyst til
å stille, er om statsråden vil sørge for at det blir
maksimalt trykk på utvikling av ny teknologi, slik at disse løsningene
blir tilgjengelige så raskt som mulig. Det er åpenbart at det
vil kunne virke konfliktdempende i forhold til prosjekter at denne muligheten
blir brukt, og at man registrerer at det settes trykk på arbeidet
med å utvikle ny teknologi. 

