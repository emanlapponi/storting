 Takk for det.

Det er litt ulike synspunkter i ulike miljøer på hvor
langt fram i tid de nye mulighetene ligger. Det er åpenbart at Statnett,
som har stor kompetanse, skal lyttes til. Men de er også en sentral
aktør i forbindelse med mange av disse kontroversielle prosjektene.
Kan statsråden forsikre at også andre aktuelle miljøer
vil bli rådspurt i forbindelse med de nye mulighetene som åpner
seg, slik at man kan få kartlagt de synspunkt som måtte være
på en mulig framdrift, og hva som må til for å sikre stor
framdrift i dette? 

Det andre spørsmålet jeg har lyst
til å stille, er knyttet til de nye retningslinjene for kabelframføring,
som statsråden har varslet skal bli lagt fram for Stortinget. Hun
har tidligere, i svar til meg, sagt at det ikke vil bli tatt avgjørelse
i noen av de kontroversielle sakene før disse nye retningslinjene
for kabelframføring blir lagt fram. Er det fortsatt situasjonen?

