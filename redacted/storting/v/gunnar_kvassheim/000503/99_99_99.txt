  «Gjeldende forskrifter til skatteloven
gjør at frilansjournalister ikke kan arbeide på samme
betingelser som utøvere av andre frie yrker. Dette innebærer
at det er umulig for skrivende journalister å opptre som
selvstendig næringsdrivende. Mange frilansere opplever
at oppdragsgiverne setter krav om at de må være
registrert som næringsdrivende for at de skal få oppdrag. 

Vil statsråden medvirke til at forskriftene
blir endret, slik at skrivende frilansjournalister kan drive næringsvirksomhet?»

  Jeg takker for et positivt svar. 

Det er rett at da denne forskriften ble innført,
var det ikke praksis å drive journalistikk på denne
måten som et stort antall nå gjør, og
at tiden derfor er inne for å gå gjennom forskriften
i lys av dagens situasjon. Mitt spørsmål er om
statsråden nå kan love at man vil sette et visst press
på for å få denne gjennomgangen slik
at en kan få en tilbakemelding iallfall tidlig på høsten.

