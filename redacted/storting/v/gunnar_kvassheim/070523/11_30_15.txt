  Jeg takker statsråden for svaret,
og takker for hans positive respons når det gjelder min
forespørsel om å gå inn
i denne problematikken i lys av de erfaringene som er gjort i Steigen.
Det som er litt av hovedutfordringen her, er at en så stor
andel abonnenter i forsyningsområdet faller ut samtidig,
og at det dermed er de samme som må ta regningen. Det er
en helt annen situasjon enn om et tilsvarende antall abonnenter
hadde falt ut i et område som f.eks. Oslo. Jeg håper statsråden
kan bekrefte at en i den gjennomgangen NVE foretar, vil vurdere
om det er aspekter ved de distriktsmessige utslagene i et område
med så få abonnenter som det her er snakk om,
som en må ta hensyn til i en slik gjennomgang.

Så er det en annen problemstilling
som jeg ønsker at statsråden går
inn i. Det er: Når den kompensasjonen som her ble utbetalt,
ble utbetalt til kommunen, var den på samme størrelse – 6
600 kr – som for andre abonnenter, til tross
for at kommunen hadde en hel rekke boligenheter og andre
enheter bak abonnementet.

