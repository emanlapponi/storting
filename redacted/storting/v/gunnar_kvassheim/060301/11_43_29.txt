 Jeg registrerer at statsråden sier
at en vil følge det som skjer, nøye, og at en vil
ha kontakt.

Det jeg etterlyste, er en mer offensiv innsats,
et engasjement som er tydeligere, og som gjør at Norge ikke bare deltar
på linje med andre, men påtar seg en lederrolle
i arbeidet for å støtte opp om Irlands engasjement.
Her synes jeg ikke svaret fra statsråden er godt
nok. Jeg vil igjen spørre om det kan være
aktuelt å ta et nordisk initiativ som er enda
tydeligere på at en støtter Irland i den offensiven som
nå er bebudet.

Stoltenberg I-regjeringen utmerket
seg ved at statsministeren ikke gjorde det han sa han
skulle gjøre, nemlig å ta dette opp i sine
samtaler med Tony Blair. Det gjorde Bondevik da han overtok,
og det var det engasjementet fra den forrige regjeringen
som gav resultatet. Jeg vil derfor be statsråden bekrefte
at dette er et tema som også statsministeren
vil ta med seg når han skal ha sine samtaler med
sin britiske og sin irske kollega.

