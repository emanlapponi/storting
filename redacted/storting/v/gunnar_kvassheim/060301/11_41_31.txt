  Jeg takker for svaret og for en beskrivelse
av de faktiske forhold, som jeg langt på vei er enig i.

Når jeg har stilt dette spørsmålet,
er det fordi Norge hadde god nytte av støtten
fra Irland da vi fikk stoppet technetiumutslippene. Men selv om
anlegget har redusert utslippene, utgjør det fortsatt en
sikkerhets- og miljørisiko også for
Norge.

Mitt oppfølgingsspørsmål
er om statsråden kan bekrefte at hun fortsatt oppfatter
anlegget som en sikkerhetsmessig og miljømessig
risiko som angår Norge, og at det derfor er viktig at en
holder trykket oppe i denne saken. Ser statsråden
for seg at en fra norsk side kan søke å få til et
nordisk initiativ, slik at en med tyngde kan ytre seg
til fordel for Irlands videre engasjement? Og kan statsråden bekrefte
at hun i sine samtaler med kollegaene fra Storbritannia
og Irland vil understreke Norges engasjement i denne saken?

