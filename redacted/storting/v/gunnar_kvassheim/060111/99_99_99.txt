  Jeg vil gjenta det siste spørsmålet
mitt om statsråden er kjent med at det fins flere fyreiendommer
som det kan være aktuelt å selge. Jeg
viser til Soria Moria-erklæringen, der en er opptatt av
at fyreiendommer sikres for allmennheten. Den forrige regjeringen
la opp til at 19 eiendommer skulle bli det, og det ser også ut
til å bli resultatet. Spørsmålet er om
Regjeringens politikk er å gå videre på dette
sporet.

Jeg hadde ikke noe spørsmål
spesielt om Obrestad fyr, men det var et generelt spørsmål
om statsråden vil medvirke til at det blir en rask avklaring
med hensyn til de gjenstående fyrene. Det er snakk om et
fåtall, for en har funnet en løsning for de fleste
i forbindelse med den runden som har vært i forhold til
kommunene. Jeg vil også ha en bekreftelse på at
de gjenstående fyrene skal selges til takst, slik det hele veien
har vært lagt opp til.

