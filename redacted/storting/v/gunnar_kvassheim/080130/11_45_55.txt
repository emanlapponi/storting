 Det som er viktig
for Hafslund og dette prosjektet på Averøy, er å få
et raskt svar, slik at det kan hensyntas når investeringsbeslutningen
skal fattes. Det må være en viktig oppgave å kartlegge
om dette er et reelt alternativ til mobile gasskraftverk, for det vil kunne
erstatte sterkt forurensende løsninger. 

Jeg håper å
få bekreftet fra statsråden at den runden en nå har invitert
Hafslund til ved at de skal få innlevere mer informasjon, er en reell
runde som åpner for at dette alternativet kan gås videre med.

Jeg ønsker også å få bekreftet fra statsråden
at denne vektleggingen av offentlig eierskap til reservekapasiteten ikke
er en prioritet som går foran det å kunne velge en langt mer
miljøvennlig løsning enn det å satse på mobile
gasskraftverk. 

