 Det er positivt at statsråden bekrefter at en vil gå tungt
inn i dette for å se om det kan være et alternativ. 

Kan statsråden si noe om rammebetingelsene knyttet til anskaffelsen
av de mobile gasskraftverkene? Er det slik at dette er en lett omsettelig
vare som gjør at et av disse gasskraftverkene f.eks. kan selges igjen
fordi en har funnet et alternativ som er mer miljøvennlig, eksempelvis
produksjon fra pelletsfabrikken på Averøy? Og vil en jobbe
aktivt ikke bare med å minimalisere brukstiden for de mobile gasskraftverkene,
men også for å etablere alternativer som er mindre forurensende
enn bruk av slike gasskraftverk vil være? 

