  Det betyr at den informasjonen som ble gitt
til energi- og miljøkomiteen i går om at en kunne
vente at disse sektorvise handlingsplanene ville bli lagt
fram i juni, var feil, og at den informasjonen Stortinget har fått
tidligere når det gjelder dette dokumentet, om at planene
vil bli lagt fram i mai, er riktig.

Jeg vil i tilfelle anmode miljøvernministeren
om å levere meldingen til Stortinget så tidlig
i mai at det er grunnlag for å sluttbehandle den. Kommer
den på mais siste dag, er det ikke realistisk å få dette
i mål i løpet av de to ukene som gjenstår
av sesjonen. Det vil være svært uheldig
at Norge ikke får på plass
et måltall, men enda verre at en ikke
får sett hvilke av tiltakene det kan være bred
enighet om i Stortinget. Jeg oppfatter dette som at Regjeringen
synes å styre mot en framleggelse som vil gi den utgangen
at en taper et halvt år i forhold til Stortingets behandling.

