  Jeg ser fram til det. Jeg håper statsråden
kan bekrefte at det måltallet en eventuelt setter,
vil ha relevans i forhold til Kyoto-målet, altså tilbake
til 1990–1991.

Så har jeg et spørsmål
knyttet til det faktum at Stortinget nå vet at de sektorvise
klimahandlingsplanene først kommer i mai/juni,
eventuelt juni, til Stortinget. Det betyr at de kommer
så sent at de ikke kan bli behandlet her før sommerferien.

Hva er grunnen til at man ikke står
ved den opprinnelige informasjonen til Stortinget om at meldingen
skulle komme i mai? Med utgangspunkt i den informasjonen var en
i Stortinget innstilt på å se om det var grunnlag
for å få til et bredt klimapolitisk forlik allerede
før sommeren. Nå vil vi være
i den situasjonen at sluttbehandlingen først
kan skje før jul, og det betyr at Norge står
uten en avklart politikk her i et halvt år, en situasjon
vi burde vært foruten. Det betyr at en kommer til å sakke
akterut nasjonalt, og at en kommer i en bakevje også internasjonalt.

