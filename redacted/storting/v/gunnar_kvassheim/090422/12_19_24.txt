 Det heter at loven skal evalueres når den har vært prøvd en stund. Da er det
                     viktig å ha et godt grunnlag for å foreta en evaluering. Jeg vet ikke om
                     statsråden har gjort seg noen tanker om hvordan en vil følge eller måle
                     arbeidet i kommunene med sikte på å få en oversikt over hvordan tilstanden
                     faktisk er. Hvis en ikke har gjort det så langt – og det kan det være
                     forståelse for – er det min oppfordring til statsråden at en gjør seg noen
                     tanker om hvordan en må gjøre et forarbeid for å sikre grunnlaget for en
                     evaluering som er av god kvalitet, og som også kan være et ledd i arbeidet med
                     å bringe dette videre i retning av det som var lovens hovedpoeng, nemlig å
                     bidra til økt offentlighet innenfor kommunesektoren, som jo er det treffpunktet
                     de fleste av oss har, først og fremst når det gjelder offentlig forvaltning.
                  

