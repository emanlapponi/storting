 Mitt råd vil være at statsråden tar en ny runde for å se om det ikke er mulig å få en parallell utredning av to alternativer. Jeg forutsetter da at dette ikke vil virke forsinkende på beslutninger som må tas vedrørende Kårstø-prosjektet.


Dette er en region med store muligheter, men også med store utfordringer. Det har vært mange negative nyheter knyttet til industri i Haugesund-regionen. Men på den andre siden foreligger det mange spennende prosjekter. For å få en god miljøløsning for disse prosjektene vil det ha betydning at det er kapasitet for deponering av CO

2

. Så min oppfordring til statsråden er at han tar en ny runde for å se om det ikke er mulig å få en utredning av en større rørledningskapasitet, uten at det virker forsinkende på beslutninger som skal tas.


