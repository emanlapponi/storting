 Vedrørende det siste: Vi har siden 1993 hatt en prøveordning med elektronisk
                     postjournal for et utvalgt antall mediehus. Den har fungert bra for dem. Nå
                     skal dette utvides til å bli en offentlig elektronisk postjournaltjeneste. Når
                     vil den bli satt i verk? Det var meningen det skulle implementeres samtidig med
                     den nye loven, det skjedde ikke. Derfor er det interessant å høre hvor en
                     ligger i løypa med dette. 

Det andre er om det er mulig for statsråden å love den samme funksjonalitet på
                     denne nye offentlige elektroniske postjournalen som en har hatt på denne
                     ordningen, som har vært en prøveordning. 

