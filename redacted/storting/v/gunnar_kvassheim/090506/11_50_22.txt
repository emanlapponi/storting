 Jeg oppfatter svaret slik at miljøministeren bekrefter at det vil bli en økt
                     vektlegging av miljøhensyn når en vurderer revisjon av konsesjoner, og at de
                     kreftene som ønsker at en bare skal ha en blåkopi av de betingelsene som var
                     før, og tone ned miljøhensyn, ikke vil nå fram. 

Jeg vil understreke det som er komiteens oppfatning. Det er at man skal betone
                     dette sterkere enn før, at dette skal bli en reell nyorientering og ikke bare
                     et innspill som en kan se vekk fra som en meningsytring. 

Til slutt vil jeg be om at en holder trykket på dette viktige arbeidet, for i
                     den fasen vi er i nå i vannkraftpolitikken, er dette et av de områdene hvor en
                     kan få til økt miljøforbedring. Jeg vil invitere statsråden til dialog og
                     samarbeid for å få de resultatene som ligger til grunn for merknadene fra
                     energi- og miljøkomiteen. 

