 Jeg takker for svaret og den positive grunntonen som jeg oppfatter ligger i
                     det. Jeg ber om at statsråden bekrefter det opplegget som komiteen ber om, at
                     man samordner dette i forbindelse med arbeidet med vanndirektivet og
                     oppfølgingen av det. Resultatet vil bli en ny politikk på dette området, hvor
                     miljøhensyn tillegges større vekt, og der en tydelig arbeider med det mål å
                     forbedre miljøkvaliteten i en del vassdrag hvor dette ikke stod høyt på
                     dagsordenen da konsesjonene opprinnelig ble gitt. 

Det andre spørsmålet jeg har, er om det er gjort et arbeid for å sikre at denne
                     oppfatningen, denne tilnærmingen til problemstillingen deles av Olje- og
                     energidepartementet og underliggende etater, her konkret NVE, slik at en får en
                     helhetlig tilnærming til dette, hvor både Olje- og energidepartementet og
                     Miljøverndepartementet arbeider i samme retning. 

