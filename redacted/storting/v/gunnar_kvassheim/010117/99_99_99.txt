  Jeg stiller følgende spørsmål
til samferdselsministeren:

«Samferdselskomiteen har stilt seg
positiv til utvikling av et nytt konsept for hurtigferjer. Det er
vist til at det kan ligge til rette for at denne ferjetypen kan
settes inn på strekningen Tau–Stavanger. Tross
tidligere velvilje sier Vegdirektoratet nå at det ikke
er plass til investering i dette sambandet de nærmeste årene. 

Vil statsråden medvirke til at hurtigferjeprosjektet Tau–Stavanger
kan få en snarlig realisering?»

  Det vi snakker om her, er et prosjekt som
har interesse og betydning utover den strekningen som ferjen er
tenkt å trafikkere, og det føler jeg at statsråden
bekrefter i sitt svar. Det burde være av nasjonal interesse å få utviklet
dette konseptet fordi det både kunne fått anvendelse
andre steder i Norge og være aktuelt for eksport. Det aktuelle
selskapet er villig til å realisere dette prosjektet utenom
investeringsrammen. Så det vi snakker om her, er en økning
av kapitalkostnadene, ettersom driftskostnadene også vil
bli betydelig redusert. Mitt spørsmål er om statsråden
er villig ut fra et dugnadsperspektiv til å imøtekomme ønsket
fra fylkesordføreren i Rogaland om et møte for å drøfte
dette prosjektet med sikte på å kunne få en
realisering.

  Det er positivt sett i lys av at Vegdirektoratet
konkluderte med at en ikke så at det var behov for et slikt
møte. Det mener jeg det er. Legges godviljen til her fra
statens og andre aktørers side, bør det være
mulig å få realisert dette prosjektet uten at
det får nevneverdig skadevirkning for andre prosjekter.
Og jeg vil peke på at grunnen til at dette fremstår
som interessant, er den samfunnsøkonomiske gevinst som
man helt åpenbart vil få. Kostnaden, slik den
fremstår når andre enn Vegdirektoratet ser på det,
bør være overkommelig, så jeg håper
at kontakten med fylkesordføreren, som statsråden
her åpner for, kan bidra til at dette prosjektet bringes
videre og ikke stilles i bero, slik jeg oppfatter at Vegdirektoratet
la opp til.

