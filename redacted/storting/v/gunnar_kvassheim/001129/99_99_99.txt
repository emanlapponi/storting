 Tildeling av midler til barnevernet
fra fylkeskommunen til kommunene skjer etter hvor mange barn som
har hjelpetiltak, ikke etter hvor mange som er plassert utenfor
hjemmet. Kostnadene med tiltak utenfor hjemmet er langt det dyreste
og fører til store kostnader, spesielt for store bykommuner.

Er den praktiserte tildelingen i tråd
med regelverket, eller bør praksis endres?»

  Jeg vil takke statsråden for et positivt
svar. Jeg deler de synspunktene som det ble gjort rede for, og som
er bakgrunnen for omleggingen av ordningen. Det som er problemstillingen
nå, er at noen av dem som har de største problemene,
kommer dårligst ut, og at det er nødvendig å se
på det. Det må være en dialog
og et samspill med bykommunene. Det opplevde jeg at statsråden
uttrykte vilje til. Jeg kjenner til et tilfelle fra Trondheim, og
der er det snakk om flere millioner kroner. Det betyr at manglende
bevilgninger fort kan ramme noen av de svakeste barna. Så jeg
ser positivt på svaret og ser fram til å få ytterligere
tilbakemelding.

