 Jeg er kjent med at departementet sendte et
brev til Entra Eiendom den 17. november, samme
dag som jeg meldte mitt spørsmål, hvor en sier
at en ser alvorlig på det som har skjedd, og som er temaet
i mitt spørsmål. Det er bra. Det slås også utvetydig
fast at det er brudd på gjeldende retningslinjer fra Entra.
Det er også bra.

Det jeg stusser på her, er at en antyder
at Entras selskapsform gjør at en har en så fri
stilling at staten ikke kan pålegge reaksjoner
hvis en bryter disse retningslinjene. Det reagerer jeg på,
for de partiene som utgjør Regjeringen
nå, har sagt at et av poengene med å ha statlige
selskap er at de skal brukes til å styre politikken. Jeg
forventer at statsråden klart gir beskjed om at hvis det
mot formodning blir nye brudd på retningslinjene, vil en
måtte påregne at det får konsekvenser.
Det betyr at en kan måtte påregne at panel som
er oppført i strid med retningslinjene, vil måtte
bli fjernet.

