 Ja, den finten som statsråden hadde
mot den forrige regjering, er et slag midt i magen på denne
regjeringens største parti, Arbeiderpartiet,
som hadde regien og var pådriver for å få Snøhvit-anlegget
realisert langs de linjene som nå er. Men det får
en ta et oppgjør om på kammerset.

Når det gjaldt svaret på mitt
spørsmål om Snøhvit, var det positivt
i den forstand at man ser for seg muligheten for å få til
rensing. Det som jeg hadde håpet, var at en hadde fått
en mer offensiv framdrift i dette arbeidet, i lys av det som skal
skje på Kårstø, og i lys av det som skal
skje på Tjeldbergodden.

Mitt spørsmål er om en ser
muligheter for å få dette gjort langt tidligere
enn ved å avvente resultatene av et renseanlegg som skal
stå klart på Mongstad i 2014.

