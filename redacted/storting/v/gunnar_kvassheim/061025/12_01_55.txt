 Jeg viser til at representanter for Statoil
har sagt at Snøhvit-anlegget er tilrettelagt for rensing
av CO

2. 

Det burde være mulig å kjøre
et parallelt løp med det som en har på Kårstø,
som skal være ferdig i 2009.

Nå er det søkt om ytterligere
utslippstillatelse
for Melkøya-anlegget, med inntil 200 000 tonn CO

2

 i
flere år. Det håper jeg er et moment som Regjeringen
bruker for å sette fart i arbeidet med å få rensing
på Melkøya.

Men mitt spørsmål avslutningsvis
til statsråden er, i lys av den debatten vi har hatt i
dag, i lys av at det er ulike gasskraftprosjekt, ulik framdrift
når det gjelder rensing, og ulike signaler når
det gjelder Regjeringens medvirkning på hvert enkelt anlegg:
Ser statsråden at det kunne ha vært av verdi for
Stortinget å ha fått en stortingsmelding der en
ser helheten mellom de ulike anleggene, de ulike mulighetene
for CO

2

-rensing og -håndtering, og en beskrivelse
av Regjeringens ambisjoner knyttet til helheten og i forhold til
hvert enkelt prosjekt?

