 Jeg takker for
svaret. 

Det er positivt at det jobbes med varslingstiltak og sikkerhetstiltak,
men i et langsiktig perspektiv er det kun en tunnel som åpner for
framtidsrettet trafikk på dette området, som er en god løsning.

Mitt spørsmål til statsråden vil være: Dersom
Rogaland fylkeskommune i sitt arbeid med NTP prioriterer dette prosjektet
på topp når det gjelder jernbane, hvilke forutsetninger når
det gjelder de nasjonale rammene, må da på plass for at dette
kan bli prioritert, gitt den forutsetning som statsråden har knyttet
til storbytrafikk, og den prioritet som er gitt til det? 

