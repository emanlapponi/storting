 Det er en nokså
spesiell situasjon på Sørlandsbanen at toget går i 30 km/t
over en lengre strekning. Det er en ekstraordinær situasjon som har
vedvart lenge, og som burde ha vært løst. 

Føler
statsråden at hun kjenner denne problematikken godt nok til å
vurdere den opp mot andre investeringsbehov, og kan statsråden si
litt mer om dette med prioriteringen av jernbaneutbedring knyttet til storbyene?
Er det slik at det vil innebære at man i NTP-perioden ikke ser for
seg andre store investeringsprosjekt enn dem som er knyttet til storbyområdene?

Det framstår som en litt merkelig situasjon når representanter
for mange partier, også for regjeringspartiene, skaper inntrykk av
man er beredt til å investere hundretalls millioner når det
gjelder høyhastighetsjernbane, mens et prosjekt som dette kan risikere
å måtte stå over nok en periode uten å bli prioritert.

