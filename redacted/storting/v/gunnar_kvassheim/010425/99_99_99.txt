 «I fjor var det rekordmange narkotikadødsfall
i Rogaland. Den negative utviklingen fortsetter, ikke minst er situasjonen
i Nord-Rogaland dramatisk. I en slik situasjon bør det
offentlige tilbudet trappes kraftig opp, i stedet kuttes statsstøtten
til viktige tiltak.

Hvordan kan staten bidra til en offensiv mot
narkotikaondet i Rogaland?» 

 Jeg vil takke sosialministeren for svaret,
som inneholdt mye viktig, og mye som jeg gir min tilslutning til.
Behovet for samordning av lokal og sentral innsats understrekes,
og fordi tiden er begrenset, konsentrerer jeg meg om det i oppfølgingsspørsmålet. 

Til tross for økende problemer i Rogaland
opplever vi nå en aktuell debatt om kutt i et tilbud i
Haugesund, som statsråden er kjent med, et tilbud som en
lokalt sier er av stor betydning for de mest belastede narkomane
i byen, og Haugesund er en av de byene i landet vårt som
har størst problemer. Dette kuttet i statsstøtte
kan føre til at tilbudet blir avviklet mindre enn ett år
etter at det startet opp. Er statsråden villig til å se
på dette på nytt, nettopp i lys av de mulighetene
som åpnes når en lokalt og sentralt samvirker
på en positiv måte?

 Når det gjelder det konkrete tilbudet
i Haugesund, er det kommet avslag fra departementet på en
søknad. Det er nå sendt en ny henvendelse som
ligger i departementet. Når Haugesund kommune har gitt
sin bevilgning, var det i en slags forståelse av at det
var et treårig prøveprosjekt, hvor de ulike aktørene skulle
videreføre sitt engasjement. Jeg vil innstendig anmode
statsråden om å medvirke til at dette prosjektet
kan videreføres. Jeg registrerer at statsråden
på en ungdomsfest i Oslo kunne trekke opp en sjekk på 1
mill. kr fra baklommen, og det var helt sikkert fornuftig. Jeg håper
at det kan utvises liknende kreativitet for å få på plass
et statlig bidrag til prosjektet i Haugesund også i år.

