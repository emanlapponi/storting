  «I sin tiltredelseserklæring lover
Regjeringen initiativ for å få et felles program
mellom myndigheter og bedrifter for å utvikle ny renseteknologi
for klimagassen CO2. Under behandlingen av energimeldingen stemte
Arbeiderpartiet mot sentrumspartienes forslag om et slikt program
med flere konkrete forslag. Innen 1. juni 2000 skal Regjeringen
legge til rette for bygging av konvensjonelle gasskraftverk uten
krav til CO2-rensing. 

Vil programmet for utvikling av ren teknologi
være ferdig like raskt?»

  Vi har hatt flere anledninger til å diskutere
det statsråden brukte store deler av svaret på å framføre,
nemlig det som har skjedd, og uenigheten om teknologifondet og framdriften
der.

Det som imidlertid er noe langt annet og mye
mer, er den skissen til et program for utvikling av CO2-frie gasskraftverk
som ble lagt fram av sentrumspartiene under behandlingen av energimeldingen
i Stortinget. Det var et program som ville ført til at
det hadde blitt satt fart på teknologiutviklingsarbeidet
i norske selskaper. Nå står en i fare for at en
del av dette arbeidet isteden skyter fart i utlandet.

Så mitt spørsmål
er: Ser ikke statsråden behov for snarlig å legge
fram noe mer enn bare positiv vilje til å bidra til forskningsinnsats,
men rett og slett skissere rammevilkårene som gjør
at det er dette sporet som blir valgt i framtida og ikke de konvensjonelle
gasskraftverkene?

  Jeg registrerer at det ikke er enighet på dette
området, for Arbeiderpartiet har så langt ikke
sagt at de er villig til å nytte skatte- og avgiftslette for å få arbeidet
med CO2-frie gasskraftverk til å skyte fart. Og selv om
det er slik at det vil måtte ta tid å utvikle et
komplett program som eventuelt kan legges fram i forbindelse med
budsjettet for kommende år, er det sterkt å ønske
at det i forbindelse med det som skal legges fram før sommeren,
kommer signaler som tyder på at denne nye måten å tenke
på for å få fram ny teknologi, òg
har støtte fra Regjeringen.

Så mitt oppfølgingsspørsmål
blir: Ville det ikke være positive signaler på denne
framtidsrettede veien å gå og utvikle de rene
løsningene? Informasjonsdirektør Tor Steinum i
Norsk Hydro sa forleden til Dagens Næringsliv at det vil
ta minst fem-seks år å få bygd konvensjonelle
gasskraftverk i Norge. Det betyr at dersom vi vil, har vi tid til å få fram
de rene løsningene som er de mest konkurransedyktige, og
de som blir valgt når det skal bygges.

