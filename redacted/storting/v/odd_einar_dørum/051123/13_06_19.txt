  Slik statsråden kommenterer det,
er det ikke noe formelt som er til hinder for forsøk.
Forsøket må være reelt, og
det må handle om reelle forhold. Et slikt forsøk
som har vært drøftet i Oslo, handler om Oslo-skolen,
som er spesiell og spennende i den forstand at Oslo-skolen har 35
pst. elever med minoritetsbakgrunn. Det er ikke noe annet
sted i Norge som er i en slik situasjon. Det skjer veldig
mye bra i den skolen – mye av det kan mange være
stolte av, både lærere, foreldre
og elever. Det forsøket jeg spør om nå,
har en viss interesse fordi det også berører
muligheten til en integreringspolitisk sammenheng, ved å si
f.eks. at det andre fremmedspråket ikke
trenger å være tysk, spansk eller
fransk, det kan være arabisk eller
urdu. Ved å uttrykke seg på den måten sier
man rett ut til dem som går i skolen, at deres ressurser
er viktige. Når jeg tillater meg å stille spørsmålet,
er det fordi jeg oppfatter at kunnskapsministeren er for å anerkjenne
kunnskap på bred basis, for å se folk på bred basis
og å gjøre dem stolte av det de står
for. Det var derfor jeg formulerte meg på den måten
jeg gjorde.

