  Jeg er definitivt opptatt av dialog, og dialogen
finner sted akkurat nå mellom statsråden
og meg.

Det er ikke en ukjent lovmetode i Norge
at vi setter et ideal inn i loven. Så må vi skaffe
oss planer og systematikk for å nå idealene. Det
som har bekymret meg så pass at jeg har stilt spørsmålet
så kontant og direkte nå, vel vitende om statsrådens
brede melding om skolen, er rett og slett de meldingene vi får
om hvordan etterutdanningen etter Kunnskapsløftet
varierer i landet. Det er noen steder hvor man får
en god del, og noen steder hvor man får mye mindre.

Jeg er selvfølgelig klar over at det
her har vært forskjell mellom innfasingsårene – skolelederne
skulle få sitt, lærerne skulle få sitt.
Men denne bekymringen, som tydeligvis handler om at det ikke
er nok trykk hos dem som har ansvaret lokalt – det er jo
der ansvaret ligger – på at kompetansen er viktig,
er det som har fått meg til å stille spørsmålet
om å vurdere denne forskriftsendringen direkte, og raskere
enn man rekker å gjøre det andre. Jeg må be
statsråden spesielt vurdere dette for å sikre
trykket på en forpliktende etterutdanning, for det er den
som skal sikre de lærerne vi har nå,
og ikke dem vi eventuelt skal utdanne etter
en reform i lærerutdanningen om noen år.

