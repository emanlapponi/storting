  Jeg er svært glad for at statsråden
understreker hvor viktig det er at lærerne er gode – at
de har god kompetanse. Hensikten med å fremme spørsmålet
er nettopp å få laget en forskrift
slik som spørsmålet antyder, sørge for
at det blir trykk på det slik at lærerne kan bli gode – dvs.
en god, bred og systematisk etterutdanning nå – trykk
på videreutdanning og gjerne, slik Venstre foreslår,
et kompetanseår, som nå er forpliktet utredet
av byrådet i Oslo, men også, som statsråden
var inne på, det som knytter seg til lærerutdanning.

Men før vi kommer til å få endret
på lærerutdanningen, som Venstre ønsker,
og som jeg har registrert at statsråden er åpen
for, er det helt avgjørende at vi har trykk på etterutdanningsoppleggene
våre, på videreutdanningsoppleggene våre.
Jeg vil bare be statsråden, gjennom presidenten,
se på om ikke nettopp det å legge
en slik forskrift skaper en ambisjon, som en deretter
forplikter seg på en systematikk for å nå,
gjennom god etterutdanning, god videreutdanning, til glede for lærere,
for skolen, elevene og hele samfunnet. Det er hensikten
med og tankegangen bak spørsmålet.

