 Jeg tillater meg å stille dette spørsmålet
til justisministeren:

«Voldsalarmer til personer som er
utsatt for alvorlige trusler og vold, har vært i bruk i
Norge siden 1997. Dagens alarmer har en meget begrenset geografisk
rekkevidde, og gir i praksis bare økt trygghet innenfor
hjemmet. En ny type voldsalarm med økt rekkevidde er på trappene.
Denne kan gi trusselutsatte mulighet til å bevege seg tryggere
også utendørs.

Hva er status når det gjelder å ta
i bruk denne nye typen voldsalarmer?»

  Jeg takker for svaret, der justisministeren
sier at vi har kommet til et punkt hvor vi kan ha en slik praktisk
utprøving.

Jeg må bare ta i bruk mine lekmannskunnskaper,
og som drosjepassasjer i Oslo vet jeg at en drosjebil i Oslo kan
plasseres ganske raskt ved hjelp av peilesystemer som eksisterer.
Det er gjort for å yte kunden service, men selvfølgelig
også for å skape trygghet for sjåførene
og for dem som sitter i bilen.

Mitt spørsmål til statsråden
er: Er vi ikke her innom en teknologi som nettopp kan gi en slik
mulighet, i hvert fall i deler av landet hvor vi har en telemessig
infrastruktur som gjør at alarmene faktisk kan bæres
utendørs?

 Statsråden og jeg har en felles forståelse
av behovet for å få gjort noe.

Jeg skal gå fra å være
lekmann til å være stortingsrepresentant. Jeg
tror at teknikere av og til må hjelpes til å bringes
sammen og tenke utradisjonelt. Det hender at når de tenker
hver for seg, går ikke resonnementene opp fordi de opererer
med ideelle fordringer. Det kan tenkes at når man bringes
sammen på en utradisjonell måte, så finner
man løsningene. Jeg vil oppfordre statsråden til å gjøre
akkurat det.

