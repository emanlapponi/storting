 Jeg har
dette spørsmålet til kunnskapsministeren: 

«I Dagens
Næringsliv 16. januar fremkommer det at kommuner og fylkeskommuner
i varierende grad lykkes med å utøve sitt ansvar som skoleeiere.
Et av suksesskriteriene som fremholdes for kommuner som lykkes i denne forbindelse,
er at det er høy grad av bevissthet rundt elevers læringsutbytte
på både politisk og administrativt nivå. 

Hva vil
statsråden bidra med for å styrke denne bevisstheten - særlig
på administrativt plan - i kommuner og fylkeskommuner?» 

