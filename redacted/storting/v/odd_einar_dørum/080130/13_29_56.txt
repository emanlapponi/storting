 Mitt tilleggsspørsmål er i grunnen om statsråden
vil ta initiativ til å systematisere erfaringene fra ulike kommuner
som vi har satset på har en kompetent, faglig sterk skoleadministrasjon.
Det finnes ulike svar på dette, og jeg kan vise til at det betyr noe.

Jeg valgte med vilje det ene ytterpunktet, som er Oslo, men jeg kjenner
et annet ytterpunkt gjennom eget besøk i - og ved å følge
med - f.eks. Halden kommune, som vedtok at man skulle ha én rektor
felles med andre skoler. Så valgte bl.a. mitt parti - men også
andre partier - å gjeninnføre noe man ikke hadde hatt på
mange år, nemlig en åpen debatt i kommunestyret om innholdet
i skolen. Den åpne debatten om innholdet i skolen førte faktisk
til at man kom fram til at det var ingen god ting hvis man skulle sikre
en god skole i kommunen, å ha denne ene rektoren for alle sammen.
Man aksepterte altså at det her trengs kompetanse. 

Jeg tror
det finnes mange slike eksempler i Kommune-Norge, fra de svært gode,
som statsråden selv har erfart, og til dem jeg nå nevner. Jeg
vil rett og slett spørre om statsråden - i den dialogen han
har og med alle verktøyene han har - vil samle noen av de eksemplene
som kan inspirere. Så kan vi heller la eksemplene som ikke inspirerer,
hvile i denne omgang! 

