 Jeg tillater meg å stille dette spørsmålet
til sosialministeren:

«Situasjonen for Conrad Svendsen Senter
på Nordstrand i Oslo er av ledelsen
beskrevet som dramatisk etter at betalingsansvaret er
flyttet fra fylkeskommunene til kommunene fra 1. januar 2001. Mange
kommuner aksepterer ikke noe ansvar for klienter som opprinnelig kommer
fra kommunen, under henvisning til at vedkommende ikke
har bodd der på svært mange år. 

Vil statsråden ta initiativ
til å finne en løsning omgående på et
akutt problem?»

 Jeg vil gi statsråden ros for det
som er utøvd av praktisk, politisk håndverk. 

Da jeg i sin tid tok opp saken, var det fordi
jeg i tidligere deler av mitt liv har vært borti den typen – skal
vi kalle det – mulig svarteperspill mellom forvaltningsnivåer.
Jeg har bl.a. en ganske tøff erfaring i forbindelse
med gamle krigsseilere, der det var mye jobb med å få brakt inn
den type fornuft som sosialministeren nå har
beskrevet for Conrad Svendsen Senter. Og jeg synes at alt som er
beskrevet, er gjort på en slik måte at jeg skjønner
at det nå er grunn til å ha tillit til at dette
blir håndtert på en skikkelig måte. Det
er jeg glad for. Jeg takker for et fyllestgjørende svar.

