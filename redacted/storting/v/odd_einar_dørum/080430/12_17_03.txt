 Jeg takker for et viktig, presist og avklarende svar. 

Da kommer
jeg til neste problemstilling, som statsråden også var inne
på i svaret til meg, nemlig det vi kan gjøre innenfor kultur
og tjenesteytende næringer. Det er muligheter i hele landet, men det
har nok blitt slik at det her i denne byen - på grunn av samfunnsutviklingen
- er et spesielt potensial for å skape jobber. 

Ser statsråden
det som en utfordring å vurdere om det skal suppleres med virkemidler,
vurdere om det innenfor det vi kan beskrive som kulturbaserte arbeidsplasser,
trengs ytterligere virkemidler? For det er ikke noen tvil om at det å
skape jobber, enten det nå skulle være f.eks. rundt en Hamsun-aktivitet
på Hamarøy eller spesielt i Oslo, hvor vi er nå, vil
være viktig for landet. Da blir spørsmålet fra min side:
Ser statsråden behov for å lete etter supplerende virkemidler
for å kunne yte innsats på dette området, siden statsråden
har beskrevet at satsingen på IKADA faktisk har gitt resultater? 

