  Den regjeringen som gikk av, var, i forståelse
med den påtroppende statsminister og den statsminister
som ennå satt, for intet forretningsministerium å regne
før etter den 14. oktober kl. 11, da
budsjettet var framlagt og behandlet. Til den tid var det en fungerende
regjering, og det var den spilleregelen som var etablert
til da, som gjaldt. Så ut fra den politikken som var, opptrådte
regjeringen som den gjorde, og ut fra den loven som eksisterte.
Så jeg anfekter ikke, punkt 1, at den rød-grønne
regjeringen vil endre loven. Jeg anfekter heller ikke
at den vil gjøre det ut fra sin overbevisning – selvfølgelig
gjør jeg ikke det. Jeg undrer meg utelukkende
over det forhold at før loven er endret og etter
at man har fått godkjennelse av disse 40 skolene – og
det er ikke det store antall skoler som statsråden
tar opp – stopper man dem etter at de etter
den eksisterende lov er godkjent. Mitt spørsmål
gjelder klokskapen i en slik politikk. For tillit og tiltro går
bortenfor lovens bokstav, det går også på den samfunnskontrakten
man har mellom dem som styrer, og dem som blir styrt.
Det er det som er kjernen i spørsmålet mitt, og
som jeg på nytt utfordrer statsråden på.

