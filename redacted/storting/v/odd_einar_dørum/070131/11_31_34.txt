  Jeg er glad for at statsråden konstaterer
at hun er fornøyd med at man tar på alvor
det som skjer lokalt.

Jeg er ikke enig med statsråden
i at det ikke er klare mål for Oslopakke 3. Avpakket
all hovedsetningsbruk i det dokumentet sier man at trafikkveksten
skal tas gjennom kollektivsatsing. Det er et helt klart mål
og en forutsetning for pakken, slik den er lagt opp, og miljøsatsingen er også knyttet
til vei, ved at veiene skal være miljøtiltak i
en del av landet hvor det går titusenvis av biler – slik
at veitiltakene er miljøtiltak. Jeg kan derfor ikke være
enig i at det ikke er klare mål, men jeg oppfatter
at statsråden sikkert vil forsikre seg om dette i en dialog
med lokale myndigheter.

Når det gjelder de formelle sider
ved saken, forstår jeg det som ble sagt. Min utålmodighet
knytter seg først og fremt til at det i denne pakken ligger
en dekning av en del prosjekter som ikke dekkes i dag – som
overskridelsen ved Økern – og ikke minst
penger til kollektivsatsing fra 1. januar 2008. Jeg regner med at
statsråden gjør sitt ytterste
for å få saken fram så raskt som mulig,
og derfor er mitt spørsmål til statsråden:
Kan hun antyde når det tidligst kan skje? Jeg legger til
grunn at hun legger sitt beste skjønn og engasjement
i dette.

