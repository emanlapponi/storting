 Jeg tillater meg å stille dette spørsmålet
til arbeids- og administrasjonsministeren:

«Jeg er kjent med at det samlede ansvaret
for statlige eiendommer i Bjørvika nå er lagt
til Arbeids- og administrasjonsdepartementet. Det har tidligere
vært uttrykt at en raskt vil få til et samlet
utviklingsselskap for Bjørvika, der all statlig og kommunal
eiendom i området inngår.

Hvordan er arbeidet med å starte selskapet
lagt opp, og når blir det opprettet?»

 Jeg takker statsråden for svaret.

Jeg er noe forundret over at det tar så lang
tid å klarlegge forutsetningene for et selskap, tatt i
betraktning at arbeidet nå har pågått
i nesten tre år, og at det snart er et år siden
jeg spurte miljøvernminister Bjerke om dette. Men la det
ligge.

Det sentrale poenget i denne saken er det utradisjonelle
at alle eiendommer skal ses i sammenheng for at merverdien skal
brukes for å få til infrastruktur. Jeg tror jeg vil
oppfordre statsråden til å engasjere seg personlig
i dette, fordi jeg tror ikke systemene i seg selv bærer
den type modernitet i sin tankegang

Så jeg vil stille et tilleggsspørsmål
til statsråden: Kan statsråden bekrefte – akkurat
som statsråd Bjerke i sin tid, for jeg oppfattet henne
slik – at når selskapet blir opprettet, vil staten
uansett hvilke deler av staten som inngår i selskapet,
tale med én stemme for sine eiendomsinteresser?

 Jeg oppfatter dette som et positivt og avklarende
svar, og jeg skal da stille mitt andre tilleggsspørsmål:

Det avgjørende her er at staten og
Oslo kommune, som i praksis eier all grunn i området, opptrer
sammen. Selv skulle jeg ønsket meg – og håper
at statsråden gjør sitt ytterste til det – å få selskapet
opprettet i løpet av første halvår. Jeg
tror det er viktig for det videre arbeidet med Nasjonal transportplan.
Men for å gi et bidrag stiller jeg følgende spørsmål:
Er statsråden beredt til sammen med Oslo kommune i den
nærmeste framtid å avgi en prinsipperklæring
om at man i fellesskap vil opprette et slikt selskap?

