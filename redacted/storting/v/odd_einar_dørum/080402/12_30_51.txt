 Stortingssalen
kan bruke spørretimespørsmål til polemikk. En kan stille
spørsmål til gjensidig opplysning, men en kan også stille
spørsmål til opplysning til alle i offentligheten som er opptatt
av en sak. Jeg har valgt å gjøre det siste, og jeg føler
at statsråden har svart ryddig og skikkelig på det og i tillegg
vist til hva som nå praktisk skjer. Det er også presisert -
selv om jeg ikke oppfatter det som uventet, men jeg synes det er viktig
at det er presisert og nettopp sagt i Stortinget - at når det er konkludert,
vil man også bli kjent med resultatet. Det betyr at de som framsetter
en kritikk, vet at den vil bli undersøkt, og at de som blir utsatt
for kritikken, vet at de vil bli vurdert på en ordentlig og skikkelig
måte. Og dette vil man til slutt bli kjent med. Så hensikten
med mitt spørsmål er oppnådd ved statsrådens svar
til meg. 

