 Jeg deler statsrådens oppfatning at
Kunnskapsløftet er svært viktig, og at det er
omfattende. Jeg er også glad for hans tilnærming
til at det er mye å lære på veien,
og at han har lagt opp til å ta slike grep.

Grunnen til at jeg reiser spørsmålet,
er ikke at jeg på noe tidspunkt har betvilt viljen
til å bruke disse pengene. Det er i grunnen den
uro jeg har etablert i meg som en slags livets vandrer, både
i samtale med lærere og også fordi jeg
har opplevd Utdanningsforbundets rapport som en konstruktiv undring.
Undringen går jo ut på om en faktisk gjennom etter-
og videreutdanning får faglig og pedagogisk utvikling.

Når jeg reiser undringen, er det ikke
for å angripe Kunnskapsløftet. Selvfølgelig ikke – jeg
har vært med på å slåss det
fram, og jeg er veldig glad for at statsråden holder fast
på det, men det er fordi jeg tror at norsk etter- og videreutdanningspolitikk
i mange år har vært veldig tilfeldig. Den har
bestått av en dose fag, bra, en dose
pedagogikk, bra, og en del ymse annet. Det er det å få dette
målrettet slik at det blir konsentrert
om det statsråden legger vekt på, at vi er opptatt
av det. Så jeg ville gjerne høre litt mer
om statsrådens refleksjoner over hvordan han vil bidra
til det. Jeg føler at han har gitt meg delsvar så langt, og
avventer ytterligere kommentarer.

