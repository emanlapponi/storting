 Jeg er vel kjent med arbeidsdelingen.

Jeg tror at vi gjennom de evalueringsopplegg
som statsråden har vist til, og som han også har
vist åpenhet til eventuelt å supplere – jeg
vil be ham holde fast på den åpenheten – tror
jeg vi kan få fram kunnskap som påvirker folk
lokalt til å handle fornuftig. For det det handler om, er
at lærerne skal bli gode, at lærerne skal få lov
til å oppleve at de er gode, at de er respekterte, at de
er stolte av faget sitt og stolte av alt det de står for.

Så dette er ikke noe angrep,
verken på statsråden eller på løftet
for å få til det vi kaller for Kunnskapsløftet,
men jeg tror at vi i Norge i lang tid har hatt et veldig
tilfeldig forhold til innholdet i etter- og videreutdanning. Derfor tror
jeg det er et sterkt anliggende å sørge for at
det blir fokusert på det. Jeg lover at vi fra Venstres side
kommer til å fokusere på det med det ene mål
for øyet, nemlig at disse viktige kronene blir brukt til
fag og pedagogikk, og ikke til posten «ymse anna».
Jeg oppfatter at statsråden tar imot dette som en konstruktiv
pes, og han bør også se slik på det.
Og vi skal fortsette å gjøre det, bl.a. fordi
det snakkes ikke alltid det samme språket rundt
omkring i Norges land, uavhengig av parti, som statsråden
og jeg gjør til hverandre nå.
Det er lærerne vi skal hedre og hylle. Det er vi enige
om.

