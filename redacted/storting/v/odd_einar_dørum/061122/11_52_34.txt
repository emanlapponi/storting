  Jeg kunne vært polemisk på bakgrunn
av spørsmål til statsråd Djupedal i vår
og på bakgrunn av mye annet, men jeg velger ikke å være
det siden jeg stiller spørsmålet til en annen
statsråd. Jeg velger å ta på alvor det
svaret jeg nå får.

Jeg må si det på den måten
at jeg synes det er bra at Regjeringen er glad for at f.eks. ledende
amerikanske og britiske politikere
drar til Ny-Ålesund, og at de gjør seg kjent med
den imponerende infrastrukturen som er der. Jeg synes også det
er bra at statsministeren holder et statsministermøte på nordisk
plan i Ny-Ålesund. Men når man gjør det,
og når utenriksministeren i tillegg sier at flest
mulig amerikanske politikere nå må komme
til Ny-Ålesund for rett og slett å se hvordan
man kan måle klodens helsetilstand, spesielt
på klimasiden, forplikter det Regjeringen. Den forpliktelsen
ligger i å øke norske forskerdøgn
systematisk i Ny-Ålesund, for da lever man opp til stortingsdokumenter,
policydokumenter og Forskningsrådet. Men det viktigste
og mest praktiske akkurat nå er å sørge
for at Zeppelinobservatoriet får analysert de dataene de
har. Da trenger man mennesker og penger. Jeg velger – skal
vi si – denne utstrakte hånden og konstruktive
oppfordringen til miljøvernministeren som jeg nå kommer
med.

