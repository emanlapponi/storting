Overskriften var lang, brevet fra departementet var kort, og jeg skal heller ikke holde på lenger enn nødvendig. 




Av brevet fra departementet fremgår det at man nå er i ferd med å avslutte arbeidet med en samlet krypteringspolitikk, og at Stortinget vil bli orientert om dette. Jeg vil be om at statsråden bekrefter at orienteringen blir i en slik form at Stortinget da får en sjanse til å gå inn i de prinsipielle avveininger som knytter seg til kryptering, i forhold til elektronisk handel, personvern og legitime politiinteresser, for å sikre disse interessene når man skal inn på nettet. Jeg ber bare om en slik bekreftelse, for da trenger ikke jeg å holde noe lengre innlegg her. 




Statsråden var forbilledlig presis når det gjaldt hva arbeidet består i. Jeg bad bare om å få en bekreftelse på at når dette arbeidet er gjort, legges det fram for Stortinget på en slik måte at Stortinget da får anledning til å gjøre sin vurdering av avveiningene. 




