 Jeg tillater meg å stille dette spørsmålet
til kirke-, utdannings- og forskningsministeren:

«Lærere er viktige som kunnskapsformidlere
og voksne rollemodeller. 

Hva vil bli gjort for å øke
rekrutteringen av allmenn- og faglærere med minoritetsbakgrunn
til den norske skolen?»

  Statsråden og jeg har en felles forståelse
av viktigheten av det som her er berørt, både
i mitt spørsmål og i statsrådens svar
til meg. Jeg er kjent med det som skjer ved høgskolene
i Oslo og Buskerud, og jeg er også kjent med de tiltak
som er igangsatt for bl.a. å gi dispensasjon fra nynorsk.

Jeg oppfatter imidlertid situasjonen slik,
etter bl.a. å ha vært innom en rekke Oslo-skoler,
at det er et desperat behov for å øke trykket.
Så jeg vil spørre statsråden om han vil
ta initiativ til rett og slett å samle mennesker som på ulikt
vis skulle ha interesse av å øke rekrutteringen,
til å gjennomgå en forsterket eller det jeg vil
kalle en fornyet rekrutteringsplan? Jeg stiller spørsmålet
på bakgrunn av at jeg tidligere har erfaring med det som
er gjort for å rekruttere til Politihøgskolen,
og mye av det statsråden svarer her, ligner på det. 

Men spørsmålet mitt er: Vil
statsråden gå til det ekstraordinære
skritt det er å samle ildsjelene på dette området,
slik at man kan få et forsterket trykk i rekrutteringen?

  Statsråden og jeg har den felles
oppfatning at det er forskjell mellom Politihøgskolen og
Lærerhøgskolen, men det er ett felt som burde være
likt, og det gjelder rekrutteringen, og på Politihøgskolen
har man vært aktive i å rekruttere. Og det er
nettopp aktiviteten i rekrutteringen som opptar meg. Min bakgrunn
for å uttrykke meg på denne måten er
at jeg bl.a. når jeg har besøkt veldig gode skoler
i Groruddalen i Oslo, skoler som har et særdeles godt forhold
til nærmiljøet, som driver elevbedrifter, har
opplevd når jeg har spurt lærere på disse
skolene om de noen gang har sagt det som ble sagt av lærere
på min vei i livet, nemlig at vi trenger deg til denne
jobben, å ha blitt møtt med forundring. Jeg tror
at noen på ett eller annet tidspunkt må si til framifrå,
gagns innvandrerungdom, ungdom med minoritetsbakgrunn, at vi trenger
deg. 

Budskapet oppfattes jo ellers; f.eks. på Bredtveit
i Oslo er det en stor samling av innvandrere som søker
realfag, fordi alle sammen skal bli advokater og leger. De har altså oppfattet
normsignalene. Jeg tror ikke man vil oppfatte signalene uten at
noen aktivt vil drive rekrutteringen helt nede på gulvet
i skolen. Og det var bakgrunnen for det spørsmålet
jeg hadde i min forrige kommentar til statsråden.

