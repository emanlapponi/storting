  Jeg tillater meg å stille dette spørsmålet
til miljøvernministeren:

«Operaen er vedtatt lagt til Bjørvika.
Det arbeides også aktivt med byutvikling i området,
blant annet med å legge E18 i tunnel.

Hvilke muligheter ser statsråden i
samordning og felles utvikling av all statlig og kommunal eiendomsgrunn
i området, for å sikre en helhetlig utvikling,
og for å kunne finne pengebidrag fra eiendomsutvikling
til finansiering av senketunnelen?»

  Statsråden og jeg ser i det alt vesentlige
likt på viktigheten av området og hvordan en må arbeide
for å finne en løsning.

Jeg tror at den selskapsdannelsen som ble nevnt
i svaret, er viktig, og jeg tillater meg å stille et tilleggsspørsmål:
Vil staten på den ene eller andre egnede måte
ta et initiativ til at det i første omgang kan startes
et utbyggingsselskap for å sikre en helhetlig utbygging
i Bjørvika – hvor det er naturlig at både
statlige og kommunale interesser er med?

