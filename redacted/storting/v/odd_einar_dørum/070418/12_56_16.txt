  Jeg vil takke statsråden for et grundig
svar. Jeg er også takknemlig
for den grunnholdningen som kommer fram.

Det er vel slik at de som går på skolen
akkurat nå, er de som, som voksne, forhåpentligvis
skal få oppleve at det går an å snu det
som vedrører oss alle. Jeg synes at det var en grundig
redegjørelse, som fortalte hvordan skolen allerede er i
gang. Det visste jeg. Jeg oppfatter nå statsrådens svar
slik at det er et verktøy som vi stadig kan bruke.

Jeg synes også det er viktig
det statsråden sa om å bruke Al Gore-filmen.
Da jeg så den, tenkte jeg at dette var gammeldags skolefjernsyn,
men skolefjernsyn for voksne på en slik måte at
vi faktisk blir sittende. Jeg tror veldig mange kan være
i den situasjonen.

Jeg vil bare be statsråden
vurdere om ikke selve det forhold ved Lavutslippsutvalget
at det er en løsning, og at det er mulig å finne
løsninger i stort og smått, kanskje er en type
grunnleggende optimisme som en kan prøve å formidle – ikke
istedenfor det utmerkede som det er gjort rede for her,
men i tillegg til. For vi trenger den optimismen overfor en så stor
sak.

