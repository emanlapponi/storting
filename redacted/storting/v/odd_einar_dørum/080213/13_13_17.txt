 Jeg oppfatter statsrådens engasjement. Da skal jeg også
være konkret. La meg nå ta utgangspunkt i det som er situasjonen
i en stor by som Oslo. Det er ikke alltid folk i Oslo har et nettverk. Det
kan hende at de faktisk er helt alene. Det betyr jo at belastningene og
utfordringene for dem som skal stille opp, vil øke. Jeg kjenner godt
til det gjennom ulike deler av mitt liv. 

Nå har statsråden
vist til at det f.eks. mellom Ullevål universitetssykehus og bydeler
er faste fora, både administrativt og faglig. Ser statsråden
for seg noen form for avrapportering, en slags utsjekking, et slags tilsyn,
for å se hva som kan skje gjennom disse fora for at vi ikke skal komme
i nærheten av det jeg har beskrevet som aldersapartheid? Som jeg sa
i mitt spørsmål til statsråden, må vi ikke komme
i den situasjonen at det ikke blir verdighet for eldre med komplekse sykdomsbilder
i livets sluttfase. Ser statsråden for seg en måte der en aktivt
kan sjekke ut disse pasientene? Jeg stiller spørsmålet fordi
andre statsråder i andre sammenhenger nettopp har valgt denne litt
aktive tilsynsformen, slik at man er på hugget i forhold til de spørsmålene
som vi nå behandler i denne spørretimen. 

