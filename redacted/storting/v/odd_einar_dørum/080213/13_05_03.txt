 Jeg har dette
spørsmålet til statsråden: 

«Vi har mange
graverende og sjokkerende eksempler på eldre og syke mennesker som
har blitt skrevet ut fra Ullevål universitetssykehus uten å
være ferdig utredet. Dette uttalte bydelsoverlegen i Nordre Aker.
Virkeligheten bak en slik beskrivelse bidrar ikke til å sikre verdighet
for eldre med komplekse sykdomsbilder. 

Hva vil statsråden gjøre
for å bedre samarbeidet mellom det statlige og det lokale helsetilbudet
for syke eldre i livets sluttfase?» 

