 Jeg takker for et grundig svar. Det er nå ca. 16 år siden
tidligere statsfysikus i Oslo Fredrik Mellbye og en kollega av ham som tidligere
hadde vært fylkeslege i Hedmark, stoppet meg og sa: Det praktiseres
aldersapartheid i Norge. Med det siktet de til at eldre mennesker ofte blir
statistikk, og fordi sykdomsbildet er komplekst, blir det ikke møtt
på den måten som det skal. Nå har statsråden vist
forskjellige måter å gjøre det på. 

La meg
stille dette ene spørsmålet slik: Hva vil statsråden
gjøre med det hun sa i sitt innlegg, at hun vil følge spesielt
med når det gjelder inn- og utskriving, at det er faste fora i Oslo?
Hva vil hun gjøre for at vi ikke skal oppleve at noen skal kunne
si at vi praktiserer aldersapartheid i vårt land? 

