 Statsråden og jeg deler oppfatningen
om at det er noen sårbare fag som det er klokt å ta vare
på, kanskje ikke ut fra så stor etterspørsel i
arbeidsmarkedet, men for å verne om kulturarv
og den allmenndanningstradisjon som jeg er sikker på at
vi begge deler, og som vi skal forsvare.

Jeg er, som sagt, glad for det som nå har
skjedd i Buskerud. Etter at man ikke hadde linje å tilby
denne høsten, så prøver man igjen neste år.
Jeg tror det har vist seg tidligere at det har vært sårbart.
Det å finne fram til andre finansieringstilskudd
er åpenbart nødvendig, og i den sammenheng har
landslinjene vært en måte å ordne
det på.

Vil statsråden gjennom kreativ
tenkning klare å finne andre svar, er ingenting
bedre enn det. For min del er jeg opptatt av løsningen,
og av at det tilbudet som har vært der, skal kunne videreføres.
Så jeg sender bare med statsråden på hans
rundtur i Norge – som jeg synes er en klok måte å jobbe
på politisk, forresten – det kanskje å tenke på løsninger
her også. Kanskje det fins løsninger på en
annen måte enn hva jeg har tenkt til nå.
Så langt har min fantasi bare strukket seg til
landslinjen. Jeg er åpen for at statsråden kan
finne løsninger som jeg ikke har klart å finne
fram til.

