 Jeg takker statsråden for et svært
grundig og engasjert svar, som bekrefter det jeg hadde håpet
på, nemlig at det også på dette
området skulle være mulig å holde
en dialog mellom opposisjon
og regjering, fordi dette er en del av nordområdepolitikken.
Jeg har tidligere opplevd at det har vært mulig med utenriksministeren
når det gjelder spørsmål om rettsvitenskapelig
forskning i nordområdene.

Kunnskapsministerens svar nå forteller
meg at han tar ansvar som kunnskapsminister, selv om jeg er klar
over at dette hører inn under forskjellige departement.
De signalene han beskriver direkte overfor meg, ved svaret her i stortingssalen,
synes jeg er positive og lovende. Så jeg ønsker bare å gi
uttrykk for at når vi tar det opp her, er det ikke
fordi vi kappløper om velgere, men fordi vi i fellesskap
prøver å holde trykk på fokus på noe
som er viktig for landet og viktig for den generelle nordområdestrategi, viktig
for forskning og viktig for klimaforskningen spesielt.

Jeg vil erklære meg svært
fornøyd med det svaret som statsråden
har gitt.

