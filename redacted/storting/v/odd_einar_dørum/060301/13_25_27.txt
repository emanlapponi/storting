 Jeg tillater meg å stille dette spørsmålet
til kunnskapsministeren:

«Det norske forskningsnærværet
i Ny-Ålesund er svært sentralt med hensyn
til viktig norsk og internasjonal klimaforskning
og -overvåkning i nordområdene. Investering i
infrastruktur og tilretteleggelse for forskningsaktiviteter i Ny-Ålesund
har vært betraktelig de siste årene, men likevel
er antallet norske forskerdøgn redusert med ca.
35 pst. siden 2003.

Hva vil statsråden gjøre
for å øke den norske forskningsinnsatsen
i Ny-Ålesund, blant annet ved Zeppelinobservatoriet?»

