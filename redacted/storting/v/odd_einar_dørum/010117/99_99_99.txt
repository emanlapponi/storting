 Jeg tillater meg å stille dette spørsmålet
til kommunal- og regionalministeren:

«I Hamar Arbeiderblad 11. januar 2001
kan en lese at det vil ta fra 2 til 4 måneder å behandle
søknad om arbeidstillatelse for 8 australske sjukepleiere
til Sentralsjukehuset i Hedmark. De har gått gjennom språkkurs,
det praktiske er ordnet, og de er satt opp på vakter fra
slutten av januar. 

Mener statsråden det er tvil om innvilgelse
av arbeidstillatelse, og at den lange behandlingstiden er nødvendig?»

  Jeg er klar over at statsråden ikke
kan instruere i enkeltsaker. Når jeg har formulert spørsmålet
som jeg har gjort, er det fordi innsikt i forvaltningens praksis
er et godt utgangspunkt for å påvirke forvaltningens
regler, og jeg oppfattet at statsråden nettopp har tatt
initiativ for å få den innsikten. Jeg håper
at statsråden fortsetter med det, og jeg ser det som positivt
det hun har sagt. Kan en, etter det hun har sagt, påregne
at det blir satt opp spilleregler på en slik måte
at mer kurante arbeidsinnvandringssaker kan gå fortere,
slik at man ikke putter alt i den samme køen, men at man
prøver å sortere saker etter vanskelighetsgrad?
For utlendingsforvaltningen har familiegjenforeningssaker, de har
asylsaker, og de har arbeidsinnvandringssaker. Jeg oppfattet statsråden
som positiv tidligere til å gjøre noe med regelverket
på arbeidsinnvandring.

  La det være tillatt for en gammel
sosialarbeider og for en med annen type erfaring å antyde
at man kan følge det krigskirurgiske prinsipp: Noe er håpløst,
noe er midt imellom, og noe er lett. Men jeg oppfatter at statsråden
faktisk er i gang med den typen aktivitet, og jeg erklærer
meg tilfreds med det.





                

