 Jeg tillater meg å stille dette spørsmålet
til miljøvernministeren:

«Fylkesmannen i Akershus har gitt
Frogn kommune anledning til å åpne opp
for næringsutvikling i et område på i
alt 825 dekar i Nordskog, et sammenhengende og foreløpig
urørt grøntareal i den kommunen i Akershus som
har minst friareal pr. innbygger.

Vil statsråden være
villig til å ta et skritt for å sikre
det omtalte grøntarealet, og i stedet tillate næringsutvikling på steinfyllingen
ved E6 på Horgen?»

