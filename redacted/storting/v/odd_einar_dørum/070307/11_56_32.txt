 Jeg takker for svaret, men jeg må innrømme
at det fortoner seg ganske forunderlig. Når man
først har vært i Frogn og sett det grøntområdet
som nå skal brukes til næringsutvikling, og samtidig
har vært på steinfyllinga som følger
en vei hvor det er mulig å gå av en buss og komme
kollektivt til området, er det ganske forunderlig
at det ene området vernes som steinfylling, mens det andre
området tillates å bli redusert – fra
grøntområde til næringsutvikling.

Jeg synes også det er riktig å gjøre
statsråden oppmerksom på at ved fylkesbehandlingen
av saken var man på fylkeskommunalt hold ikke
kjent med innsamlede underskrifter. Det er også reist
spørsmål om hvorvidt det har vært gjort
en tilfredsstillende konsekvensutredning
i forbindelse med grøntområdet.

Det er meget mulig at alle formalia
teknisk sett er på plass, men ved studier i felten
blir kontrasten stor. Mens steinfyllinga langs hovedveien, som er
lett tilgjengelig, skal vernes og ikke tillates brukt
til næring, skal grøntområdet brukes
til næring. Det blir en merkelig form for politikk. Der
det var mulig å se ting i en sammenheng, gjør man
det ikke. Jeg vil stille spørsmål om ikke
statsråden ser at dette er et tankekors.

