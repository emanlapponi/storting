 Jeg tillater meg å stille dette spørsmålet
til kunnskapsministeren:

«Kunnskapsdepartementet har nylig
fastsatt en ny forskrift om stipendiaters ansettelsesvilkår.
Fram til nå har det vært mulig for stipendiater å akkumulere
sykefravær av kortere varighet og få tiden lagt
til i stipendiatperioden. Denne muligheten er nå fjernet.
Dette tiltaket synes å kunne ramme stipendiater med kroniske
sykdommer urimelig hardt, siden man ikke lenger vil ha
muligheten til å se slikt sykefravær «under
ett».

Vil statsråden vurdere noen
tiltak for å rette opp denne urimeligheten?»

