  Jeg takker for svaret.

Politikken har mange arenaer. Det er en arena
for reflektert dialog. Det er en arena for seriøs og kontant
opposisjon, og det er en arena for noe midt imellom. Dette er arenaen
for en nødvendig dialog, for jeg tror at det er viktig.
Så statsrådens svar om at det er tatt initiativ,
det gleder meg. Jeg vil bare oppfordre
til at man i det samarbeidet mellom
to viktige departement legger til side enhver tanke – tanker
som jeg antar at statsråden ikke har – om
hvem som har hvilken politisk farge, når man setter seg
ned sammen med f.eks. Oslo kommune, noe som er logisk, med
den store minoritetsandelen Oslo kommune har, og når
Regjeringen nå satser både i Groruddalen
og i Søndre Nordstrand, og Drammen kommune. Da vil man
komme veldig tett inn på de gruppene som statsråden
snakket om i svaret til meg. Hvis nå den dialogen som er
skapt, kunne utvikles til også å omfatte
disse viktige kommunene, med det store antall barn som er der, kunne
vi kanskje komme et skritt videre i å fremme en politikk
som bedre sikrer oss hvordan vi lever med et flerkulturelt Norge
med rettigheter og plikter for alle, men også i å fremme
de idealene som jeg synes statsråden har presentert veldig
skikkelig i sitt tilsvar til meg.

