 Jeg ser selvfølgelig positivt på det
som statsråden har uttalt om Økokrim, og deler
det bra. Men gjennom kontakt med bransjen er jeg kjent med at de også er
avhengige av det som skjer i de enkelte politidistriktene. Bransjen
har orientert meg om at de f.eks. har hatt et svært konstruktivt
møte med Hordaland politidistrikt, for å etablere
arbeidsformer som er gjensidige og gode, slik som også statsråden
trekker opp.

Jeg har selv vært til stede på møte
hvor jeg med bekymring har måttet lytte til f.eks. evnen
og muligheten ved landets største politidistrikt, nemlig økonomiavsnittet ved Oslo
politidistrikt, til å ta disse sakene. Jeg vil rett og slett
oppfordre statsråden sterkt til gjennom
sitt praktiske håndverksarbeid – jeg
vil si det på den måten – å se
på hvordan denne enheten er, om den er godt nok organisert, om
man har konsentrert behandlingen av saker nok,
om saker som kanskje legges ut til bydelsstasjoner, skulle vært
sentralisert. Jeg vil rett og slett be statsråden følge opp
dette konkret, også her i Oslo. For blir terskelen
lav her, er veien også lettest her
til den organiserte kriminaliteten.

