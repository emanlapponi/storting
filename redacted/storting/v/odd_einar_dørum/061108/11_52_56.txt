 Jeg tillater meg å stille dette spørsmål
til justisministeren:

«Forsikringssvindel er et stadig økende
problem. Omfanget er anslått til å være
stort, med betydelige mørketall. Dette innebærer
store kostnader for forsikringsselskapene, forbrukerne og samfunnet
for øvrig. Bare et mindretall av svindelforsøkene
blir avslørt og rettslig forfulgt.

Hvilke tiltak vil statsråden treffe både
for å motvirke forsikringssvindel generelt og for å sikre
at anmeldte forsikringssvindler blir fulgt opp av politi og påtalemyndigheter?»

