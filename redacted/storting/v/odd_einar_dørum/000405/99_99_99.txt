  Jeg tillater meg å stille dette spørsmålet
til samferdselsministeren:

«E6 mellom Ryenkrysset og Bryn i Oslo
er antakelig den stamveistrekningen der flest mennesker utsettes
for støy.

Hvilke tiltak vil bli fremmet for å avbøte
situasjonen?»

  Jeg takker statsråden for svaret.
Han og jeg har en felles virkelighetsbeskrivelse av strekningen. 

Jeg velger å ta opp denne strekningen
fordi vi i Stortinget ofte behandler stamveistrekninger – som
er viktige nok – som går gjennom områder
hvor det bor langt færre mennesker, og hvor det ofte er
vilje til å bruke betydelige midler for å sørge
for at man ikke skal belaste miljøet. 

Mitt spørsmål går
på om statsråden er beredt til å vurdere
om det kunne være egnet å legge veien mellom Ryenkrysset
og Bryn i en tunnel for å avlaste dette området, og
la det være et element i det vurderingsgrunnlag som inngår
i det arbeidet som jeg oppfatter prisverdig er satt i gang, og som
jeg er enig med ham i når det gjelder det kortsiktige,
og hva som er gjort. Mitt spørsmål er: Må ikke
en slik miljøtunnel innenfor dette området – nettopp fordi
det er en stamvei, og fordi vi vet at tunneler diskuteres på stamveistrekninger
andre steder – også være relevant i storbyen
Oslo, når det er så mange mennesker det er snakk
om?

  Jeg har dyp forståelse for at statsråden
ikke kan svare på spørsmålet om tunnel,
for det er knapt nok utredet. Men tanken må jo fødes
et sted, og den er født lokalt blant engasjerte mennesker. 

Jeg vet at Statens vegvesen Oslo er opptatt
av å foreta en konsekvensvurdering i området,
og jeg oppfatter statsrådens prinsipielle svar som også å akseptere
de miljøutfordringer som eksisterer i storbyområder. 

Jeg vil nøye meg med – jeg
har ikke noe tilleggsspørsmål – å formulere
det på følgende måte: Jeg håper
at statsråden kan ta med seg nettopp en slik vurdering – det kan
tenkes at det alt i alt er det riktige. 

Det er svært spesielt at man har en
stamveistrekning gjennom et storbyområde, fordi det er
så mange mennesker som utsettes for miljøbelastning.
Det var derfor jeg dristet meg til å si «antakelig
den stamveistrekningen» hvor dette er tilfellet. På andre
stamveistrekninger er det andre belastninger. Ofte kommer disse
i fokus når de f.eks. splitter små bygdesamfunn – det
gjelder bl.a. E16 i Hordaland – men jeg føler
også at når man splitter bysamfunn, er det svært
viktig at problemstillingen om å verge dette bymiljøet
blir satt på dagsordenen, og jeg oppfordrer statsråden
til å ta det med seg. 

