 Takk for svaret.

Jeg tror det er mange kvinner som imøteser
denne kartleggingen. Det er viktig, som statsråden framholder,
at brukerperspektivet blir holdt høyt, for det er brukerne
som kjenner det på kroppen, bokstavelig talt.

Etter min mening er veldig mange kvinnesykdommer undervurdert,
og mange er det forsket lite på. Dette fører igjen
til dårligere oppfølging av mange kvinner og mye dårligere
behandling.

Er statsråden enig i at individuell
og fleksibel hjelp kan være forebyggende, og
at færre kvinner da blir sykmeldte eller varig
uføre på grunn av bekkenløsningsproblemer?

