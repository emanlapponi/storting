 Jeg tillater meg å stille følgende
spørsmål til helse- og omsorgsministeren:

«Mellom 35 og 45 pst. av alle
gravide kvinner rammes av bekkenløsning i løpet
av svangerskapet. Mange av disse trenger bistand i hjemmet under
og i etterkant av fødselen. Da Dokument nr. 8:33 (2004-2005)
var oppe til behandling i Stortinget, ble Sosial- og helsedirektoratet
bedt om å utføre en kartlegging i landets kommuner
av behovet for praktisk bistand i hjemmet. Denne kartleggingen er ennå ikke
gjennomført.

Kan statsråden gi nærmere
opplysninger om tidspunkt og gjennomføring av denne kartleggingen?»

