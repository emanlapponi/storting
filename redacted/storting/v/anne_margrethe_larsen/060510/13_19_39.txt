 Jeg har følgende spørsmål
til arbeids- og inkluderingsministeren:

«Det er av avgjørende betydning
for kommunene å ha så forutsigbare rammebetingelser
som mulig for å kunne planlegge og gjennomføre
tiltak i opplæringssektoren på en best mulig måte.
Blant annet gjelder dette i forhold til obligatorisk norskopplæring
for beboere i asylmottak. Enkelte kommuner opplever
betydelig usikkerhet i forhold til dette.

Vil det bli gjeninnført obligatorisk
norskopplæring for alle
beboere i asylmottak, også for
dem som ikke har fått oppholdstillatelse, og
når vil dette eventuelt tre i kraft?»

