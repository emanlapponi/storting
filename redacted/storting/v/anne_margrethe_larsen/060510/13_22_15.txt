 Jeg takker statsråden for et positivt
svar.

Venstre mener nemlig at nåværende
finansiering for personer med oppholdstillatelse
er veldig lite forutsigbar. Dersom mottaket f.eks. gir
en person norskopplæring
fra januar til mars, og personen flytter, må mottaket sende med
denne personen sju åttendedeler av tilskuddet til undervisningen.
Dette gir driftstap og vanskelige tilsettingsforhold for norsklærere,
men også ofte utsettelse av start for
norskopplæringen.

Ser statsråden at dette gir store
driftsvansker for asylmottak og kommuner, og at flyktninger og innvandrere dermed
får et dårligere tilbud?

