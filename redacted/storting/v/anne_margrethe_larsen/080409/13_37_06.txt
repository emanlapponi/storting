 Mitt spørsmål går til helse- og omsorgsministeren:




«Noen eldre sykehjemspasienter blir rammet av resistente gule stafylokokker, MRSA. Smitteretningslinjer tilsier ca. 5 uker i isolat. For mange er dette en stor belastning, en følelse av tvang. En 91 år gammel kvinne fikk nylig påvist smitte uten å være syk, og er i isolat én måned. Rommet er uten telefon, radio og TV, hun har ikke kunnet bevege seg og har bare sporadisk personellkontakt. Pårørende merker en klar mental reduksjon. 




Vil statsråden sørge for nye forskrifter for isolats rominnredning, aktivitet og omsorg?»




