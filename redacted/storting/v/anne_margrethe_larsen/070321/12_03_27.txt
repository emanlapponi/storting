 Jeg tillater meg å stille følgende
spørsmål til fiskeri- og kystministeren:

«Det er svært tett skipstrafikk
i Skagerrak med gjennomsnittlig 40 lasteskip
og 18 tankskip hvert døgn, langt flere tankskip enn f.eks.
på finnmarkskysten. Økt skipstrafikk gir økt
risiko for uhell og oljeforurensning. To år etter
at «Fjord Champion» havarerte i Søgne-skjærgården,
er ennå ingen døgnbemannet slepebåt
på plass. Utredningen om kystberedskap er forlengst ferdig.
Folk i Agder og ansatte i Kystverket er bekymret.

Hva vil statsråden gjøre
for å forbedre slepebåtberedskapen på Agderkysten?»

