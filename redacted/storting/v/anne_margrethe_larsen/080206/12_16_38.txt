 Mitt spørsmål rettes til justisministeren: 




«Departementet har sendt på høring endringer i forskrift 16. desember 2005, Forliksforskriften. Tidligere endringer fra 2007 medførte bortfall av godtgjøring for tapt arbeid og reiseutgifter, og det nye forslaget vil ytterligere redusere satsene for forliksrådsmedlemmer. For selvstendig næringsdrivende vil hvert møte gi betydelige tap av inntekter, og nødvendige kurs, forberedelser og etterarbeid blir ikke godtgjort. Flere vil nå trekke seg fra dommerverv. 




Vil Justisdepartementet svekke forliksrådet som rettsinstans?» 




