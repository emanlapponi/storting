 Jeg er glad for at statsråd Storberget vil ta med seg disse signalene, for det er urovekkende signaler jeg får fra flere kommuner i Vest-Agder. Mange opplever dette som en gradvis svekkelse eller nedvurdering av forliksrådene, hvilket statsråden mener det ikke skal være. 




Det at disse forliksrådsmedlemmene nå blir valgt fra 1. mai 2008 til 1. januar 2012, gjør at de føler at de er blitt valgt på feil grunnlag når det skjer endringer underveis i deres periode. 




Jeg vil følge opp denne saken videre, men ser departementet faren ved å miste gode dommere her? Og hva vil departementet gjøre for å beholde gode forliksrådsmedlemmer? 




