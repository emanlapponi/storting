  Jeg tillater meg å stille følgende
spørsmål til miljøvernministeren:

«Den omfattende tareskogdøden
langs kysten blir av forskere betegnet som en miljøkatastrofe.
Nye målinger viser at 50 pst. av tarevegetasjonen fra Lindesnes
til Bergen og hele 90 pst. på strekningen Oslo–Kristiansand
er forsvunnet. Forskere beskriver et økosystem i ubalanse, med
store konsekvenser for fiskeyngel og skalldyr, men kjenner ikke årsakene
til dette miljøproblemet.

Hvilke tiltak vil statsråden iverksette
mot tareskogdøden?»

