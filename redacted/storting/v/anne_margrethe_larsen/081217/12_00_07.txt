 Jeg takker for svaret, selv om det kanskje ikke var helt slik som jeg hadde
                     ønsket. 

Arbeidet med en undersjøisk tunnelforbindelse mellom Hidra og fastlandet har
                     pågått i mange år, og det er tverrpolitisk enighet om dette prosjektet. Men nå
                     synes nok mange av oss at det drar ut med de prinsipielle avklaringene og den
                     videre framdriften, selv om statsråden sier at her kan det bli fylkeskommunalt. 

Spørsmålet om bompengesøknad er faktisk avgjørende for om driftstilskuddet gis
                     i 20 år. Kan samferdselsministeren i dag anbefale Statens vegvesen Region sør å
                     sende en bompengesøknad som innebærer netto driftstilskudd i 20 år? 

