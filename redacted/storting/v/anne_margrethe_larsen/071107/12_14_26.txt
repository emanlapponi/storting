 Jeg takker statsråden for svaret.
Dette var positive signaler, og jeg vil gjerne følge opp
litt det siste du nevnte.

Trafikkstasjoner har som nevnt fått
et gradvis redusert tilbud, og det gir mindre brukertilgjengelighet.
Nettopp i Lista- og Flekkefjord-regionene har dette ført
til at oppkjøring på motorsykkel må skje
i Kristiansand eller i Egersund, som innebærer
en kjørelengde på 15–20 mil, fordi man
altså ikke har sensor. Dette er en samfunnsøkonomisk
og miljømessig dårlig løsning, synes
jeg.

Du nevnte at det kunne være
mulighet for en ambulerende sensor. Vil vedkommende kunne komme
til Flekkefjord noen dager pr. måned og foreta
den nødvendige oppkjøringen? Dette ville være
en konstruktiv og fleksibel løsning for veldig mange trafikkstasjoner
i Norge.

