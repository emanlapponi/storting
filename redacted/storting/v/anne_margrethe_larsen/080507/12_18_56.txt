 Jeg takker
statsråden foreløpig for svaret. 

Ifølge de beregningene
jeg har innhentet fra Statistisk sentralbyrå, vil man i 2025 kunne
mangle 26 000 helse- og omsorgsarbeidere. Det er et stort tall, og det gir
store utfordringer til både samfunnet, videregående skoler og
rådgiving i ungdomsskolen, som statsråden nevnte. Med et stort
antall eldre og tverrpolitisk enighet om at vi skal ha en klar kvalitetsforbedring
i eldreomsorgen, har vi en ganske lang vei å gå. I dag har mange
sykehjem ufaglærte ansatte. 

Ser statsråden at manglende
kvalifisert personell truer kvaliteten på eldreomsorgen i kommunene,
siden man ikke klarer å skaffe nok kvalifiserte helsearbeidere? 

