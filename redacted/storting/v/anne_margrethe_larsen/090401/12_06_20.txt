 Jeg takker statsråden for svaret.


Det synes nemlig som at kvinner i mange henseender taper i helsekampen, og at kvinner ofte ikke får likeverdig behandling når det gjelder helsetjenester. Menns og kvinners helsesymptomer er forskjellige, og lik behandling er ikke det samme som likestilt behandling – det er jeg helt enig i. Kvinner har oftere kroniske sykdommer, mer sammensatte problemer enn menn, problemer som tradisjonelt har lavere status enn sykdommer hos menn.


Mener statsråden – i forhold til det svaret han har gitt – at helsevesenet tar høyde for dette, og har dette noe å gjøre med holdninger som vi må bearbeide?


