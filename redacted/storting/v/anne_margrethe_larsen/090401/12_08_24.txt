 Helt i orden.


Jeg takker igjen for svaret, og er veldig enig med statsråden i at dette med kunnskap er svært vesentlig i denne settingen.


Midler til forskningsrådene, sykehusene og helseforetakene til øremerket forskning på kvinnehelse er svært viktige tiltak, og det vil jeg støtte Regjeringen og statsråden i. Jeg forventer at det blir satt enda sterkere søkelys på dette med helsetjenester til kvinner. De føler ofte at de ikke blir hørt, ikke blir tatt på alvor med sine symptomer. Som statsråden nevnte, er det helt andre symptomer ved hjerteinfarkt hos kvinner, ved Bekhterevs sykdom og mange andre sykdommer enn hos menn. Det er for lite forskning på dette. Jeg forventer også en tydelig satsing på økonomi når det gjelder forskning på kvinnesykdommer og likebehandling. Når mener statsråden vi kan forvente resultater av denne forskningen og likebehandlingstiltak i helsevesenet?


