 Sjølv om det ikkje vart
utarbeidd eit regelverk då, vart det starta på,
og det var ein samferdselsminister som var handlekraftig nok til å få gjennom
gassferjedrift den gongen. Det ventar eg at det er denne gongen
også, ut frå dei signala som vert gjevne her.

Eg har eit spørsmål som går
litt vidare når det gjeld LNG-gass på skip. Dette
er ein ny teknologi som har vore prøvd ut ganske
lite. Det har, slik som eg kjenner det, vore på supplyskip
og nokre ferjer. Ser samferdselsministeren, saman med næringsministeren,
dette som ei mogleg teknologiutvikling som norske
skipsverft kan ha profitt på i framtida, når det
store presset på skipsverfta vert vekke ein gong – vi
veit det går opp og ned? Næringsministeren har
i dag hatt problem med å vise til nye
satsingsområde. Dette kunne vere eit nytt satsingsområde
for skipsindustrien vår.

