 Jeg ønsker å stille
følgende spørsmål til miljøvernministeren:

«Staten påvirker miljøet
indirekte gjennom sin innkjøpspolitikk. Offentlige virksomheter
kjøper varer og tjenester for over 200 milliarder kr hvert år.
Ved å foretrekke de mest miljøvennlige
alternativene kan staten bidra til en vridning av produksjonen i
mer miljøvennlig retning.

Hvilke initiativ vil Regjeringen
ta for at produkter av gjenvunnet materiale prioriteres ved innkjøp
i offentlige virksomheter?»

 Tusen takk for et veldig godt svar.

Jeg er glad for at miljøengasjementet
hos statsråden er så stort, og at man følger
opp det Venstre-initiativet fra Bondevik I som heter Grønn
Stat. Jeg har også stor sans for at man ønsker å bruke
markedet til miljøets beste.

Oppfølgingsspørsmålet
mitt er om statsråden føler at alle
strukturer i staten, også de som tradisjonelt ikke
har hatt noe miljøengasjement og miljøkompetanse
i sin midte, føler at dette er noe de skal være
med på.

