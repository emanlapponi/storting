 Venstre har stilt spørsmål når det gjelder konsekvensutredningene på Nordland VI til statsråden tidligere, og da svarte han:


«Jeg finner det ikke problematisk å forholde meg til de rammene for åpning av områder …».


Tidligere i spørretimen i dag sa statsministeren at det var uklokt å bruke så gamle konsekvensutredninger, litt fordi at teknologi og annet hadde endret seg.


Står statsråden fortsatt på sitt, at konsekvensutredninger fra 1994 fremdeles er gode nok, og at det bare er å begynne å bore til høsten i dette området utenfor Røst? Eller er han enig med statsministeren, som sier at det er uklokt å bruke så gamle konsekvensutredninger?


