 Jeg har et spørsmål til olje- og energiministeren:


«I et intervju med Avisenes Nyhetsbyrå 24. januar uttaler olje- og energiministeren: «Det er påfallende hvor mange det er som åpenbart aktivt ønsker å misforstå det jeg har sagt. Jeg blir tillagt andre meninger og intensjoner enn det jeg har». Bakgrunnen er Borten Moes uttalelser på Sandefjordseminaret: «La oss i første omgang få mer aktivitet i allerede åpnet areal i det nordøstlige Norskehavet, inklusive åpnet del av Nordland VI. Dette kan skje fra høsten av.»


Hva er det statsråden føler seg misforstått på?»


Øyvind Korsberg hadde her overtatt presidentplassen.


