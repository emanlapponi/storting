  Min erfaring fra skoleverket er at tidligere
ble gratisprinsippet håndhevet av gode, dyktige lærere,
som av og til la giroer for frivillig innbetaling i noen
sekker, men av og til lot være å legge
dem i andre sekker. Så fattet vi et stortingsvedtak som
har blitt oppfattet som å være veldig
rigid i forhold til den lokale forvaltningen. Hvis man legger det
f.eks. til dem som også har budsjettansvaret
for den enkelte skole, vil man kanskje få mer sammenheng mellom
de ønskene man har, f.eks. å reise på turer,
og de bevilgningene den lokale skolen også får.
Tror ikke statsråden at det vil være
en god ansvarsfordeling å legge håndhevingen av
dette lokalt i stedet for å gjøre det via sentralgitte rundskriv?

