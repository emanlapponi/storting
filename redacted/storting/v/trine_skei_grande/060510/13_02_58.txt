 Jeg takker statsråden for svaret.

Jeg er enig i de prinsippene som statsråden
nevnte til å begynne med, og som bygger på de
prinsippene som gode, gamle Venstre-høvdinger og ideologer
utarbeidet da de laget den offentlige norske skolen. Ofte
ser vi at håndhevingen i dag bygger på at man ønsker å gå rundt
et stortingsprinsipp med fiffige løsninger.

Er det ikke slik at statsråden
kunne tenke seg å vurdere hvorvidt håndhevingen
av gratisprinsippet og regelverket burde
ha vært mer lokalt utformet for å imøtekomme
lokale løsninger. Lokalt ønsker man også å holde
gratisprinsippet høyt, men man ønsker å finne
de gode løsningene som gjør at man ikke
får forskjeller i skolen. Er ikke statsråden åpen
for en mer lokal håndheving av gratisprinsippet?

