  Jeg vil takke statsråden så mye
for svaret, og er veldig glad både for de initiativene
hun har tatt, og for at hun deler min holdning.

Jeg har bare ett oppfølgingsspørsmål.
Dem jeg har vært spesielt opptatt av i forbindelse
med mitt spørsmål, er de som får midlertidig
bevis. Nå har jo parkeringspolitikken begynt å utvikle
seg til å bli en del av hele bilpolitikken til
en kommune, der man ønsker å begrense
parkeringen sånn at alle som har et alternativ
i kollektivtransporten, bruker det, mens bilen brukes av dem som
trenger det. Og de som absolutt trenger bilen, er de som har bevegelseshemninger.
Det spørsmålet jeg da har til statsråden,
er om statsråden vil forsikre seg om at de gruppene som
trenger midlertidig bevis – de som ikke har en
langvarig funksjonshemning, men en kortvarig – også blir
ivaretatt i det arbeidet som er satt i gang.

