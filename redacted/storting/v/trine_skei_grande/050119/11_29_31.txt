  Jeg takker statsråden. Jeg syns det
er betryggende at hun ikke skal la noen steiner være uvendt.
Jeg er også helt enig med statsråden i at barnet
skal være i fokus, og i at det i de fleste historiene vi
har hørt om, nok sikkert går «den andre
veien». De fleste historiene jeg har hørt, og
de henvendelsene jeg har fått om dette, går nok
også den andre veien. Men det betyr ikke at urettferdigheten
overfor dem som har lyst til å være «ordentlige» fedre,
føles mindre, sjøl om det tradisjonelt kanskje
har vært flere fedre som har droppet avtaler, enn som har
vært frustrert over ikke å få holdt dem.

Kan statsråden forsikre meg om at
hun fortsatt skal ha dette i fokus, sjøl om de fleste historiene
kanskje går den andre veien?

