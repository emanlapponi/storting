 Jeg vil først takke for svaret. Jeg
er glad for at også statsråden sier
at dette er noe hun vil komme tilbake til.

Dette er tøffe saker for dem det gjelder.
Det er også veldig viktig at instanser som skal
ta slike tøffe avgjørelser, har tillit. Jeg er
enig i statsrådens bemerkninger om at det også er
viktig at de har kompetanse, selvfølgelig.

Vi lever i et land som har mange tette, små lokalmiljøer,
som kan bidra med både gleder og sorger i slike
saker. Det at man har tette, små miljøer, gjør
at man kan hjelpe hverandre, men det er også utfordrende.
Jeg lurer derfor bare på om statsråden
kan utdype om hun er enig med meg i at det er viktig å ha
tillit, men at det også er noen spesielle
utfordringer i Norge, med vår
samfunnsstruktur, med hensyn til å skape den tilliten.

