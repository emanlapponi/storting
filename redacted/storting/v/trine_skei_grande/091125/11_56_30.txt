 Jeg takker for svaret. 

Min bekymring handler ikke om byggene på Aker. Venstres nostalgi er ikke knyttet til
              selve bygningsmassen på Aker. Venstres bekymring er befolkningen i Groruddalen. Den
              folkekampanjen som har begynt nå, tror jeg først og fremst baserer seg på et
              engasjement for at man skal være sikker på at man har et godt helsetilbud, og ikke for
              selve bygningsmassen på Aker. 

Så mitt spørsmål til statsråden blir om Groruddalens befolkning kan være sikker på at
              de ikke blir overført til et sykehus som ikke er i stand til å motta dem på det
              tidspunktet, og om statsråden kan forsikre Groruddalens befolkning om at de ikke vil
              bli overført til et sykehus som ikke er i stand til å ta imot de utfordringene de
              bringer til torgs. 

