 Jeg har lyst til å gå litt dypere her. Storbybefolkningen har noen utfordringer som
              er annerledes enn for andre deler av befolkningen. En av utfordringene er at vi har en
              mer flerkulturelt sammensatt pasientmasse. Storbyprosjektet orienterte oss om at de
              jobber med et eget prosjekt for å bygge opp kompetansen på Ahus på det området. Noe
              annet som er en viktig del av Oslos spesielle utfordringer, handler om
              rusproblematikk. Rusproblematikken i Oslo er spesiell. Det å forholde seg til
              rusproblemer som et helseproblem, betyr at du må se hele mennesket. Du må ha
              helhetlige tilbud. Med all respekt er ikke Ahus’ hovedfokus den type problematikk og
              den type rusproblematikk. 

Mitt spørsmål er om statsråden vil forsikre seg om at storbyproblematikken, spesielt
              ruskompetansen, kommer inn i et slikt nytt Ahus, som skal ha ansvar for en god del av
              Oslos befolkning? 

