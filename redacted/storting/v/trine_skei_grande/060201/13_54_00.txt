  Jeg vil takke statsråden for svaret.
Jeg tror at Venstre og statsråden har ganske like
holdninger til inngangen til dette, og jeg forstår også hvorfor
de reglene ble laget når de ble laget.

Men i dag står vi overfor andre
utfordringer knyttet til dette, og
vi står overfor utfordringen at fedre som ønsker å ta
hovedparten av permisjonen, plutselig blir avspist med mindre
enn hvis mor har valgt å ta hovedparten.

Jeg skjønner at det var en positiv
diskriminering som var innfalsvinkelen den gang. Men mitt spørsmål
til statsråden er om ikke dette bør
ses på på nytt, fordi vi nå er i en annen
sosial situasjon med en annen type
fedre og en annen type mødre.

