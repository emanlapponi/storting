 Jeg takker for svaret. Jeg oppfatter det også slik at tonen hos statsråden nå var mye mer i tråd med min oppfatning enn det som er kommet fram i media, kan tyde på.


Men det jeg syns at trondheimspolitiet har etterlatt som en oppfatning i opinionen, er at dette på en måte skal brukes som en skremsel. Om man bruker varsling av arbeidsgiver på grunn av de reglementerte tingene som statsråden gjorde greie for, er det på en måte innenfor rettssystemet vårt, men det å gå ut i media og ønske å bruke gapestokken som skremsel – at du skal varsle arbeidsgiver – tror jeg ikke faller innunder den vanlige rettsoppfatningen til folk. Så jeg vil bare at statsråden klinkende klart skal si at det ikke er slik vi skal bruke dette regelverket, det er ikke det som er intensjonen med regelverket.


