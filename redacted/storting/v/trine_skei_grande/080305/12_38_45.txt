 Jeg takker statsråden
for svaret. Jeg er helt enig i intensjonene med etableringen av mottaket,
og veldig enig i oppstarten av det. Men kanskje det er tid for å evaluere
hvorvidt man har nok tiltak som stimulerer til retur ved ventemottaket,
slik som det fungerer i dag? For eksempel har ikke beboerne lov til å
ha kontakt med hjemlandet i form av telefon og annet, noe som kanskje kunne
ha stimulert til kontakt der man hadde funnet igjen familie og kunne opprettet
kontakt igjen. 

Oppfølgingsspørsmålet til statsråden
er: Er statsråden villig til å evaluere hvorvidt det ligger
gode nok tiltak i ventemottaket som stimulerer folk til retur, og som stimulerer
til kontakt med hjemlandet, som på en bedre måte kanskje hadde
motivert til retur? 

