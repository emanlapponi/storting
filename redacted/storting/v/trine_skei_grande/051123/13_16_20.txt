 Jeg vil gjerne stille kunnskapsministeren følgende
spørsmål:

«Kunnskapsløftet ble vedtatt
av et samlet storting våren 2005. Utviklingen av læreplaner
har pågått over lengre tid,
og det foreligger godkjente planer for en lang
rekke fag. Norske lærere, elever og læremiddelutviklere
har lenge forberedt seg på at Kunnskapsløftet
skal implementeres etter planen fra og med skoleåret
2006.

Kan statsråden bekrefte at vedtatte
læreplaner ikke blir endret, og at tidsplanen
for ikke-vedtatte planer blir overholdt, og hvis ikke, hvilke følger
vil det ha for reformens implementeringsplan?»

