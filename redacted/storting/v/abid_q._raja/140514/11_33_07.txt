 Jeg er enig med statsråden i at elsykkel er veldig gøy. Jeg var faktisk veldig skeptisk – jeg har syklet en del på vanlig sykkel, og jeg var veldig skeptisk til jeg forsøkte det selv for noen år siden. Det gir en sånn utrolig deilig aha-opplevelse, så jeg er veldig glad for at vi skal få tilrettelagt mer for dette.


Elsykkel er bra. Målet i Nasjonal transportplan er at all økning av transport som følge av befolkningsveksten, skal skje med kollektiv, sykkel og gange. I Sveits selges det 60 000 elsykler årlig, og målet må være å tilrettelegge for at folk skal få øynene opp for elsykkel også i Norge.


Fremskrittspartiet har sammen med Venstre kjempet for skattefradrag for at arbeidsgiver betaler kollektivkort, og vi får håpe vi får realisert det samme denne perioden også. Høyre snakket om momsfritak på elsykler på sitt landsmøte. Er statsråden villig til å tenke noe mer i disse baner, selv om jeg hører han er litt skeptisk? Hvilke andre incentivordninger kunne statsråden sett for seg for å få folk til å velge elsykkel framfor bil?


