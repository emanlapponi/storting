 Jeg takker for dette svaret, som jeg i større
grad oppfatter som positivt.

En kunne jo vært redd for det som
Bondelaget på mange måter stod for i
2002 – de så det slik at dette var en statisk
dimensjon, hvor det i første rekke måtte
legges opp til at det primært ble utnyttet ledig kapasitet
i eksisterende melkeproduksjon. Her tror jeg kanskje at en ny tid
presser seg fram – her er vi litt på hell. Vi
ser f.eks. at i Trøndelagsområdet ble ikke alle
melkekvoter som var tilgjengelige, solgt til private i år.
Dette tyder på at vi kanskje har en metningsgrad. Og etter
det jeg får høre, er mange også på vei
ut av det neste år. Det er da jeg i større grad
ser for meg dette: Er statsråden villig til å se
på avstandsreglene i forhold til samdriften, og ikke
minst på hvor lenge de må ha drevet egen produksjon
for å gå inn i samdrift – noe som ville
lettet investeringsbehovet i landbruket svært?

