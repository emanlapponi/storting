 Jeg takker for svaret.

Jeg er klar over at det er mulighet for å kjøpe
melkekvoter innenfor nyetablering
i forbindelse med den reguleringen som ministeren nevnte. Men det
er ingen tvil om at i 1997, da vi hadde de første
nedgangene, var det i hovedtrekk de som hadde en produksjon
på under 30 000 liter, som solgte. Så fikk man
en utvikling til 40 000–60 000, og nå er den på mellom
60 000 og 80 000 liter. Kvoter er et produksjonsregulerende virkemiddel,
det er vi for så vidt enig i. Vi er også enig
i at vi i en viss grad bør ha kvoter, men jeg savner noe
i svaret fra statsråden: Vi må se framover – vi
ser at det er en utvikling når det gjelder både
arbeidskraft og det å ha en fleksibilitet med hensyn til
tilpasningsmuligheter.

Ser statsråden andre former
for tilpasningsmuligheter, der vi er nødt til å ha
andre virkemidler, når vi kommer inn i en ny
tid?

