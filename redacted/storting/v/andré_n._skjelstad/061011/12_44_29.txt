 Jeg takker statsråden for svaret,
som ikke nødvendigvis var oppløftende for
de flomrammede kommunene i Nord-Trøndelag og på Vestlandet.

I Nord-Trøndelag sitter kommunene
igjen med en regning på i overkant av 7 mill. kr etter
at NVE har gjort de nødvendige sikringstiltakene – penger
som egentlig skulle vært brukt til andre oppgaver, eller
penger kommunene ikke har. Statsråden sa på sin
rundreise i de flomutsatte områdene
i vinter at ingen skulle bli økonomisk skadelidende når
infrastruktur skulle gjenoppbygges. Mener statsråden
at en kommune som den han nevnte selv, altså Grong, med
2 600 innbyggere og et allerede stramt driftsbudsjett, ikke
vil bli skadelidende ved å få 1,5 mill. kr i ekstrautgifter?
Og er statsråden villig til å legge forholdene
til rette slik at man kan se på en nedbetalingsplan for de
kommunene dette gjelder?

