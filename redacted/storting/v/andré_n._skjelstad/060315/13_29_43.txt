 Jeg takker statsråden for svaret.

Jeg vil tilføye at aldersgrensen vil
ramme tilfeldig og ikke nødvendigvis der man
hadde tenkt, som også statsråden var inne
på i sitt svar.

Da Jens Stoltenberg besøkte
Pakistan i desember i fjor, uttalte han:

«Vi
må ikke mistenkeliggjøre alle
pakistanske ekteskap, selv om noen
er tvangsekteskap. Men for ikke å mistenkeliggjøre
flertallet, må vi slå ned på dem det gjelder.
Der må vi samarbeide med pakistanske
myndigheter.»

Stoltenberg lanserte dermed tanken
om en kommisjon mellom Pakistan og Norge
mot tvangsekteskap, som Venstre synes er et godt tiltak
for å bekjempe tvangsekteskap.

Kan statsråden si noe om progresjonen
rundt arbeidet med denne kommisjonen?

