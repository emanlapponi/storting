 Eg vil stilla følgjande spørsmål
til sosialministeren:

 «Frå 1. mai 2000 vart det
lovfesta at alle funksjonshemma har rett til å få brukarstyrt
personleg assistanse, men nesten halvparten av kommunane gjev ikkje
dette tilbodet til sine funksjonshemma. No er det òg fleire kommunar
og bydelar som vil ta frå funksjonshemma dei personlege
assistentane, i strid med stortingsvedtaket.

Kva vil statsråden gjera for å sikra
at alle som kan nytta dette tilbodet, får det?»

  For Venstre har dette vore ein veldig viktig
sak, nemleg at det er brukarane av offentlege tenester – og
det gjeld og dei funksjonshemma – som i størst
mogleg grad skal definera dei behova som dei har. Så det
at dei funksjonshemma får personlege assistentar som dei
sjølve gir arbeidsrettleiing til, er viktig. 

No har ikkje kommunane ei plikt til å gi
brukarstyrt personleg assistanse, sa statsråden. Men me
meiner i alle fall at dei funksjonshemma har ein rett. Kva vil statsråden
gjera for å få ut meir informasjon om dette tilbodet, altså ikkje
berre til kommunane, men òg til brukarane om dei moglegheitene
dei har til å få sin personlege assistent som
dei kan rettleia og styra sjølve og definera arbeidsoppgåver
for, for kanskje å få ein betre og meir personleg hjelp
ut frå sine eigne behov?

  Eg er glad for at statsråden svara
at informasjonen nå skal gå ut til brukarane slik
at dei blir betre kjende med dette tilbodet. 

Me veit òg at det vil kunna dukka
opp konfliktsituasjonar når brukarane i sitt møte
med kommunen ønskjer personlege assistentar. Statsråden
var jo inne på klageordninga, at dette måtte opp
til fylkesmannen. Men kven er det som definerer om brukaren har
moglegheit til å vera ein arbeidsleiar, for det ligg òg
i krava at ein skal vera i stand til å vera arbeidsleiar
for den personlege assistenten? Kven er det som definerer om brukaren
klarar dette? Er det laga nokon retningslinjer knytte opp mot kva
kommunen kan krevja, kva brukarane kan krevja og når fylkesmannen
skal avgjera desse klagesakene? Dette vil koma, og det vil heilt
sikkert dukka opp fleire og fleire 

(Vihovde)

saker, kanskje knytte opp mot ressurssituasjonen
i kommunen.

