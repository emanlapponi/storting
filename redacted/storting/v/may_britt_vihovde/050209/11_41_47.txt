 Eg føler meg trygg på at
ein her set i gang ein veldig god prosess. No har jo òg
trusselbiletet, som vi kallar det, endra seg, i og med
at vi har fått ein mykje større oljetransport,
spesielt frå Russland og langs Finnmarkskysten.
Men òg når det gjeld det som skjer med all oljetransport
i mitt fylke, Hordaland, er det ei djup bekymring i ein del lokalmiljø over
kva som vil skje dersom det aller verste skulle henda.

Eg håper jo, i prosessen med stortingsmeldinga
og det som Regjeringa legg fram, at beredskapen er det viktigaste,
og at statsråden tek med seg dei innspela som kjem frå dei
kommunane dette gjeld, som er djupt bekymra, men som sjølvsagt
vil ha den beste beredskapen for å unngå at desse
strandsetjingsplassane og nødhamnene blir tekne i bruk.

