  Eg vil stilla følgjande spørsmål
til barne- og familieministeren:

«Jeg forventer at høringsutkastet
til endringer i gjeldsofferloven snart vil foreligge. Erfaringene
fra loven, så langt, har vært at offentlige kreditorer
ofte har vært den vanskeligste part å oppnå en
gjeldsordning med.

Vil statsråden foreslå endringer
i offentlige kreditorers hjemler slik at gjeldsofre kan oppnå effektive
gjeldsforhandlinger også med offentlige kreditorer?»

 Eg er glad for at statsråden svara
at dette høyringsutkastet nå vil bli sendt ut,
for dette er ei sak som Venstre har engasjert seg i.

Det å få ei oppmjuking slik
at offentlege kreditorar meir blir likestilte med private, er òg
eit viktig signal til dei private for å få til
reelle gjeldsforhandlingar. Det er greitt at talet har gått
ned, men det er veldig mange menneske som slit utruleg tungt i dag
når det gjeld den gjeldsordninga dei har, og når
det gjeld å få opna forhandlingar for ei meir
rettferdig fordeling.

Eg kunne ha gått inn på mange
ulike punkt i Venstres syn på den lova som gjeld, der ein
burde ha gått inn og forbetra, m.a. på femårsperioden
etterpå, det som blir kalla for sikringsperioden. Men eg
har lyst til òg å fokusera litt på barn,
på fleksibilitet når det gjeld utgifter til livsopphald
for barn, for det er veldig mange barn i Noreg i dag som
har det utruleg tungt, fordi dei har foreldre som er inne i ei gjeldsordning,
og barna på ein måte får mindre enn andre.
Kva med barns rettar? Kva med bidragsgjeld? Er det òg ting
som blir vurderte i høyringsrunden? 

