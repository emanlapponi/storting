  Eg vil stilla følgjande spørsmål
til samferdselsministeren:

 «Ferjesambandet Sunde–Ranavik–Leirvik
i Sunnhordland har hatt ein dramatisk auke i attståande
bilar. Den 25. april var det totalt 70 attståande bilar.
Både Trekantsambandet og opning av Folgefonntunnelen vil
gi endå større vekst på dette sambandet.
HSD har anbudskontrakt som gjeld for eitt år om gongen. 

Er statsråden einig med meg i at det
bør vera rom for fleksibilitet, slik at selskapet kan setja
inn materiell som gir større kapasitet dersom trafikkutviklinga
tilseier dette?» 

  Eg takkar statsråden for svaret,
for det som er gått ut til bebuarane i Kvinnherad, er jo
rett og slett at det er fare for at ein kan få redusert
kapasitet. Og sjølv om ein ikkje har hatt ein vekst, og
sjølv om ein har eit måltal på 3 pst.,
som ein kan akseptera, er det ganske dramatisk for dei som bur i
Kvinnherad og ferdast på det sambandet og er avhengige
av det, at dei må stå igjen. Når ein
får ein så sterk auke at ein har 70 bilar på ein
dag, og ein får ein auke frå dei tre første
månadene i fjor på frå 219 til 353, er
ein på ein måte med og avviser biltrafikken. Me
ser jo då eit utviklingsmønster med Folgefonntunnelen
der fleire og fleire vil kjøra over Kvinnherad for å koma
seg til dei søre delane i fylket. Men mest dramatisk er
det for dei som bur der, og som er avhengige av dette ferjesambandet. 

Men dersom statsråden seier at det
er moglegheiter for å setja inn kapasitet, veit han då om
det er gitt signal frå vegkontoret i Hordaland til HSD
om at dei har den moglegheita dersom dei ønskjer
det?

  Eg er veldig glad for den presiseringa, for
dette er eit veldig positivt signal å gi innbyggjarane
i Kvinnherad. Eg reknar også med at ein skal oppdatera
HSD på dei moglegheitene dei har.

No veit ikkje eg heller kva som skjedde den
25. april, om det var noko spesielt, men i min kontakt
med selskapet fekk eg opplyst at det var så dramatisk den
dagen –eg skulle prøva å få ut
ein del tal – og det er på ein måte uakseptabelt. 

Så gleder eg meg til å prøva
dette sambandet i morgon. Då skal eg sjå om eg
blir ein av dei som blir ståande att – men det
får me då inderleg håpa at eg ikkje blir. 





                

