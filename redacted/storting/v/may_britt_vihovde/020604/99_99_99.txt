 

(ordførar for saka): 

Bakgrunnen for denne saka er eit forslag frå Morten Lund, Odd Roger Enoksen, Synnøve Konglevoll, Torny Pedersen, Hallgeir H. Langeland, Olav Grunnar Ballo, Per Erik Monsen og Kenneth Svendsen om at energi levert frå alternative energikjelder som fjernvarme, biobrensel og varmepumper i meirverdiavgiftslova blir behandla likt med elektrisk kraft for å unngå konkurransevriding i Finnmark, Troms og Nordland.




Ein samla komite sluttar seg til ønsket om like konkurransevilkår både ut frå prinsipielle betraktningar og ut frå det faktumet at konkurransevridinga gjer at bl.a. fjernvarmeutbygging, som ville ha vore lønsamt ved like konkurransevilkår, vert fortrengt til fordel for elektrisk kraft.




Eit fleirtal i komiteen, medlemmene frå Arbeidarpartiet, Framstegspartiet, Sosialistisk Venstreparti, Senterpartiet og Kystpartiet, meiner at like konkurransevilkår best kan gjennomførast ved å gi det same fritaket for meirverdiavgift som er gitt for elektrisk kraft, og ber Regjeringa snarast leggja fram for Stortinget dei nødvendige lovendringsforslag for å sikra dette.




Mindretalet, medlemmene frå Høgre, Kristeleg Folkeparti og Venstre, ønskjer at Regjeringa vurderer korleis like konkurransevilkår best kan sikrast, ved òg å vurdera andre verkemiddel, og ber Regjeringa koma tilbake til Stortinget med eit forslag om dette.




Eg vil med dette fremja forslaget frå mindretalet.




