  Jeg vil tillate meg å stille følgende
spørsmål til samferdselsministeren:

«Omstilling og konkurranse
på veisiden gjør at vi årlig vil spare
850 mill. kr til flere og bedre veier. Konkurranseutsetting
av Gjøvikbanen, der et datterselskap av NSB vant anbudet
med over 30 pst. bedre tilbud til over 10 pst. lavere
pris, viser et stort potensial også på jernbanen.
NSB er selv tilhenger av konkurranse
og mener konkurransen har gjort selskapet bedre og gitt
passasjerene et bedre tilbud.

Mener statsråden det er riktig å stoppe
moderniseringen og konkurransen på jernbanen?»

