 Jeg takker statsråden for svaret. Når det gjelder tallene, er de faktisk hentet
                     fra Regjeringens egne dokumenter. 

Så til oppfølgingsspørsmålet. Venstre er opptatt av å få mer vei og jernbane
                     for pengene, og uten at dette skal gå ut over de ansatte – for å ha sagt det,
                     så slipper jeg å bli møtt med det igjen. 

Ser samferdselsministeren for seg at man kan legge banestrekninger ut på
                     funksjonskontrakter, slik som det er gjort for vedlikeholdet innenfor vei, for
                     på den måten å kunne stille strengere krav til bl.a. oppetider, slik at man kan
                     få klare ansvarsforhold for de ulike banestrekningene? Jeg vet at man bl.a. på
                     Gjøvikbanen er opptatt av nettopp dette. 

