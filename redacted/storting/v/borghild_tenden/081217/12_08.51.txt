 Jeg takker igjen for svaret. I mitt siste spørsmål ønsker jeg å se framover i
                     tid. 

I dagens spontanspørretime ble statsministeren utfordret på den krisepakken som
                     det nå jobbes med i Regjeringen. Statsministeren nevnte bl.a. at det kunne bli
                     aktuelt med grønne strakstiltak for jernbane og kollektivtrafikk. Min bekymring
                     er stor knyttet til Oslotunnelen, som også statsråden var inne på. Bekymringen
                     min knytter seg til at det der jobbes bare 3,5 timer pr. natt, og at de
                     kollektivreisende stadig blir forhindret i å komme til jobb og barnehage på
                     grunn av signalfeil. Samferdselsministeren sier at vi må vente til 2012 for at
                     det skal skje en bedring. Men da tenker jeg: Kunne dette være en del av
                     krisepakken, slik at anleggsbransjen kan sette inn alt de har, for å gjøre noe
                     med Oslotunnelen? 

