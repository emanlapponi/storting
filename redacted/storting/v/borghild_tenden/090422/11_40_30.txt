 Jeg takker igjen for svaret. 

Vi går en russetid i møte, og vi går en ny sommer i møte. Fra 2007 til 2008
                     økte faktisk antallet ungdomsulykker med 52 pst. Senest 18. april kunne jeg
                     lese i Asker og Bærums Budstikke at en nylig pensjonert kjøreskolelærer sier om
                     de unge: 

«De kjører for lite, har for lite erfaring og mangler forståelse for fart og
                        hvilke krefter som er i gang i trafikken.» 

Dette mener jeg – og sikkert mange med meg – er svært alvorlig nå på vårparten. 

I 2005 ble det innført en ny trafikkopplæring. Målet var at det skulle redusere
                     antall ulykker. Skal det skje en evaluering av denne trafikkopplæringen?
                     Hvordan ser statsråden på at den nye trafikkopplæringen faktisk ikke har
                     fungert slik som målet var, at den skulle redusere antall trafikkulykker? 

