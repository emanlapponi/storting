 Jeg takker statsråden for svaret,
og har følgende tilleggspørsmål: I regjeringserklæringen
er Groruddalen trukket spesielt fram som et satsingsområde
for mindre biltrafikk og forurensing. Får Posten
det som de vil med Robsrud-planen, vil det stå for en meget
stor trafikkøkning og medføre
forverring av forurensingen i Groruddalen. Det er et stort paradoks
at en statseid virksomhet av denne størrelse kan bli den
første til å knuse troverdigheten i
regjeringserklæringen vedrørende Groruddalen.

Hvordan skal befolkningen ha tillit til at
politikerne tar miljøet på alvor, dersom politikerne ikke
vektlegger miljøhensyn ved beslutninger i virksomheter
de selv eier?

