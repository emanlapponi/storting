 Jeg takker igjen statsråden for svaret.

I etterkant av raset i Hanekleivtunnelen foreslo Høyre og
Venstre å opprette et frittstående veitilsyn.
Flertallskonstellasjonen på Stortinget ville dessverre ikke
behandle dette, men ville avvente rapporten som kommer i morgen.
Tanken med et frittstående veitilsyn ble utløst
av raset i tunnelen, men for Venstre er prinsippet om
maktspredning vel så viktig – det å ha
et veitilsyn på lik linje med andre frittstående
tilsyn innenfor samferdselssektoren.

Er statsråden enig med Venstre
i prinsippet om maktspredning, og vil hun gjennomføre dette også innen veisektoren?

