 Jeg takker igjen statsråden for svaret. 

Vi er litt uenige
om hva som er årsaken til at Gjøvikbanen har lyktes så
bra. Statsråden har selv sagt i denne sal at hun har god dialog med
administrerende direktør på Gjøvikbanen. Nå etterlyser
administrerende direktør på NSB Gjøvikbanen AS en ny
organisering av drift og vedlikehold, hvor man legger større vekt
på eierskap til banen, der man organiserer det som et prosjekt, en
forretningsenhet i Jernbaneverket. Er statsråden villig - etter å
ha hatt en prøvetur med Gjøvikbanen - til å prøve
ut en ny organiseringsmodell på driften og vedlikeholdet også,
slik at NSB Gjøvikbanen AS kan få et enda større eierskap
til banen, og som direktøren sier vil være en suksessfaktor?

