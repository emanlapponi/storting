 Jeg takker statsråden
for svaret. Det var ikke overraskende, for denne regjeringen gikk jo til
valg på å stanse konkurranseutsetting. 

Så til en
statsråd fra Senterpartiet, et parti som påberoper seg å
være et sentrumsparti: Statsråden ser at Gjøvikbanen
har blitt en suksess, selv om statsråden legger noe annet i det enn
det andre ville ha gjort. De har en dyktig direktør, og de har stolte
medarbeidere. Er det da kun ideologiske grunner til at ikke også Kongsvingerbanen
kan få et løft på lik linje med Gjøvikbanen, og
på den måten få flere kollektivreisende og at folk reiser
på en miljøvennlig måte? 

