 Jeg takker igjen for svaret. Det er flere årsaker til at en baneløsning for
                     Fornebu blir viktigere enn noen gang. Et eksempel er AC/DC-konserten på Telenor
                     Arena som tydelig avslørte at E18 overhodet ikke er dimensjonert for
                     bussløsninger til Fornebu. I tillegg skal StatoilHydro nå etablere seg på
                     Fornebu. 

Derfor spør jeg igjen om statsråden kan være en aktiv pådriver, for det er ikke
                     tvil om at det er Regjeringens egne partier som har trenert denne saken i
                     fylkestinget. Mitt spørsmål gikk derfor på om statsråden kan være en aktiv
                     pådriver for at vi får en baneløsning så raskt som mulig. For staten har et
                     ansvar, og da kan man ikke hele tiden skyve det over på lokale myndigheter, når
                     regjeringspartiene trenerer det også lokalt. 

Avslutningsvis: Kan statsråden bekrefte at de 600 mill. kr som ble lovet i
                     2001, blir prisjustert til dagens kroneverdi? 

