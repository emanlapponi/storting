 Jeg har følgende spørsmål til statsråden: 

«Ved planleggingen av hvordan Fornebu skulle utvikles, har det vært forutsatt
                     at en bane skulle være bærebjelken i kollektivtilbudet. Tidligere
                     samferdselsminister Terje Moe Gustavsen lovte at det skulle bevilges 600 mill.
                     kr til en slik løsning. Ulike baneløsninger har vært utredet, blant annet en
                     automatbane. Miljøverndepartementet satte en stopper for automatbanen ved å
                     sette foten ned for en tilknytning til Lysaker stasjon. 

Vil statsråden nå jobbe aktivt for å få på plass en baneløsning til Fornebu?»
                  

