 Jeg vil gjerne stille følgende spørsmål
til statsråden:

«NTB melder den 13. desember at i juni
vil det mangle enda flere flygeledere enn sommeren 2006,
da mangel på flygeledere, konflikter og sykdom skapte store
problemer for flytrafikken. Det betyr at reisende
må belage seg på nye problemer
til våren. Formann i Norsk Flygelederforening, Rolf Skrede, sier
til NTB at «hvis vi ikke klarer å tenke
nytt, er dette en situasjon vi vil ha til evig tid».

Deler statsråden denne oppfatningen,
og hva vil hun i så fall gjøre?»

