  Først av alt: Godt nytt år!

Jeg tillater meg å stille følgende spørsmål til fornyings- og administrasjonsministeren:

«Et av de klareste løftene fra Soria Moria-erklæringen er bredbånd til alle innen 2007. Akershus fylkeskommune fikk i høst avslag på søknad om statlig støtte til bredbåndsutbygging. Dette betyr at 8 000 husstander nå er uten fast bredbåndsdekning i fylket. Nå vil statsråden legge ned den vellykkede Høykom-ordningen, innført av Bondevik I-regjeringen, som har stimulert til utbygging av bredbånd.

Hvordan og når vil statsråden sørge for at Akershus får full bredbåndsdekning?»

