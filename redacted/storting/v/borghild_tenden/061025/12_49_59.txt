 Jeg ønsker å stille følgende
spørsmål til arbeids- og inkluderingsministeren:

«Eksempelet Lysaker stasjon
understreker betydningen av sterkere virkemidler i arbeidet med
universell utforming innen transport. I en pressemelding
varsler statsråden at Regjeringen vil fremme en egen diskriminerings- og
tilgjengelighetslov i løpet av høsten 2007. Regjeringen varsler også at
tilgjengelighet innen transport og IKT vil bli behandlet
i loven.

Vil Regjeringen da fremme forslaget til mindretallet
i Syse-utvalget om krav til universell utforming med konkrete tidsfrister også innen
transport og IKT?»

