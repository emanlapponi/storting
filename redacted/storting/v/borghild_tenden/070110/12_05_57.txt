  Godt nytt år! Jeg tillater meg å stille
følgende spørsmål til samferdselsministeren:

«Tall fra Statistisk sentralbyrå fra
2000 og frem til i dag viser en relativt jevn nedadgående
kurve når det gjelder antall trafikkdrepte. Til tross for
at antall biler på norske veier har steget kraftig
de siste årene, så har antall drepte i veitrafikken
gått ned. Ifølge Trygg Trafikk stiger dette tallet
i 2006.

Ser statsråden på dette som
et utslag av tilfeldigheter, eller bør strakstiltak
gjennomføres?»

