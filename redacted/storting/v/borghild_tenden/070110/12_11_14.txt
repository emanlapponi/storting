 Jeg takker statsråden for et grundig
svar. Jeg er spesielt glad for satsingen på midtfelt
og midtdelere, som hun presiserte. Det var også Venstre
veldig opptatt av i sitt alternative budsjett.

Så til spørsmålet.
Vi har, som vi kjenner til, den senere tid hatt en del ras og ulykker
på vei og i tunneler, men heldigvis har det ikke
gått med menneskeliv, som statsråden sa i sted.
Mitt spørsmål er: Vil statsråden, på bakgrunn
av de ulykkene, i framtiden satse mer på eksisterende
veinett enn på nye utbyggingsprosjekter?

