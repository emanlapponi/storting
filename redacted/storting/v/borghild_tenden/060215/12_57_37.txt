  Jeg takker igjen statsråden for svaret.

Som jeg sa i mitt forrige spørsmål, ønsker
Posten selv å bli bedre. Posten bruker – og bør
bruke – hver dag til å bli bedre
og gjøre tingene litt smartere. Alle som har
drevet med idrett, vet at det er viktig å ha noe å måle
seg mot. Posten ønsker å måle
seg mot Norden og Europa for øvrig, men da må de
ha de samme virkemidlene som de som de skal konkurrere med, har.
Ellers blir de tapere i konkurransen. Hvilke virkemidler vil statsråden
gi Posten? Og: Er statsråden trygg på at hun ikke
påfører Posten banesår dersom hun ikke
gjennomfører den varslede liberaliseringen?

