 Jeg takker statsråden for svaret,
og jeg merker meg at han nå delegerer dette til fylkesnivå.

Jeg har selv vært rådgiver
i videregående skole i veldig mange år,
så dette kjenner jeg meget godt til. Rådgivere har – og
får – for lite kompetanse slik som det
er i dag. I opposisjon var regjeringspartiene
svært opptatt av dette.

Vil statsråden kreve spesiell kompetanse
for rådgivere? Og vil statsråden dele
rådgivningstjenesten i en yrkesveiledning og en sosialpedagogisk
veiledning, slik som enkelte regjeringspartier var for i opposisjon?

