 Jeg hører at samferdselsministeren sier at det ikke hadde vært
mulig slik som det er i dag. Det er jeg helt enig med henne i. Det hadde
faktisk ikke vært mulig slik som forholdene er i Oslo pr. i dag. Etter
å ha hørt det forrige svaret tror jeg det kan bli lenge til
det er mulig i det hele tatt, for det er mye som må gjøres
for at det gode kollektivtilbudet er på plass i Oslo-regionen. Da
er det vanskelig for Oslo å tilrettelegge for rushtidsavgift nå,
selv om mange politiske partier ønsker det. 

I Oslo skal man
nå betale 25 kr i bomringen. I vestregionen skal man betale ekstra
37,50 kr. Hvis man skulle innføre rushtidsavgift i Norge - i Sverige
betaler man 10 kr, 15 kr eller 20 kr alt etter når man passerer bomringen
i løpet av dagen - hvor mye tenker samferdselsministeren seg at man
måtte betale for at det skulle ha en trafikkdempende effekt? 

