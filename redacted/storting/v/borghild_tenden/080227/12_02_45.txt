 Jeg takker statsråden for svaret. 

Statsråden nevnte
trengselsskatten i Stockholm. I Stockholm var kollektivtilbudene svært
godt tilrettelagt før man innførte trengselsskatt - eller
på norsk: rushtidsavgift. Synes statsråden at kollektivforholdene
i Oslo er gode nok i dag til å innføre rushtidsavgift, som
hun ønsker seg aller mest? Hvis ikke, hvilke konkrete tiltak vil
hun eventuelt foreta i dette folkerike området? 

