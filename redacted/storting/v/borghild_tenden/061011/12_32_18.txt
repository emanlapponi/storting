  Jeg takker igjen statsråden for svaret.

Jeg har også full tillit
til lokaldemokratiet. Men bakgrunnen for dette spørsmålet
er at denne saken nå faktisk står helt i stampe. Alle
utredninger ligger på bordet. Det er snakk om driftsansvaret
og en mer rettferdig fordeling av de driftsmidlene som Fornebu vil
generere i framtiden. Det er det eneste som kan løse
denne floken. Og floken er mellom SL og NSB, det vet jeg
at samferdselsministeren kjenner til, det går på en
mer rettferdig fordeling mellom NSB og SL.

Jeg spør igjen: Vil samferdselsministeren
se på dette og løse denne floken på Fornebu?

