 Jeg takker statsråden for svaret.

Jeg er fullstendig klar over denne rapporten
som skulle foreligge 1. februar, men som ennå ikke
er kommet.

I valgkampen var spesielt Senterpartiet høyt
på banen. Stortingsrepresentant
Inger S. Enger sier til tidsskriftet Dag og Tid at det
er

«oppsiktsvekkjande
at Regjeringa» – altså Bondevik II – «ikkje
vil innføre EU-direktivet om biodrivstoff frå 2003».

Når man går så høyt
på banen i valgkampen, hadde jeg faktisk forventet at man
selv hadde en klar opptrappingsplan, og i det minste hadde
hastverk med å etterspørre nevnte rapport. Hvilke
konkrete tiltak tenkte Senterpartiet på da
de gikk så høyt på banen i
valgkampen? Vil Senterpartiet i regjering gjøre
noe med omsetningskravet for biodiesel, og vil samferdselsministeren
gjøre noe med hensyn til avgiftsfritak når det
gjelder bioetanol?

