 Jeg takker igjen statsråden for svaret. 

En annen utfordring er bybaner, som ligger i Oslopakke 3. Statsråden kjenner sikkert
              godt til det fra sin egen landsdel – bybanen på Nord-Jæren. Bondevik II-regjeringen
              inntok en svært aktiv rolle når det gjaldt å få på plass bybane f.eks. i Bergen. 

I Oslopakke 3 er det tre krevende bybaneprosjekter: Det er Kolsåsbanen, det er
              Fornebubanen, og det er ny bane til Ahus. Kan vi i denne sammenheng regne med statlig
              drahjelp? Bybane er en veldig miljøvennlig løsning – det kjenner sikkert statsråden
              godt til – men samtidig er det veldig kostnadskrevende. Kan vi regne med noe drahjelp
              fra staten til bybaner – spesielt i Oslo-området, men også generelt? 

