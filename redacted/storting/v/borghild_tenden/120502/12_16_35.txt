 Jeg takker for svaret.


Venstre har jo ment at staten bør bidra med ca. 50 pst. av kollektivsatsingen. Pendlerkøene fører til store kostnader, også for næringslivet. Et eksempel på det er Norges mest trafikkerte vei, E18 i Vestregionen. Den har en ÅDT på nesten 100 000 biler. Det er både en lokalvei og en gjennomfartsvei. Pendlerkøen på denne veien mot Oslo koster næringslivet, ifølge en analyse fra Pöyry, mellom 670 og 1 000 mill. kr per år. Tallet vil øke til 2 050 mill. kr i 2030 om denne strekningen ikke utbedres.


Ser statsråden at det er behov for å gjøre noe med denne veien, på grunn av både miljøhensyn og fremkommelighetshensyn?


