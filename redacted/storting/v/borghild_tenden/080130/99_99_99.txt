 Venstre har, som også statsråden
sier, lenge hatt fokus på denne saken og spesielt på det med
trafikkskoler. Havarikommisjonen har nettopp kommet ut med en tilråding
om at autoriserte trafikkskoler bør godkjenne de kandidatene som
skal opp til førerprøven. På denne måten vil trafikkskolene
i større grad ansvarliggjøres og få brukt den kompetansen
de innehar. Vi har veldig mange gode trafikkskoler her i dette landet. 

Mener statsråden at dette kan være veien å gå
for at vi skal få bedre unge og nyutdannede sjåfører?

