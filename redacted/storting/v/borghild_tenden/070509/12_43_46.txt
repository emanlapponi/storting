 Jeg takker igjen statsråden for det
positive svaret.

Klimapolitikk er en av vår tids største
utfordringer, men i forbindelse med statsbudsjettet for 2007 kuttet
Regjeringen støtten til kollektivtrafikken i byområdene
med om lag en tredjedel. Etter Venstres mening var dette
dårlig miljøpolitikk
og dårlig samferdselspolitikk. Det er behov for et betydelig
løft for å bedre kollektivtilbudet dersom Norge
skal være i stand til å nå de
klimamålene Regjeringen har satt seg, og samtidig løse
trafikkutfordringene vi står overfor.

Er statsråden enig i at belønningsordningen
for kollektivtrafikk bør styrkes vesentlig i forbindelse
med revidert budsjett og neste statsbudsjett?

