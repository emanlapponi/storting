 Jeg takker statsråden for svaret.

Jeg ble positivt overrasket da statsråden
tidlig i vår gikk ut i Dagbladet og varslet at hun ville
opprette et milliardfond for å støtte tiltak for å redusere
klimagassutslipp fra transportsektoren.
Et statlig selskap, Transnova, skulle forvalte avkastningen fra
dette fondet. Jeg ble imidlertid skuffet da samferdselsministeren
meldte tilbake at saken ikke var behandlet i regjering.

I Aftenposten 30. april kommer det fram at
politikere fra alle de tre regjeringspartiene på Stortinget ønsket
et slikt Transnova. Er Regjeringen nå positiv til å opprette
en slik ordning for å bidra til å redusere klimagassutslipp?

