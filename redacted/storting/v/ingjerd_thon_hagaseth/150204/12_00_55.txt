 Valdresregionen har de siste årene vært rammet av nedlegging av mange statlige arbeidsplasser. Regjeringen fikk vedtatt nye retningslinjer for lokalisering av statlige arbeidsplasser og statlig tjenesteproduksjon rett for jul, med målsetting om at «staten skal både bygge og bruke kompetansen i hele landet.»


Justisministeren har ansvaret for ett fagområde av mange, men det er viktig at også denne statsråden tar ansvar for helheten når det gjelder plassering av statlige arbeidsplasser.


I disse dager er, som nevnt, både en omorganisering i kriminalomsorgen og en politireform i ferd med å falle på plass, og mange er usikre på hva det vil bety for arbeidsplasser ute i distriktene og innbyggernes tilgang på hjelp og bistand fra politiet.


Hva tenker statsråden om statlige distriktsarbeidsplasser i kriminalomsorgen og i politiet?


