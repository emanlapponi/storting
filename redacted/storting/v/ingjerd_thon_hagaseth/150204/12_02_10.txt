 Jeg er veldig glad for svaret med hensyn til Slidreøya fengsel og det med realisering av raske soningsplasser og kvaliteten som finnes i eksisterende fengsel. Noe av det som fengselet i Valdres er god på, er nettopp dette med rehabilitering og forberedelse til livet etter soning.


I disse dager er det mange som tar kontakt for å fortelle om sine utbyggingsplaner, og hva de kan tilby som er unikt når det gjelder fengselsplasser. Forstår jeg statsråden rett når han sier at han vil legge stor vekt på rehabilitering og lav tilbakefallsprosent når han vurderer utvidelse av fengslene?


