 Jeg takker for svaret.


Det er vel og bra at man har tilbud til dem som har vært i HV-016 om å gå inn i innsatsstyrken. Men det som er poenget her, er at HV-016 var en høykapasitetsenhet, ca. 300 personer, med veldig kort beredskapstid i forhold til når man kunne handle, og også med et omfattende øvingsopplegg. Da blir mitt spørsmål: Den posisjonen som innsatsstyrken har i dag, er det et tilbud på samme nivå, med den samme kapasiteten og treningsmengden, som man hadde i HV-016? Eller er dette en kapasitet som nå er blitt borte?


