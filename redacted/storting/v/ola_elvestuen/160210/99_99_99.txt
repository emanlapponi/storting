 

[11:36:28]

: «Det nye regjeringskvartalet vil bli et av de største, offentlige byggeprosjektene i årene fremover. Det må legges til grunn at et så omfattende og viktig prosjekt realiseres med høye krav til kvalitet, lave eller ingen utslipp både i bygge- og driftsfasen og ikke minst en god innpassing i bymiljøet i hovedstaden. Regjeringskvartalet fremstår som en god kandidat til å bli et av FutureBuilts 50 forbildeprosjekter.


Vil statsråden sørge for at regjeringskvartalet realiseres som et FutureBuilt-prosjekt?»


 

[11:40:06]

: Jeg takker for svaret – og kanskje spesielt for det siste: at det ennå ikke er avgjort om det skal være et FutureBuilt-prosjekt. Når man legger ambisjonsnivået for miljø høyt, vil jeg argumentere for at man da også legger det inn som et FutureBuilt-prosjekt, for det er klart at alle de store, sentrale utbyggingene i Oslo sentrum nå – enten det er Deichman, Munch-museet eller til og med Nasjonalmuseet – er en del av disse prosjektene. Da ville det jo være underlig om man i det største statlige prosjektet, nemlig regjeringskvartalet, ikke la seg på det samme ambisjonsnivået.


Med denne argumentasjonen får jeg stille spørsmålet: Er statsråden enig i at man for regjeringskvartalet må ta mål av seg til at det i hvert fall skal være på linje med de andre prosjektene, ha den samme statusen, og at det dermed også skal kunne vurderes som et FutureBuilt-prosjekt?


 

[11:42:15]

: Men det er jo nettopp det at det er egne problemstillinger omkring regjeringskvartalet – det at man her også må ivareta sikkerhetsspørsmål samtidig som man skal ha høye ambisjoner på arkitektur- og miljøområdet og alle andre arkitektoniske forslag; nettopp at det er vanskelig – som tilsier at man skal ha høyere ambisjoner, og at det ikke er bare «best practice» som er målsettingen og standarden man skal ha.


Da blir mitt siste spørsmål: Er statsråden enig i at det er nettopp det at det er vanskelig, at det er komplekst, at man også skal ivareta sikkerhetsspørsmål i sentrum av en by, som gjør at man må se på ulike løsninger? Det er ikke bare bygget i seg selv, men nettopp hvordan det skal virke sammen med byrom, og det at man skal ha et levende bymiljø, som tilsier at man her skal strekke seg lenger enn bare til «best practice» og internasjonal erfaring og dermed gjøre dette til et FutureBuilt-prosjekt.


