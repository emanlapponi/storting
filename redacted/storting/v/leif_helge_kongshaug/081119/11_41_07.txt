 Jeg ønsker å stille følgende spørsmål til samferdselsministeren:


«Ifølge oppslag i lokalmedia har «Nasjonal turistvei» brukt 6,3 av 15 mill. kr til planlegging i forbindelse med Atlanterhavsvegen som nasjonal turistvei. Når det gjelder de lenge etterlengtede fiskebruene, som blant annet er et viktig trafikksikkerhetstiltak langs riksveien, er det ikke penger til disse uten at blant annet kommunene bruker av sine midler i en anstrengt økonomisk situasjon.


Hva mener statsråden om denne pengebruken, og burde ikke bruene blitt finansiert over statlige bevilginger?»


