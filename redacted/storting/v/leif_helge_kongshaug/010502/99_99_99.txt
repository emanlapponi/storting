  Jeg tillater meg å stille følgende
spørsmål til olje- og energiministeren:

 «Det har i det siste vært
rettet oppmerksomhet mot at det kan være en sammenheng
mellom stråling fra høyspentlinjer og
helseproblemer. I Hareid kommune er det tenkt bygd en kraftlinje
som skal gå i luft noen titalls meter fra byggefeltet i
Vadbakken og gjennom et fuglereservat med nasjonal status.
Det er stor lokal motstand mot planene. 

Vil statsråden, med bakgrunn i den
lokale motstanden og føre var-prinsippet, medvirke til
at linjen blir lagt i jordkabel, slik det ønskes?» 

  Jeg takker statsråden for svaret. 

Jeg har forståelse for at han ikke
vil forhåndsbehandle saken i denne salen. Det som er tilfellet,
er at kraftlinjen er planlagt bygd gjennom et naturreservat som
er fredet ved kgl. resolusjon, og som har status som nasjonal verdi.
Det går rett nok allerede en gammel linje gjennom fuglereservatet,
den var bygd før arealet ble fredet, men den nye linjen
vil gå parallelt med den gamle, og det blir en gate på 50–60
meter. At det blir gitt dispensasjon for en jordkabel, er forståelig,
men etablering av en kraftlinje strider absolutt mot verneformålet
i planen. 

Er statsråden enig i at hvis dette
prosjektet blir gjennomført som planlagt, er det med på å undergrave
respekten for fredede områder, og at det kan få uheldige konsekvenser
ikke bare for dette området, men også i lignende
tilfeller?

  Jeg oppfatter det slik at statsråden
har forståelse for de prinsipielle sidene i saken. 

Videre vil jeg få kommentere følgende:
Kommunestyret har hele tiden holdt fast på at linjen må gå i
jordkabel forbi byggefeltet. I store deler av nabokommunen er framføringen
planlagt som jordkabel. Beregninger viser at merkostnadene pr. husstand
for dette nedslagsfeltet vil utgjøre fra 50–100
kr pr. år. 

Synes ikke statsråden det er urimelig
at norske myndigheter skal påføre et lokalsamfunn
så store negative miljøkonsekvenser og estetiske
konsekvenser for en så relativt liten innsparing som det
her er snakk om? 

