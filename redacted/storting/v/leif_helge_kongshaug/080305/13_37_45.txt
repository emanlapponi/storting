 Jeg takker landbruks- og matministeren for svaret. 

Det er jo
slik at dyrevelferd er en av hovedmotivasjonene norske forbrukere har for
å kjøpe økologisk mat. Over 80 pst. av den norske befolkningen
anser kyr i løsdrift for å ha den beste velferden i husdyrproduksjonen.
Det er ikke tvil om at statsrådens dispensasjon er problematisk, med
utgangspunkt i kyrenes atferdsbiologi. 

Det er fint at man har målsetting
om økt økologisk produksjon, men det er ikke alltid at målet
helliger midlet. Ser statsråden faren i at en konvensjonalisering
av økologisk landbruk kan føre til at forbrukerne og organisasjonene
i framtiden heller vil advare mot økologiske produkter enn anbefale
dem på grunn av dyrevelferd, spesielt hvis det blir slik at konvensjonell
produksjon har løsdrift, mens økologisk produksjon ikke har
det? 

