 Jeg ønsker
å stille følgende spørsmål til landbruks- og matministeren:

«Økobønder fikk i 2001 en ti års overgangsperiode
for å oppfylle kravet om løsdrift i melkeproduksjonen. I konvensjonell
produksjon er det krav om overgang til løsdrift innen 2024. Til tross
for dette har statsråden gitt økologiske besetninger under
35 kyr varig unntak fra løsdriftskravet. Norsk økologisk landbruk
vil med dette vedtaket gå på akkord med sine egne etiske prinsipper.

Hva er det faglige grunnlaget statsråden har basert sitt vedtak
på, og ser statsråden at dette svekker tilliten til økologisk
melkeproduksjon?» 

