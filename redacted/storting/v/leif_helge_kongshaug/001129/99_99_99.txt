 Jeg vil tillate meg å stille følgende
spørsmål til fiskeriministeren:

«Den siste tiden har det fra mange
hold framkommet utsagn om omfattende kvotejuks i fiskerinæringen.
Dette blir også bekreftet av aktører i næringen. 

Har Fiskeridepartementet eller statsråden
kjent til disse forholdene før den siste tidens avsløringer?»

  Jeg takker statsråden for svaret.

Innledningsvis vil jeg si at i denne saken,
som i svært mange andre saker, er det viktig ikke å generalisere
og fordømme en hel næring, men sette fokus på og
innrette tiltak mot den enkelte lovovertreder. 

Det blir hevdet fra ledende hold i fiskerimiljøet
at et omfattende juks har vært kjent over lengre tid. Det
blir framsatt påstander om fiskefusk for milliarder. Hvis
så har vært tilfelle, er det å forvente
at departementet og de politiske instansene, har hørt om
denne ukulturen. 

Vi må ha et offentlig system som inngir
tillit til at det offentlige vil reagere raskt hvis ulovligheter
skjer. Da er mitt spørsmål: Vil fiskeriministeren
innskjerpe de interne rutiner slik at den ansvarlige instans, i
dette tilfellet statsråden, blir gjort kjent med omfang
og ulovligheter på en rask måte, slik at reaksjoner
kan iverksettes?

