  Jeg ønsker å stille følgende
spørsmål til kulturministeren:

«I statsbudsjettet for 2001 ble det
satt av 10 mill. kroner til Den kulturelle skolesekken. Det eneste
omtalte konkrete tiltaket var en idé- og informasjonskatalog
til skolene. Det er allerede gjort betydelig innsats i noen fylker
på dette feltet, og det eksisterer ferdig utvikla kulturformidlingsprosjekt
som kan brukes over hele landet. 

Vil statsråden sørge for
at midlene kommer barn og ungdom til gode alt i kommende skoleår
ved å støtte allerede etablerte regionale ordninger?» 

  Jeg takker kulturministeren for svaret.

Jeg registrerer at det er nedsatt en arbeidsgruppe
som skal vurdere ulike tiltak rundt om i fylkene, så her
kan det være mulighet for å bli positivt vurdert
og få sin del når det gjelder midler i den sammenhengen.

I Møre og Romsdal har fylkets kulturformidlingsavdeling
utviklet «Kulturnista», som dette skoleåret
tilbys alle kommuner i fylket. Dette har blitt et svært
populært tiltak i skolene, men fylket sliter med å finansiere
tiltaket. Hvert fylke må selvsagt bygge opp sitt nettverk
ut fra lokale forutsetninger, men en behøver jo ikke begynne
på bar bakke. Nå er det viktig at gode erfaringer
ikke går tapt, og at det legges både et økonomisk
og et administrativt grunnlag for kulturformidling i skolen. I Norge
er det mange små kommuner. Det er spede kommunale administrative
kulturapparat rundt om, og fylkeskommunen er forvalter av de små kommuners
interesse, og dette gjelder spesielt kulturområdet.

Er kulturministeren enig i at den regionale
kulturforvaltningen har en nøkkelrolle i forbindelse med
administrering og tilrettelegging av kulturformidlingen i skolen?

  Barne- og familieministeren har signalisert
100 mill. kr i friske penger til ekskursjonsposten for å avskaffe
ulovlige egenandeler på skoleutflukter. Kirke- og utdanningsminister
Trond Giske sa på idékonferansen at bare de gode
idéene kom fram, skulle det ikke stå på penger. 

Er kulturministeren enig i at de gode idéene
er på plass, ja faktisk er overmodne? Og vil kulturministeren være
like «sprek» som barne- og familieministeren og kirke-
og utdanningsministeren og gi signal om at penger skal komme, i
det minste arbeide for at penger skal fremskaffes til de gode ideene
som finnes rundt om i landet?

