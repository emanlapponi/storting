 Jeg ønsker å stille følgende spørsmål til fiskeri- og kystministeren:


«Redningsselskapet med sine fartøy har til alle tider vært en trygghetsfaktor for dem som har sitt virke på sjøen, og for dem som hører disse til. På grunn av utilstrekkelige bevilginger har Redningsselskapet varslet reduksjon i antall redningsskøyter langs kysten.


Inngår redningskøytene som en del av den nasjonale beredskapen langs kysten, og vil statsråden gå i dialog med Redningsselskapet for å fastlegge nivået på en tilstrekkelig og kvalitativ god tjeneste der redningsskøytene inngår?»


