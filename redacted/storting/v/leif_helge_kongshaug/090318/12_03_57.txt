 Jeg ønsker å stille følgende spørsmål til justisministeren, i dette tilfellet fungerende justisminister:


«I politidistriktet Nordmøre og Romsdal reageres det med frustrasjon og vantro på orienteringer som i disse dager blir gitt om at lensmannskontoret i mange kommuner ligger an til å forsvinne. Dette gjelder også for store kommuner med innbyggertall opp til ti tusen innbyggere. Begrunnelsen er for trange økonomiske rammer. Tilstedeværelse av politi og nærhet til lensmannskontoret er viktig for innbyggerne i enhver kommune.


Er statsråden enig i en slik sentralisering av lensmannskontor som det nå synes å legges opp til?»


