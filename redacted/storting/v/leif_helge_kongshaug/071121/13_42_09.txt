 Jeg må få lov til å takke
for svaret. Dessverre synes jeg ikke
det var så veldig offensivt med tanke på en løsning
for en by med 20 000–25 000 innbyggere, og med stor trafikk
inn og ut av sentrum.

Jeg synes det har gått utrolig
sent. Nå er det jo slik at nordmøringene er et
tålmodig folkeferd, men denne saken har dratt utrolig
ut i tid.

I et brev fra Samferdselsdepartementet 18.
desember 2006 beklager samferdselsministeren lang saksbehandlingstid
og skriver:

«Dersom
det blir forskuttert midler til prosjektet i 2007 og 2008, vil det etter
Samferdselsdepartementets vurdering være mulig å starte
arbeidene høsten 2007.»

Så ble det forskuttert midler, og
i et brev datert 6. februar står det at det er
mulig å starte arbeidet sommeren eller høsten
2007. Nå er høsten snart gått. Vil ikke
statsråden være mer forpliktende i sitt svar når
det gjelder framdrift?

