 Jeg hadde håpet på en
julegave fra statsråden i dag når det gjelder
Freifjordtunnelen, men den kom ikke. Det er etter svaret,
slik jeg kan bedømme det, fortsatt uklart når
dette kan skje. Jeg må si at jeg stiller meg undrende til
at det skal gå så lang tid for å få på plass
et sikkert arbeidsopplegg for dem som skal reparere tunnelen. På bakgrunn
av det som skjedde i Ålesundstunnelene, må det
nå bli tatt en beslutning om hvordan dette skal gjøres,
og finnes en løsning på det. Jeg håper
inderlig at statsråden vil prioritere og pushe på dette
arbeidet, slik at tilfredsstillende arbeidsforhold for dem som skal
gjennomføre prosjektet, kommer på plass, og likeså at
det blir utarbeidet anbud som gjør at dette kan komme på plass
fortest råd. Det er helt uholdbart slik situasjonen
er nå. Jeg er ikke enig med statsråden i
at tunnelen ikke er trafikkfarlig.

