 Jeg vil gjerne stille følgende spørsmål
til finansministeren:

«Diabetes er en alvorlig kronisk sykdom.
I Lignings-ABC står det at personer med diabetes
skal «sannsynliggjøre» sine
utgifter, mens ligningskontorene nå krever at personer
med diabetes skal «dokumentere» sine
utgifter. Hvem som får fradrag ved diabetes, er i dag fullstendig vilkårlig,
avhengig av det enkelte ligningskontor, noen ganger også av
saksbehandler.

Hva kan statsråden gjøre
for å rydde opp i det urettferdige særfradragsrotet
for diabetikere?»

