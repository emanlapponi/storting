 Jeg takker for svaret.

Fra min side vil jeg understreke
at spørsmålet ikke dreier
seg om hvorvidt diabetikere skal ha særfradrag eller
ikke, men det dreier seg om at det er forskjellig praksis
fra ligningskontor til ligningskontor, nettopp det som statsråden
nå var inne på. Den forskjellsbehandlingen
virker urimelig, og det er urettferdig.

Jeg hører at statsråden sier
at hun har tatt tak i dette, og at det arbeides med nye retningslinjer.
Men hvis du har fått diagnosen diabetes, er den ganske
tydelig og enkel, og det har sine konsekvenser når
det gjelder økte kostnader. Hadde det ikke
vært enklere rett og slett å ha et sjablongmessig
fradrag for denne gruppen kroniske syke, slik at dette enkelt kunne
vært behandlet av ligningskontorene uten noen
dokumentasjon eller lignende?

