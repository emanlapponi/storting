  Jeg takker for et godt og grundig svar. Det
er slik at det er viktig med en felles og samordnet handling, det
være seg både internasjonalt og nasjonalt.

Vi har politiske mål her til lands,
og de må selvfølgelig forankres i støtteapparatet,
slik at støtteapparatet opptrer i samsvar med de politiske
mål mot ulike aktører. Dessverre
har jeg fått en del innspill på at folk som arbeider
innenfor dette området og vil være
offensive på denne sektoren, opplever at støtteopplegget ikke
er tilpasset prosjekt med tydelig fokusering på miljø og
klima.

Statsråden nevnte Maritim utvikling,
MARUT, som er en del av Innovasjon Norge, som et støtteapparat
her. Vil statsråden sørge for at støtteordningene
som er rettet mot skipsfarten, også harmoniseres
med de politiske mål, og at vi har en kultur der det er
lett å slippe til med slike prosjekt som går på å bedre
utslippene?

