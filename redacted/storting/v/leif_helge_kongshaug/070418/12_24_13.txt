  Det er jo slik at vår framtidige
velferd vil medføre betydelige transportbehov i dette landet,
ut ifra den råvareprodusenten vi er, og den eksportprodusenten
vi er. Landet vårt består av fjorder og fjell,
og det er hele tiden et sterkt ønske
om å få forbedret trafikktilbudet, da også inklusive
fergetilbudet.

Den forrige regjering hadde en god
start med bygging av gassferger. Det synes vi var et godt bidrag,
som statsråden også var inne
på, når det gjelder å redusere klimautslippene.
Hva er næringsministerens holdning til bygging av gassferger?
Vil han medvirke til at også denne regjeringen
har en offensiv holdning til gassferger, slik at vi i løpet
av perioden kanskje får se flere nye prosjekt på beddingen
når det gjelder ferger som er drevet med gass?

