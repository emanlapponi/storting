 Jeg takker igjen for svaret, og jeg setter min lit til at statsråden gjør det
                     hun kan for at planene for Kvernberget lufthavn blir realisert. Det vil fortone
                     seg noe underlig hvis de planene som nå er omtrent ferdig – alt ligger klart
                     til utbygging – blir stoppet på grunn av mangel på penger, for samtidig
                     motiveres jo kommuner og andre til å komme med prosjekt – og det er mange gode
                     prosjekt selvfølgelig – for å øke sysselsettingen. Det blir oppfattet som rart
                     i lokalsamfunnet. 

Så er det jo slik da at luftfarten er syklisk, og jeg er enig med statsråden i
                     at flyplasser er viktig i et distriktsperspektiv, og også med tanke på å ha
                     kompetansearbeidsplasser ute i distriktene. Derfor er vi veldig spent på den
                     meldingen som kommer, hvilke tiltak som vil komme for at Avinor skal bli et
                     viktig redskap i distriktssammenheng når det gjelder både bosetting og
                     kompetansearbeidsplasser i distriktene. 

