 Jeg har jo forståelse for at det ikke kan gis et eksakt ja eller nei på mitt
                     spørsmål. Jeg vil bare understreke at Kristiansund lufthavn, Kvernberget, er en
                     viktig flyplass på lik linje med mange andre flyplasser rundt om i distriktet.
                     Det gjelder ikke bare den ordinære rutetrafikken, men også som base for
                     oljevirksomheten som er i dag, og for framtidige etableringer når det gjelder
                     oljevirksomhet. 

Jeg vil også understreke det lokale engasjementet som er der oppe. Vi har
                     Atlanterhavstunnelen som skal åpnes snart, der det er en lokal finansiering på
                     omtrent 600 mill. kr som et riksvegprosjekt. Når det gjelder Kvernberget
                     lufthavn, er det samlet inn 55 mill. kr fra næringslivet, fra bedrifter for
                     øvrig og fra skoler og kommuner, så det er et fantastisk engasjement rundt det. 

Mitt spørsmål blir da: Er det ikke riktig, i en tid med problemer med
                     sysselsettingen, at slike planlagte prosjekt blir en realitet istedenfor at man
                     på andre måter bruker penger over statsbudsjettet for å holde sysselsettingen
                     oppe? 

