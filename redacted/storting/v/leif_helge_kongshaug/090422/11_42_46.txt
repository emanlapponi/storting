 Jeg ønsker å stille følgende spørsmål til samferdselsministeren: 

«Myndighetene har satt sikkerhetskrav til flyplassene. Det arbeides nå flere
                     steder med planer om utvidelser av rullebaner for å tilfredsstille disse
                     kravene. Dette gjelder blant annet Kristiansund lufthavn, Kvernberget. Det er
                     kommet signaler om at utbyggingen vil bli utsatt, i verste fall lagt på is. 

Hva vil statsråden gjøre for at den planlagte framdriften blir opprettholdt?»
                  

