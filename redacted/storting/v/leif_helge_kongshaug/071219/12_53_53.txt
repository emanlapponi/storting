  Statsråden misforstår åpenbart
spørsmålet. Det er ikke vedlikehold av
veibanen vi snakker om, selv om det også trengs.
Det er imidlertid blitt lovt til våren, så det
vil jo gå sin gang.

Det er alt i tilknytning til veien
som har stoppet opp. Det var mange planer på gang. Aktører
i næringslivet som stod klar til å investere i
prosjekter og produkter, har nå trukket seg tilbake og
bruker kanskje midlene på andre områder.
Så det er veien som reiselivsprodukt
som har forfalt, både i markedsføringsøyemed
og i utviklingsøyemed.

Det er store forventninger til veien. Som jeg
sa, er den et av Norges mest attraktive reiselivsprodukter, og jeg
synes det er betenkelig at det er så lite politisk
styring med prosjekter som dette. Det blir oppfattet som byråkratisk og
utilnærmelig når det gjelder innspill, og jeg
håper at statsråden vil ta affære og
gi politiske signal om at arbeidet må fortsette.

