 Jeg ønsker å stille
følgende spørsmål til fiskeri- og kystministeren:

«I den siste tiden har det dessverre
vært dødsulykker og flere nestenulykker i «dødsleia» på Møre.
Ifølge avisen Fiskaren inntraff to nestenulykker på sunnmørskysten bare
i løpet av ei uke i slutten av oktober. På grunn
av økt trafikk av større fartøy nær
og langs kysten har situasjonen for sjarkflåten
forverret seg kraftig de siste årene.

Hvilke tiltak vil statsråden, eventuelt
i samarbeid med andre statsråder,
sette inn for å bedre sikkerheten for fiskerne
på Mørekysten?»

