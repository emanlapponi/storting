  Jeg har følgende spørsmål
til finansministeren:

«Det har i den siste tiden vært
fokus på forskjeller som mva.-systemet fører til mellom
transportnæringen til lands og til sjøs. For eksempel
må det beregnes mva. på transport mellom
anlegg til Statens vegvesen om denne foregår på kjøl,
mens landtransport er fritatt. Anleggsarbeid vedrørende
veiutbygginger er fritatt mva. mens tilsvarende ved havner er mva.-pliktig.

Hva er årsaken til dette, og vil statsråden
vurdere å fremme forslag om å likestille avgiftssystemet
for disse to næringene?»

  Jeg takker for anledningen til å forklare
finansministeren hvordan dette fungerer, og jeg skal gjøre
det veldig enkelt.

Ved frakt av asfalt f.eks. fra et statlig anlegg
til Statens vegvesen eller hvor som helst: Når
lastebilen kjører asfalten til kaia og laster den om bord
i en lastebåt, er lastebilen fritatt for moms
på transporten. Lastebåten må kreve inn
moms. Når båten legger til kaia og laster over til
lastebilen igjen for frakt videre, blir det momsfritt å frakte
asfalten fra kaia og til anlegget. Det må i høyeste grad være
en forskjellsbehandling.

Anleggsarbeid på jernbanelinjer til
kaia er momsfritt, det er ikke avgift på anlegget.
Men hvis man kommer til kaia og skal fendre kaia for at en båt
skal kunne legge til, må man betale moms på fenderanlegget.
Det er i høyeste grad en konkurransevridning mellom
landtransport og sjøtransport, og den er på 24 pst.

  For meg er det helt uforståelig at ikke
finansministeren forstår at 24 pst. moms beregnet
på anlegg som har med båt å gjøre,
er konkurransevridende, når det er momsfritak
på anlegg som har med veg, biltransport og jernbane å gjøre.
Er det slik å forstå at vi skal sette hjul på båtene
for å få momsfritak for de anleggene som har med
båter å gjøre? Her er det en stor grad
av konkurser i kystfrakteflåten, og det er på grunn av
at konkurranseforholdet er vridd til fordel for veg. Her er kommet
uttalelser i stortingsmeldinger og i Stortinget gang på gang
om at man skal flytte mer transport over på sjø.
Det er også nevnt i Nasjonal
transportplan at man skal mer over på sjø.

Som en kuriositet må jeg nevne at
transport på sykkel – for å ta et lite
sidesprang – har fått flere sider i Nasjonal transportplan,
mens frakt på sjø står det nesten ingenting om.
Det er selvfølgelig Stortingets ansvar.

Jeg gjentar spørsmålet: Hva
er årsaken til dette? Vil statsråden fremme forslag
om å likestille avgiftssystemet for disse to næringene?

  Jeg kan love statsråden
det.





                

