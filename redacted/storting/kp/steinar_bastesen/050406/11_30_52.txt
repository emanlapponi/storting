 Jeg har et spørsmål til utdannings-
og forskningsministeren, som lyder som følger:

«Barn og ungdom er utsatt for et utilbørlig
press når det gjelder bruk av rusmidler. Det er derfor
viktig at skolen tar et klart ansvar i det rusforebyggende arbeidet.
Det er også viktig at skolen, sammen med foreldre
og fagfolk, tar tak i barn og ungdom som er risikogrupper når
det gjelder rusmisbruk.

Vil statsråden gå inn for
at rusmisbruk får et eget kapittel i den nye læreplanen,
slik at temaet rus kommer mer konkret på dagsordenen
og blir mer forpliktende for skolene?»

