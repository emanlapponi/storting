 Jeg har følgende spørsmål
til fiskeriministeren:

«Det vises til at det i lengre
tid har vært et sterkt ønske fra de
nordlige fylkene, fiskeriorganisasjonene og de andre maritime
næringene om å få etablert
en separasjonssone for tankfartøyene som går,
og som i økende antall vil gå, til og fra Nord-Russland
og gjennom norsk sone i Barentshavet.

Hvordan går arbeidet med å etablere
separasjonssone, og hva vil statsråden gjøre for å få fortgang
i dette for fiskeriene så viktige arbeidet?»

 Jeg takker statsråden for svaret,
men det er mulig at spørsmålet har vært
upresist.

Det fiskeriorganisasjonene og fylkene er opptatt
av, er en separasjonssone utenfor territorialgrensen, altså 50 nautiske
mil fra land. Og det var det spørsmålet skulle dreie
seg om. Hvordan går det med arbeidet med å få en separasjonssone
utenfor territorialgrensen og utenfor 50-milsgrensen, for vi må ha
en stund å reke på hvis vi får maskinskade?

Er det slik å forstå at statsråden
kan stå i denne salen og bekrefte at han kun har jurisdiksjon
over det som rører seg innenfor territorialgrensen,
og at utenfor territorialgrensen er det en annen statsråd,
nemlig forsvarsministeren, som har jurisdiksjon? Hvordan går
det med arbeidet i Regjeringen med å få en separasjonssone
utenfor territorialgrensen?

 Jeg takker statsråden for svaret,
men jeg har ikke fått svar på spørsmålet
om hvordan det går med dette arbeidet. Er det slik å forstå at
det er forsvarsministeren som har jurisdiksjon
utenfor 12-milsgrensen, utenfor territorialfarvannet, som vi har
behandlet i Odelstinget, og som er godkjent? Og jeg takker for at
dette endelig ble framlagt. Det var etter
et initiativ fra Kystpartiet at det ble en utvidet
territorialgrense.

Men fiskeriministeren har ikke jurisdiksjon
utenfor territorialgrensen. Det er det forsvarsministeren som har – hun
sitter i salen – og dette pågår i Regjeringen.
Det pågår et arbeid, og jeg vil ha rede
på hvordan det går med dette arbeidet. Vi mangler ikke
slepebåtkapasitet, som blir tatt opp i det neste spørsmålet,
men vi mangler beslutningskapasitet. Vi mangler en beslutning fra
Regjeringen om båter som går langs Norskekysten – de
forventet 22 siste år, mens det ble over 200. Hva blir
gjort fra Regjeringens side for at vi skal få seilingsleder
og få båtene fra land?

