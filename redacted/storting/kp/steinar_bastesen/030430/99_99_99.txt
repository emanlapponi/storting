 Jeg har et spørsmål til fiskeriministeren:

«Det har den siste tiden framkommet
opplysninger om at forskere mener at gytebestanden av
torsk er 3 ganger større enn forutsatt, bl.a. i den framlagte
strukturmelding. Regjeringen har tidligere fremmet flere forslag
som alle har det til felles at de forutsetter at det er
stor overkapasitet.

Hvordan ser statsråden på de
nye anslagene for gytebestanden, og rokker ikke disse
ved fundamentale forutsetninger for de forslag som Regjeringen har
kommet med i forhold til å redusere den såkalte
overkapasitet i kystflåten?»

 Vi har i denne salen hørt fiskeriministerens
uttalelse om at fisket har vært særdeles godt,
og at det har gått så fort at det ikke
er behov for periodisering av trålerne. Så vi
har det altså fra fiskeriministerens munn at gytebestanden
er vesentlig større enn hva den er foreslått av
forskerne.

Mitt spørsmål til fiskeriministeren
blir da om det ikke er på tide at han
innrømmer at vi har mer fisk tilgjengelig på kysten
enn hva som var forutsatt av forskerne i Bergen.

 Jeg registrerer hva fiskeriministeren sier,
men det underslår ikke det faktum at Fiskeridepartementet sier
at vi har dårlig lønnsomhet i kystflåten.
Hvis en sjark går på havet og har lønnsomhet
av å gå på havet, så har sjarkfiskeren
lønnsomhet. Men han har kanskje ikke lønnsomhet etter
fiskeriministerens vurdering. Kan fiskeriministeren bekrefte at
det er lønnsomt for båten når mannen
i båten finner ut at det er lønnsomt – men
altså ikke etter fiskeriministerens
forutsetning?

