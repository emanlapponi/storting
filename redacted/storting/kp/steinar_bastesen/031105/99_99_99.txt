 Jeg har et spørsmål til fiskeriministeren:

«Det foreligger etter
sigende nå estimater for hva det vil koste for sivile å overta
driften av Forsvarets kystradarstasjoner i Sør-Norge,
som er foreslått nedlagt. Disse stasjonene vil kunne være
svært viktige i overvåkingen av norsk territorialfarvann
og dermed viktige redskaper for kontrollen med fiskeressursene.

Vil statsråden nå ta initiativ
til at sivile overtar Forsvarets kystradarstasjoner når
disse etter planen legges ned?»

 Jeg kunne ha holdt et langt foredrag om dette.

På den tid da vi var fattige, bygde
vi fyr, og vi bygde moloer. Vi har fortøyningspåler.
I dag har vi ikke råd til å vedlikeholde
dem engang. Vi hadde bemannede fyr, som tok seg av både
ressursene og forurensningen.

Jeg takker statsråden for svaret,
at Fiskeridepartementet ikke skal overta Forsvarets radarer
i sør. Jeg registrerer det. Jeg synes det er beklagelig,
for det var en utmerket måte å overvåke
kysten på, både ressursmessig og forurensningsmessig,
da vi hadde radaren, og vi hadde bemannede fyr.

Er det virkelig slik å forstå at
Fiskeridepartementet ikke tar dette alvorlig?

 Fiskeriministeren vet utmerket godt at man ikke
får ett eneste bevis fra Forsvaret når det gjelder
radarer. Saken er jo at Fiskeridepartementet må overta
radarene for å få radarbildet. De får ikke
noe fra Forsvaret.

Som jeg har pekt på tidligere, er
det forskjellige departementer som har med overvåkingen
av kysten å gjøre. Ved å overta radarer
som eksisterer til sivilt formål, kunne vi begrense de
store summene som Forsvaret i dag må ha til reservedeler
til radarene.

Men jeg registrerer at Fiskeridepartementet ikke
er interessert i å få det
radarbildet som Forsvaret i dag har. Da må jeg stille spørsmålet:
Er Fiskeridepartementet virkelig klar over det radarbildet som Forsvaret
i realiteten kunne bidra med?

