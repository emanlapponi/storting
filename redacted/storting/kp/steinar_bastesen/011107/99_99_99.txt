  Jeg har følgende spørsmål
til statsministeren:

«Regjeringa i Irland v/statsminister
Bertie Ahern har varslet at Irland 9. november i år vil
stevne Storbritannia for tribunalet i Hamburg for brudd på UNCLOS – United Nations
Convention on the Law of the Sea (De forente nasjoners havrettskonvensjon)
i forbindelse med oppstart av MOx-fabrikken.

Vil statsministeren ta kontakt med sin kollega
i Irland og gi en uforbeholden støtte til Irland?»

  Jeg takker statsministeren for svaret, og
registrerer at han har uttrykt støtte til statsministeren
i Irland.

Han var også inne
på at britiske miljøvernmyndigheter innen
kort tid muligens vil gi tillatelse til økte
utslipp fra Sellafield, og utslipp av technetium 99 tar det 213 000 år å halvere.
Det er veldig bekymringsfullt.

Vil statsministeren i tillegg til det han har
sagt, ta noe initiativ overfor Storbritannia
dersom de skulle finne på å gi tillatelsen til økte
utslipp? Kan støtte f.eks. til NGO-organisasjonen være
en ting å gjøre, som har gått til søksmål
mot Sellafield for de utslippene de er ved å gjøre? Jeg
vet at en stat kan ha problem med å gå til
sak mot et privat anlegg.

  Jeg takker igjen statsministeren for svaret.

Grunnen til at jeg har reist dette spørsmålet
er først og fremst at kysten er utpekt som et område
for fremtidig vekst og trygghet for vår økonomi,
og da har vi ikke råd til å tulle med
og akseptere forurensning som kan stoppes.

Jeg synes det er oppløftende at statsministeren også kan
vurdere å bruke utenomstatlige virkemidler, for
konferanser, uttalelser, brev og innspill er én ting, men
konkret handling i form av en dom som blir stadfestet,
er noe enhver regjering må bøye seg for internasjonalt.

