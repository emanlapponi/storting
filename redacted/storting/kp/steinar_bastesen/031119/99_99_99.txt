 Jeg har følgende spørsmål
til olje- og energiministeren:

«Man registrerer med undring
at mange nettselskap, i en tid med sterkt økende kraftpriser, øker
nettleien i både fastledd og energiledd. Det
fremstår i dag som svært urimelig at nettselskapene
utnytter sin monopolsituasjon
til å hente ut en stor profitt.

Hva akter statsråden å gjøre
for å sikre forbrukerne mot den urimelige prissettingen
på nettleie, og vil det bli tatt skritt for å sikre
et offentlig eierskap over nettselskapene?»

