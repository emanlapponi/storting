 «Det har i flere medier kommet fram
opplysninger om at det i norsk kunstgjødsel innblandes
tysk kjøttbenmel, og at det har skjedd import av engelsk
kunstgjødsel som inneholder benmel, samtidig som man i Norge ikke
tillater norsk benmel brukt som gjødsel.

Hva vil statsråden gjøre
for å hindre at de norske økosystemene
blir en søppelplass for utenlandsk kjøttbenmel som
kan inneholde smittestoff, f.eks. prioner, når man pr. i
dag har liten kjennskap til smitterisikoen ved bruk av gjødsel
som inneholder kjøttbenmel?»

 Jeg takker for svaret.

Nå er det slik at det norske
folk reiser til Sverige for å handle varer, fordi
det er billigere. Nå er det også slik
at engelsk kunstgjødsel er billigere enn norsk kunstgjødsel. Er
det slik å forstå at all kunstgjødsel
blir kontrollert av Landbrukstilsynet, og kan landbruksministeren
her i denne sal bekrefte at plenene til folk ikke blir
brukt som søppelplass for produkter som inneholder kugalskap
og prioner, som jeg tidligere har spurt om?

 Jeg takker statsråden igjen for svaret.

Jeg er klar over at dette ikke kan
kontrolleres 100 pst., det har statsråden her
bekreftet. Vi har fra flere medier fått bekreftet at det
er fare for at det blir importert gjødsel fra
England og fra andre land, og da havner det i hagene hos
folk og i plenene til folk, og det er en fare etter
min oppfatning. Jeg forstår det slik at Landbruksdepartementet ikke
har noe forsvar mot akkurat det.

