 Jeg har et spørsmål til justisministeren:

«Ved høringen om deltakelse
i Schengen mente Oslo-politiet at det kunne bli vanskelig å få den
nødvendige dokumentasjon av grensepasseringen for å bruke
førsteasyllandsregelen på asylsøkere
som krysser landegrensen mellom Norge og nordiske
EU-land, etter at grensekontrollen ble borte.

Kan statsråden avklare om det finnes
systemer for å dokumentere asylantenes grensepasseringer mellom Norge
og nordiske EU-land, og om dette kan benyttes for å bruke
førsteasyllandsregelen til å henvise asylantene
til disse land?»

 Jeg takker statsråden for svaret.
Men jeg har ikke fått svar på spørsmålet.
Blir det lettere å opprettholde
førsteasyllandsregelen?

Det som skjer, er jo at asylsøkere
kommer fra et annet land og til Norge. Norge blir da det
første asyllandet som asylsøkeren kommer
til, selv om han kommer fra et annet Schengen-land. Ser statsråden
det som et problem at Norge kan bli et første
asylland i Schengen-samarbeidet?

 Jeg er ikke fornøyd
med svaret.

Vi opplever i dag at asylanter kommer fra nordiske EU-land – fra Sverige
og fra Finland – til Norge. Til tross for at de har vært
i et annet land, kommer de altså til Norge og
får førsteasyllandsbehandling her, fordi dette
er et trygt og sikkert land. Jeg skulle tro at det i både Sverige
og Finland er like trygt som i Norge, men vi er allikevel
første asylland. For menneskesmuglere er det en ønsket
affære. Ser statsråden dette som et problem?

