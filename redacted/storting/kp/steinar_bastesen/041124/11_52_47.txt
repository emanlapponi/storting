 Jeg takker statsråden for svaret,
som for så vidt var som jeg forventet, men jeg har ikke
fått svar på spørsmålet om det
blir fredning i Lofoten.

Nå har vi stilt spørsmål
ved forskningsresultatene. Jeg stiller også spørsmål
ved om samarbeidet mellom forskere og fiskere er på det
nivået det burde være. Min erfaring med forskere
som forsker på hvalen, f.eks., er ikke særlig
god. Vi måtte bruke over 100 mill. kr
på å forske hvalen tilbake, sier de. Da var den
plutselig der. Så min erfaring med forskerne er som sagt
ikke veldig god. Vil fiskeri- og kystministeren ta et initiativ
slik at samarbeidet mellom forskerne og fiskerne kan bli bedre,
så vi vet hva vi holder på med når det
gjelder også kysttorsk?

