 Jeg har et spørsmål
til samferdselsministeren:

«Telenor har varslet
at mobilsystemet NMT 450
legges ned fra årsskiftet.
Dette telenettet har vært
av stor betydning for fiskerne
og deres familier, da dette er det eneste
lukkede nettet. Det er i dag stor
usikkerhet om den varslede
utvidelsen av GSM vil ha samme
rekkevidde som NMT 450 alt fra nyttår.

Hva akter statsråden å gjøre
for å sikre at det nye GSM-nettet har
samme rekkevidde som NMT
450 alt fra nyttår?»

 Jeg takker statsråden
for svaret, men jeg tror ikke statsråden
er klar over hva NMT 450 betyr for fiskerne
og for deres familier.

Jeg fikk en ny båt i 1979, og jeg
har brukt mobiltelefonen
NMT 450 fra den tiden den var tung å bære
på. I 1979 var ikke mobiltelefonene
så små. Vi kunne høre 30–40
mil til havs på mobiltelefonen.
I den tiden måtte vi stå i
kø på VHF-en for å få ringe
hjem. I dag kan du ringe hjem på NMT 450-mobil
til din familie, til kone og til barn. Det kan
du ikke gjøre i framtiden hvis det blir nedlagt.

Jeg er klar over at GSM har en god dekning,
men ikke til havs. Det er det som er problemet.
De fiskerne som kunne, og som i dag
kan, ringe hjem til familien, får
ikke lov å gjøre det fra årsskiftet
2004/2005. Det må statsråden
være klar over. Hva har hun tenkt å gjøre
med det?

 Jeg takker igjen statsråden for
svaret.

Det er ikke tvil om at vi får en bedre
dekning generelt sett med GSM på veien.
Det er akkurat som Kartverket. Vi
kan gjerne ha kart for bil, men det er ikke så nøye
om kongeskipet forliser
på en grunne som ikke er kartlagt. Det
er alvorlig for statsråden
når kongeskipet forliser
på grunn av mangelfulle kart,
mens vi har kart for bil.

Jeg har ikke sagt et ord om at VHF ikke skal
ha en sikkerhetsmessig funksjon.
Jeg har ikke sagt et ord om det. Selvfølgelig
skal VHF være det beste midlet båtene har
sikkerhetsmessig, men å få ringe
hjem til ektefelle og barn er kanskje
like viktig som sikkerheten.
Det kan en ikke oppnå på en GSM når
en er 30–40 mil ute på havet, for
GSM har ikke den rekkevidden. Hva
har statsråden tenkt å gjøre
for at GSM skal få den samme rekkevidden ute
på havet som vi i dag har med NMT 450?

