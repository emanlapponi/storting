 Jeg har et spørsmål til helseministeren:

«EU hevder det er dårlig
vannkvalitet i Norge, og tvinger oss til å «forbedre» denne.
Den dårlige økonomiske situasjonen i kommunene
har tvunget mange kommuner til å selge/leie ut
sitt vannverk, og spesielt ledningsnett, til private profittmakere,
i de fleste tilfellene er disse fra EU.

Hvordan ser statsråden på de
helsemessige konsekvensene av at sentrale samfunnsoppgaver som vannforsyningen
privatiseres eller gjøres til gjenstand for profittmålsetting,
og er en slik utvikling i tråd med KrFs politikk?»

 Jeg tror ikke statsråden
er klar over det, eller kanskje jeg har fått
feil informasjon, men det er besluttet at vannet i Oslo, med ca.
500 000 abonnenter, skal forbedres, og at vannverket skal
leies ut til et fransk selskap, som i all stillhet har etablert
seg i Norge. Utleie skal foregå i 20 år.

Er det virkelig Kristelig Folkepartis
mening at vannverkene i Norge skal privatiseres på denne
måten? Og hvis ikke: Hva har statsråden tenkt å gjøre
med det?

 Jeg spurte ikke i mitt opprinnelige
spørsmål bare om det helsemessige. I
siste linje står det «profittmålsetting» – med
hensyn til å leie ut vannverkene til utenlandske
selskaper. Der ligger det mye penger, og hva betaler man skatt for?

NVE, Norges vassdrags- og energidirektorat,
har utarbeidet en utredning om grønn
energi og vannrettigheter. Denne utredningen har Stortinget bedt
om, og den vil sannsynligvis bli holdt hemmelig. Vil statsråden
bidra til at denne utredningen blir offentliggjort?

