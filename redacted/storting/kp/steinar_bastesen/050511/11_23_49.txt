 Jeg har følgende spørsmål
til helse- og omsorgsministeren.

«Pasienter som er inne til
faste undersøkelser, prøver og dialyser ved Helgelandssykehuset
Sandnessjøen, blir fraktet med drosje, til tross for andre
anbefalinger fra leger og til tross for lang, trøttende
og tidkrevende transport i et langstrakt fylke som Nordland. Dette
pga. en avtale med drosjenæringen i fylket.

Vil statsråden ut fra pasientenes
ve og vel vurdere alternativ transport når prisen for oppdraget
er den samme, eller har drosjenæringen monopol
på denne transporten?»

