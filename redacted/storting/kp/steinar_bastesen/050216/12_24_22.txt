  Jeg har et spørsmål til
samferdselsministeren:

«Onsdag 2. februar begynte
det å brenne i den 35 fot store sjarken «Bremvær» nord
for Gimsøya i Lofoten. De to fiskerne forsøkte å ringe
nødnumrene på sin mobil da de lå i redningsflåten
og så båten brenne opp. De kom ikke
fram på GSM-nettet som Telenor har bygd ut, pga. manglende
dekning. Det var derfor bare tilfeldigheter som gjorde
at de ble reddet.

Hva vil statsråden gjøre
for at det blir bygd ut et mobilnett som er like sikkert
som NMT 450 var, og vil statsråden påvirke Telenor
i denne saken?»

