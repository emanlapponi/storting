 Jeg takker statsråden for svaret.

Det er jo betryggende at vi får et
ilandføringspåbud av snøkrabben på lik
linje med annen fisk, unntatt kongekrabben, der vi har utkastpåbud.
I hvert fall har vi fått det bekreftet i Stortinget ved
flere anledninger.

Jeg må stille fiskeriministeren et
spørsmål, for introduksjon
av nye arter og Regjeringens holdning til introduksjon
av nye arter i norsk fauna blir jo diskutert i Regjeringen. Jeg
er klar over at dette ikke er enkelt. Når det introduseres
nye arter i havet, blir de som regel der. Det er umulig å utrydde
dem, nesten umulig i hvert fall. Man kan redusere dem, men ikke
utrydde dem. Hva er fiskeriministerens holdning til introduserte
arter i hans område?

