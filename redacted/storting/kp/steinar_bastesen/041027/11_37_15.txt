 Jeg er ikke fornøyd med svaret. Det
er greit nok at tallet kanskje er redusert noe, men 389 døde
på grunn av feildosering av medikamenter er mye. Til sammenligning
dør 280 i trafikken. Det er jo alvorlig. Det blir ikke
igangsatt en undersøkelse om hvorfor dette skjer, etter
det statsråden sier. Det har jeg har heller ikke fått
svar på. Kanskje er legene overarbeidet. Vi har jo leger
som er på vakt 24 timer i døgnet. Hva blir gjort
fra Helsedepartementets side for å kartlegge dette? Hva
blir gjort for å løse problemet? Det har jeg ikke
fått svar på, men kanskje statsråden
kan gi et svar?

