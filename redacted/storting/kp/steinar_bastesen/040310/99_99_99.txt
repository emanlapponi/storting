 Jeg har et spørsmål til forsvarsministeren:

«I Avisa Nordland kommer det fram
at departementet har lagt føringer om at man ved beregninger
av besparelser må benytte tallmateriale som ikke
samsvarer med de faktiske forhold. I den aktuelle saken gjaldt det
flytting av luftvernet fra Bodø til Ørlandet,
der Bodø kan miste 70 arbeidsplasser.

Hvordan ser statsråden på denne
saken, og hvilke føringer er lagt fra departementets side
i forhold til underliggende etater når det gjelder beregninger
av besparelser o.l. i forhold til planlagte tiltak?»

 Jeg takker statsråden for svaret.

Det foregår en omorganisering og en
forandring av Forsvaret over hele
Norge. Er det slik at det legges til grunn tall som ikke
stemmer med virkeligheten, slik som i Bodø?

 Jeg takker igjen forsvarsministeren
for svaret.

Vi skal hoppe et lite hakk lenger
nord. Flytting av kystjegerne fra Harstad til Tromsø er
foreslått av Forsvarsdepartementet. Argumentasjonen Forsvarsdepartementet
bruker, er at det er billigere. Hvor er regnestykket som kan bekrefte
at dette er sant, og er alle faktorer tatt med i det regnestykket?

