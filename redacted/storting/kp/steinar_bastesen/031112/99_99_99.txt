 Jeg har følgende spørsmål
til fiskeriministeren:

«Ifølge Fiskeribladet har
det vært drøftet planer om å stenge Henningsværboksen,
som er mye benyttet av kystfiskerne, for alt fiske. Dette forslaget
vil ikke bare ramme kystfiskerne, men vil også innebære
nye anslag mot fiskeriallmenningen.

Hvordan ser statsråden på forslaget
om å stenge Henningsværboksen for fiske, og vil
en eventuell slik stenging bli forelagt Stortinget som
sak før den iverksettes?»

 Jeg takker statsråden for svaret,
og konstaterer at det ikke vil bli forelagt Stortinget noen
sak om stenging av Henningsværboksen.

Det er en kjensgjerning at skreien kommer til
Lofoten for å gyte, ikke kysttorsken. Det er
en kjensgjerning at russerne vil at vi skal frede Lofoten så skreien
skal få gyte i fred. Det er ikke noe
nytt. Kysttorsken gyter ikke sammen med skreien. Jeg synes
det er rart at fiskeriministeren trekker inn kysttorsken som element
i gyteprosessen i Lofoten når vi kan lese i avisene
at det kanskje var feil at bestanden var så lav. Nå har
forskerne i Tromsø kommet fram til at vi kanskje har mer
kysttorsk enn det de trodde. Det er også en del
av det som fiskeriministeren må vurdere. Hvorfor trekke
kysttorsken inn i stengingen av Henningsværboksen?

 Jeg takker igjen fiskeriministeren for svaret.
Jeg viser til det jeg sa innledningsvis, at russerne gjerne så at
Lofoten var stengt i gyteperioden. Kanskje det er tilfellet det
som er indikert, at Fiskeridepartementet i Norge er mer
enig med Russland enn med den norske fiskeribefolkningen.

