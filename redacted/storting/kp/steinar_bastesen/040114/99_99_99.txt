 Jeg har et spørsmål til kommunal-
og regionalministeren:

«Norge har i dag en større
innvandring i forhold til folketallet enn de
aller fleste land i Europa.

Er statsråden villig til å sørge
for at det blir utarbeidet og gjort allment tilgjengelig befolkningsframskrivninger som
viser hvor stor innvandrerbefolkningen vil være
i den enkelte kommune om 10, 25 og 50 år med nåværende
og andre innvandringstall på årsbasis?»

 Vi har jo innvandringsstopp i dette landet,
en lov som sier at vi ikke skal ha innvandrere,
men vi tar imot asylsøkere. Når asylsøkerne
kommer til landet og river i sund reisedokumentene sine, tyder ikke
det på at de trenger beskyttelse.

Jeg var selv innvandrer til Brønnøysund
i 1964, men jeg vet ikke om jeg er god nok brønnøyværing
ennå, og det har snart gått 40 år. Man
trenger ikke være forsker
for det.

Det er selvsagt viktig å få befolkningsframskrivning for hele
landet. Men den geografiske fordeling av innvandringsbefolkningen
er svært skjev. Det betyr at situasjonen i mange fylker
og kommuner er helt annerledes enn landsgjennomsnittet. Er det rimelig
at den enkelte kommune får en oversikt over situasjonen
i sitt nærmiljø?

 Jeg takker for svaret.

Innvandringsdebatten er ofte preget
av synsing og løse påstander. Derfor
er det viktig at folk flest har tilgang til presis informasjon om
hva som faktisk skjer til enhver tid, og hva man kan vente seg hvis
nåværende trend fortsetter. Er statsråden
opptatt av å få en større saklighet i
innvandringsdebatten på denne måten?

