 Jeg har et spørsmål til utenriksministeren:

«Handelen med landbruksvarer mellom Norge
og EU liberaliseres gradvis, og på en ufordelaktig måte
for norsk landbruk.

Er det noen grense for hva norske
myndigheter aksepterer når det gjelder import av landbruksvarer
til Norge fra EU?»

 Jeg takker for svaret.

EU eksporterer langt mer landbruksvarer til Norge enn Norge
eksporterer til EU. Kan statsråden bekrefte at avtalen
om liberalisering av handelen med landbruksprodukter mellom Norge
og EU er til stor fordel for EU?

 De nordiske EU-landene er pådrivere
innad i EU for å presse fram en større landbrukseksport
fra EU til Norge. Prøver norske myndigheter gjennom
de nordiske samarbeidsorganene å være
pådriver for at Sverige og Danmark reduserer
dette presset? Hvis ikke, er forklaringen at den norske
regjering synes det er bra at norsk landbruk utsettes for dette
liberaliseringspresset?

