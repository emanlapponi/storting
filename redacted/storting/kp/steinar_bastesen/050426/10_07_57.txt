 Jeg skal ikke bruke lang tid, men jeg synes jeg må si noe.




Kystpartiet er imot den nye finnmarksloven. Det er et standpunkt vi vil fastholde. Uansett er det svært viktig at fylkestinget får uttale seg på et så tidlig tidspunkt som mulig i denne saken. Derfor mener jeg at utkastet til innstilling i saken må oversendes Sametinget og fylkestinget til uttalelse, før innstillingen blir avgitt til Stortinget, og at justiskomiteen samtidig sender utkastet til kommunalkomiteen. Det er meget viktig at alle får en svarfrist som gir dem tilstrekkelig tid til å behandle denne saken.




