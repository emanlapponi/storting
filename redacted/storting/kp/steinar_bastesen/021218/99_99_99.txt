 Jeg har et spørsmål til olje- og
energiministeren:

«Arbeidsplassene i oljesektoren er
viktige forutsetninger for et variert arbeidsmarked i mange lokalsamfunn
i Distrikts-Norge. Det har i mediene vært
hevdet at mange av oljeselskapenes landbaser skal legges ned til
tross for at disse basene var forutsetninger for at selskapene fikk drive
leting og utvinning. Særlig utsatt er basene i Nord-Norge.

Hva vil statsråden gjøre
for å påse at myndighetenes forutsetninger om
landbasestrukturen etterleves?»

 Jeg takker statsråden for svaret.
Det er ikke betryggende.

Det har vært skapt en del uro rundt
basen i Brønnøysund, rundt basen i Sandnessjøen
og rundt basen i Harstad, og de vet ikke i dag om det
fortsatt blir drift eller ikke. Statsråden har ikke
i dag i Stortinget kunnet bekrefte at de basene fortsatt vil eksistere.
Vi vet av erfaring at mer og mer av oljen og gassen blir ført
sørover i rør. Er det meningen at det skal legges
rør langs hele kysten oppover, og at basene i
Nord-Norge skal nedlegges?

 Jeg takker statsråden for svaret.

Jeg er fullstendig klar over at lange transporter
er vanskelige, men det er ikke umulig. Jeg har, av personlige årsaker,
prøvd å få være med
på en realistisk oljevernøvelse
ute ved Norne-feltet.

Jeg er fullstendig klar over at utbygging av
nye felt må baseres på vedtak i departementet
og i Stortinget. Basenes aktivitet må ta utgangspunkt i
at det blir aktivitet i havet og nye oljeboringer. Det kan vi ikke
stå her i Stortinget og forutsette, men jeg håper
at statsråden kan bekrefte overfor dem som venter på en
slik julegave, at det fortsatt vil bli aktivitet ved de basene som
Stortinget har sagt at det skal være.

