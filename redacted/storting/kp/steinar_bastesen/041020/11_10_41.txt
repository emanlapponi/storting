  Jeg takker statsråden for svaret.

Jeg forventer ikke at enkeltsaksbehandling
skal foregå i denne salen. Men det er litt merkverdig:
I dette tilfellet skal altså denne kvinnen fra Thailand være
nødt til å skille seg fra fiskeren i Lofoten fordi
han ikke har høy nok inntekt. Det er jo en kjent
sak, også for UDI, går jeg ut fra, at
fiskere ikke har fast inntekt, men er avhengige av det
som naturen måtte gi, og den kvoten som de har.

Er det vurdert av saksbehandleren i UDI?

