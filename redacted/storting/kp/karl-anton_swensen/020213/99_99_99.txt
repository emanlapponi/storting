 Jeg vil stille følgende spørsmål
til statsministeren:

«I Stortingets ordinære spørretime
7. november 2001 stilte representanten Bastesen spørsmål
til statsministeren vedrørende utslippene av technetium
99 fra Sellafield. Statsministeren sa bl.a. dette: «...
vi vil søke alle mulige virkemiddel for å nå fram
og hindre at vi får en forverring av denne situasjonen.»

Hva har statsministeren gjort for å få til
et møte med sin kollega Tony Blair, for der å gjøre
det klart at utslippene fra Sellafield ikke vil bli akseptert
fra norsk side?»

 Jeg takker statsministeren for svaret, og registrerer
at man ikke har hatt kontakt på statsministernivå,
men at man vil søke å få det
til i nær fremtid.

Statsministeren sa i sitt tidligere svar at
man bl.a. på miljøvernministernivå og
statsministernivå skulle opprettholde
og forsterke vårt engasjement på dette området. Det
forstår jeg slik at man vil forsøke å få gjort
nå.

Signalene fra Storbritannia går i
retning av at Sellafield får tillatelse til å slippe
ut rundt 90 terrabecquerel technetium 99 pr. år i havet
til 2006. Et slikt utslipp vil det ta 213 000 år å halvere,
dvs. at utslippet vil forbli i miljøet i all overskuelig
fremtid. Dette vil være en ugjerning som er umulig å reversere.
Hva vil Regjeringen gjøre hvis Sellafield får
denne utslippstillatelsen?

 Jeg takker igjen for svaret fra statsministeren.

Jeg vil bare presisere at Kystpartiet
for sin del vil holde godt tak i denne saken, fordi det dreier
seg om vår fremtid, og ikke bare vår
fremtid, men våre etterkommeres fremtid og livsgrunnlaget
i overskuelig fremtid.

Tenk om vi hadde brukt føre
var-prinsippet i forhold til PCB! Da hadde vi kanskje sluppet kostholdsrestriksjoner
i 27 norske havner og fjorder som følge av at
vi ikke visste bedre. Så i likhet med statsministeren ønsker
heller ikke jeg at man skal eksperimentere med forsøk
når det gjelder utslipp.

