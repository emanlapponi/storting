 Jeg tillater meg å stille følgende
spørsmål til nærings- og handelsministeren:

«Sjøfartsdirektoratet har
iverksatt særnorske regler om
installering av såkalt tørrskodd evakueringsutstyr
på eksisterende hurtiggående passasjerfartøy.
Det har frem til nå ikke vært mulig å skaffe
typegodkjent utstyr fra noen av verdens utstyrsprodusenter
som tilfredsstiller Sjøfartsdirektoratets krav og egner
seg for disse fartøyene. Sjøfartsdirektoratet
har fastsatt 30. juni som absolutt siste frist for installering.

Vil statsråden ta initiativ
til utsettelse av fristen?»

 Jeg takker statsråden for svaret.

Så vidt jeg har brakt i erfaring,
er det i ettertid kommet fram at Koppernæs har fått
typegodkjent utstyr. Men hvis det kun er 

det

 utstyret
som er typegodkjent i dag og som skal monteres på 60 hurtigbåter,
vil det ta to år for dem å levere dette. Problemstillingen
her er om man skal være tvunget til å benytte
seg av én leverandør, eller om man kunne
vente til litt utpå høsten. Da har flere av leverandørene
sagt at de kanskje vil ha utstyr klart, slik at man kunne få utstyr
som kanskje var tilpasset sitt fartøy.

Er næringsministeren bekvem med at
det for tiden eksisterer kun én leverandør med
typegodkjent utstyr? Det vil legge et unødig press på rederiene å kunne
kontrahere utstyr fra kun én produsent. Det ser jeg som
veldig uheldig.

 Jeg takker igjen for svaret fra næringsministeren.

Jeg forstår det slik at man har utvidet
denne fristen som var satt til 30. juni, til «innen
utgangen av 2002», og at man – hvis jeg forstod
næringsministeren rett – vil se på en
ytterligere forlengelse for å få inn elementene
av konkurranse, hvis det ikke er mulig å få det
til i løpet av 2002.

Jeg ser det som særdeles uheldig hvis
man skulle bli tvunget til å installere utstyr fra kun én
leverandør, utstyr som neppe er like godt egnet
til alle fartøy. Jeg ville se det som en fordel
hvis næringsministeren tok disse signalene og ville presse
på for å få inn en reell konkurranse når
det gjelder leveringen av dette utstyret, samt at det skjer innenfor
en realistisk tidsramme, slik at man har anledning
til å ivareta disse tingene.

