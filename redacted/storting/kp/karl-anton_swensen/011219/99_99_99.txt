 Etter anmodning fra norske myndigheter ble det i mai 1999 forhandlet med Chile om å inngå en avtale om å hindre dobbeltbeskatning. Den 26. oktober 2001 ble det i Santiago underskrevet en avtale mellom Norge og Chile med formål å hindre dobbeltbeskatning og å forebygge unndragelse av inntekts- og formuesskatt.




Denne avtalen vil tre i kraft så snart begge statene har gjort de nødvendige vedtak. Det er en enstemmig komite som går inn for å sette i kraft denne avtalen. På denne bakgrunn anbefaler jeg komiteens enstemmige tilråding.




