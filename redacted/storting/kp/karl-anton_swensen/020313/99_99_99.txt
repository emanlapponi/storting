 Jeg vil stille følgende spørsmål
til miljøvernministeren:

«Professor Brit Salbu ved Norges landbrukshøgskole forteller
til avisen Nordlys den 5. mars 2002 at de nå har målt
stråling av technetium-99 i tangmel produsert på norskekysten,
som er dobbelt så høy som EUs tiltaksgrense for
barn.

Hvordan vil Regjeringen forholde seg til disse
nye oppsiktsvekkende målingene?»

 Først vil jeg gratulere miljøvernministeren
med det gjennomslaget man nå har fått i forhold
til innrømmelsene fra BNFL i Storbritannia, ved Sellafield-anlegget,
der man nå ikke lenger diskuterer om dette er
farlig eller ikke. Det vil jeg fra min side
se på som et stort gjennombrudd for både
det politiske og folkelige presset som ligger i dette.

Jeg synes ikke jeg fikk så veldig
konkret svar på spørsmålet
om hvordan man forholder seg til disse oppsiktsvekkende målingene,
bortsett fra at man fortsatt vil holde et jevnt press for å få stoppet
disse utslippene.

Mitt oppfølgingsspørsmål
vil bli: Har ministeren fått svar på sin forespørsel
i brev av 21. desember 2001 til Storbritannias miljøvernminister
om et moratorium på ytterligere utslipp inntil rensing
av technetium er fullt utprøvd? Jeg mener at
et utslippsmoratorium vil være den beste
garantien for troverdighet i denne sak.

 Nei, jeg er helt på linje med miljøvernministeren
i den jobben som Regjeringen har gjort for å legge press
for å få et gjennomslag i denne saken. Jeg er
fullt ut tilfreds med det og vil rose miljøvernministeren
for den innsatsen som gjøres. Jeg håper at man
fortsatt legger ytterligere press for å få stoppet
dette, for målet må jo være å få et
nullutslipp av technetium-99.

Kystpartiet mener i likhet med miljøvernministeren
at signalene fra BNFL vedrørende reduksjon
og stans av utslippene må tolkes med største
skepsis og usikkerhet i forhold til den britiske regjering. Min
anmodning vil være at man fortsatt opprettholder et massivt
press med nullutslipp som mål.

