 Jeg vil stille finansministeren følgende
spørsmål:

«I sist tilgjengelige oversikt fra
2000 over Petroleumsfondets investeringer i internasjonale
selskaper fremgår det at Petroleumsfondet har investert
nesten 1 milliard kr i de japanske atomenergiselskapene
som leverer brorparten av atomavfallet til Sellafield.

Var statsråden kjent med at Petroleumsfondet
har investert så betydelige beløp i disse selskapene?»

 Den siste delen av svaret til finansministeren
var litt uklar, så mitt oppfølgingsspørsmål
går ut på om han på vegne av Regjeringen
vil ta initiativ til at Petroleumsfondet selger
seg ut av disse selskapene, og på den måten markerer
at Norge ikke aksepterer det som skjer på Sellafield.

 Undertegnede var ikke da representant
i Stortinget.

Jeg vil på nytt presisere at Kystpartiet
for sin del vil holde godt tak i denne saken, fordi dette dreier
seg om vår fremtid – og ikke bare
vår fremtid, men våre etterkommeres
fremtid og livsgrunnlaget i overskuelig fremtid.

