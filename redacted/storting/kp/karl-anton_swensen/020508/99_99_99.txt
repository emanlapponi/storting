 Jeg har følgende spørsmål
til samferdselsministeren:

«I den siste uken er det skapt betydelig
usikkerhet med tanke på framtida til Nordlandsbanen.
Det foreligger et behov på flere hundre
millioner kroner på vedlikeholdssiden, og det er videre
på det rene at det må investeres om
lag 300 mill. kr for å få en moderne jernbane
som tilfredsstiller publikums behov.

Kan statsråden bekrefte at det vil
bli gitt nødvendige midler til det helt påkrevde
vedlikeholdet og investeringer, og til tilfredsstillende drift på Nordlandsbanen
i fremtiden?»

  Elendighetsbeskrivelsen av Nordlandsbanen
kunne vi ha brukt mye tid på, for banen er i elendig forfatning.

Jeg synes egentlig ikke jeg fikk
noe svar på det spørsmålet jeg stilte.
Det har jo vært vist en veldig liten investeringsvilje
og -evne med hensyn til å satse på Nordlandsbanen
for å få opp kvaliteten og kapasiteten som er påkrevd
for å utvikle den. Det er nå sågar også sådd
tvil om dens fremtidige eksistens. Man ser også at
en større og større del av godset overføres
til vei, med de ulemper som det innebærer. Og en fersk
meningsmåling i Nordland i dag viser at det er behov for
en effektiv og god nordlandsbane. 82 pst. har sluttet seg til det.

I St.meld. nr. 26 for 2001–2002 fra
Samferdselsdepartementet sier man at «bevilgningene
til investeringer i jernbanestruktur skal kanaliseres mot hovedstrekningene».
Hvilken status har Nordlandsbanen – eller har
Nordlandsbanen status som hovedstrekning?

 Det var overraskende og hyggelig at Nordlandsbanen
er definert som hovedstrekning. Det var ikke jeg klar
over. Da ligger det jo føringer for at man skal satse videre
på denne framover.

Etter hva jeg har forstått,
har man stoppet byggingen av en terminal til nærmere en
halv milliard kroner i Trondheim. Jernbaneverket, ved Steinar Killi,
har i Bodø uttalt at man helst så at
disse midlene ble brukt til å utbedre Nordlandsbanen
med hensyn til bl.a. vedlikehold, krysningsspor og investeringer.
Vil samferdselsministeren vurdere å sørge for
at midlene til terminalen i Trondheim blir omdisponert og kanalisert
til bl.a. opprustning av Nordlandsbanen, for nå å få den
i en slik stand at man ikke over tid bygger ned banen,
som man faktisk gjør i dag på grunn av disse problemene?

