 Jeg ønsker å stille
følgende spørsmål til miljøvernministeren:

«Petroleumsindustrien slipper ut store
mengder vann som inneholder radioaktive og hormonhermende stoffer og
radioaktivt bly. Målt i becquerelnivå tilsvarer
disse utslippene 20 pst. av utslippene fra Sellafield. Denne typen utslipp
av radioaktive stoffer, tungmetaller og organiske miljøgifter
fra norsk side svekker vår troverdighet i kampen
for å bevare et rent og produktivt hav for oss selv og våre
etterkommere.

Hva vil statsråden gjøre
for å få stoppet disse utslippene?»

 Man kan ikke utelukke det ene eller
det andre. Det er ikke for å koble
dette til Sellafield, men for at vi skal kunne løse
problemene, som er ganske alvorlige i seg selv. Så det
er ikke en måte å svekke Sellafield-kampen
på, tvert imot. Det er riktig som det blir sagt, at mesteparten
kanskje kommer fra britisk sektor.

Kystpartiet vil appellere til oljeselskapene
om å få bukt med disse problemene, og håper
at Regjeringen vil bidra til at alle farlige utslipp stoppes.
Disse utslippene er unødvendige, for det foreligger
tilgjengelig teknologi i dag til å fjerne dem.

Mitt oppfølgingsspørsmål
til miljøvernministeren blir: Vil Regjeringen stille krav
om nullutslipp fra petroleumssektoren?

Jeg er for øvrig enig i det miljøvernministeren
sa, at vi må stå sammen i denne kampen. Jeg takker
for svaret, og det er klart at vi skal stå sammen, og vi
skal gjøre vårt ytterste for å få stoppet
disse technetium-99-utslippene fra Sellafield.

 Jeg takker igjen for svaret. Det var veldig
positivt å høre at man vil ha en nullutslippsstrategi
innen 2005.

Man skal være oppmerksom
på at det meste av de radioaktive stoffene som følger
av olje- og gassproduksjonen, slippes ut i produsert vann fra plattformene.
Kun små mengder ender opp som avfall på land.
Det årlige utslippet er nå omregnet til 13 Tbq
pr. år og stiger jevnt, og det vil igjen medføre
at mengden radioaktivt avfall som bringes til land, vil øke
betydelig.

Spørsmålet mitt er: Vil Regjeringen være
en pådriver for å få etablert
et deponi på land snarest? Dette mener jeg også vil være
et viktig bidrag fra Norge som pådriver for å få redusert
og fjernet disse utslippene, og da tenker jeg også i
forbindelse med utslipp fra Danmark, Nederland og ikke
minst Storbritannia.

