 Det er åpenbart at spillereglene må være
klare før en ny folkeavstemningsdebatt påbegynnes.
I så måte har vi jo tid til innspill og debatt.
Jeg vil minne representanten Haga om at norsk EU-medlemskap ikke
står på Regjeringens dagsorden.

Mitt bidrag til debatten baserer seg på den
generelle oppfatning at enhver norsk regjering bør være
sikker på å ha det norske folks støtte
før den måtte beslutte å sende en ny
søknad om EU-medlemskap til Brussel. Å gjennomføre
en rådgivende folkeavstemning før en eventuell ny
søknad sendes kan være en måte å sikre
dette på. På bakgrunn av to tapte folkeavstemninger
vil det gi tyngde til søknaden.

Jeg har også sagt at det
er en klar fordel med en folkeavstemning også ved
avsluttede forhandlinger, uten å være
definitiv på det.

Jeg ser at det er ulike syn i debatten, men
jeg regner med at vi vil kunne finne frem til en prosedyre som vil kunne
samle de fleste.

Jeg tror det er et poeng ikke å låse
seg, ikke minst fordi vi har tid, og derfor legger ikke
jeg opp til å forplikte meg hverken i den ene eller
den andre retning. Det er det ikke behov for;
jeg synes at debatten skal få gå.

