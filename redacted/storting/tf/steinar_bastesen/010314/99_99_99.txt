  Jeg har følgende spørsmål
til justisministeren:

«Det har i den siste tiden kommet
signaler om at det vurderes opprettet en felles havarikommisjon
ved ulykker. Sjølovkomiteens innstilling forelå for
15 måneder siden, og denne foreslo enstemmig at det opprettes
en uavhengig havarikommisjon for sjøulykker. 

Når kan det ventes at statsråden
vil legge fram en proposisjon som oppfølging av Sjølovkomiteens
innstilling, og vil statsråden i denne forbindelsen vurdere å foreslå opprettet
en uavhengig sjøulykkeskommisjon?» 

  Jeg takker statsråden for svaret,
og konstaterer at hun er positiv til forslaget. 

Opprettelsen av en felles havarikommisjon bør
ses i sammenheng med de spørsmål som tidligere
er stilt i Stortinget vedrørende kystberedskapen. Ville
det ikke være formålstjenlig at ansvaret for en
slik havarikommisjon og et apparat som skal ivareta beredskapen
og sikkerheten til sjøs, holdes atskilt, slik det gjøres
i andre land?

  Jeg takker igjen for svaret. 

Det er vel naturlig at det er en etat med den
nødvendige skipstekniske og operative kompetanse som tillegges ordføreransvaret
for en felles havarikommisjon, og at denne ikke bør ha
ansvar innen kystberedskap mv., slik at rolleavklaring ikke blir
et problem.

