 Jeg har følgende spørsmål til fiskeriministeren:




«I årene 1995-98 har uttaket av nøkkelbestandene torsk, sei og hyse i stor grad fulgt forskernes anbefalinger, og det har vært en forsvarlig beskatning. Så opplever vi at det for 1999 blir anbefalt en dramatisk reduksjon i disse kvotene. For torsk er det en reduksjon fra 338 000 tonn i 1995 til 236 000 tonn i 1999. Tilsvarende tall for sei er fra 160 000 tonn til 87 000 tonn, og for hyse fra 90 000 tonn til 46 000 tonn.




Hva er forvaltningsstrategien, og hva vil statsråden gjøre for å sikre denne?»




 Jeg takker statsråden for svaret. Det er interessant å registrere at hovedingrediensene for å få en stabil, forutsigbar kvoteberegning er overvåking, kontroll, satellittsporing og fangstrapportering – samarbeid og kontroll altså. Statsråden går ut fra at i stor grad er alle fiskere kjeltringer. Det er med tristhet jeg må registrere det.




Etter det jeg har fått rede på, er det åtte-ni forskere av hele forskningsstaben i Bergen som forsker på bunnfisk. Kan det ikke være en tanke å sette inn mer ressurser og eventuelt dele ansvaret mellom Bergen og Tromsø? Det er et godt forskningsmiljø der. Vi står overfor store problemer internasjonalt med å kunne dokumentere fiskbarheten av de bestander vi fisker på. Det går ikke an å leve med variasjoner på 50 pst. pr. år.




  Jeg har følgende spørsmål
til miljøvernministeren:

«Statoil opererer Norneskipet og søkte
tidlig i høst Statens forurensningstilsyn (SFT) om å demobilisere
det ekstra slepefartøyet for oljelenser som er stasjonert
på feltet. De ville bruke sitt eget fartøy, som
er en 22 fots Malo slepelettbåt. Da utstyret ble testet
3. november 1998, etter pålegg fra SFT, sank slepelettbåten
under arbeid i godt vær.

Med bakgrunn i dette, synes statsråden
at oljevernberedskapen er tilfredsstillende?»

 :  Jeg takker statsråden for svaret,
et svar som jeg kan si meg tilfreds med, spesielt den siste delen,
at det nå skal lages retningslinjer for hva slags slepebåter
som skal brukes.  Det er helt utrolig at man ikke har hatt slike
retningslinjer tidligere.  

Når det sies i rapporten fra SFT at
det var en brottsjø som fylte båten, er det mildest
talt en meget sterk overdrivelse!  Bildet av båten på feltet
den aktuelle dagen viser at det var godt vær.  Det var
antakelig ikke mer enn lett bris.  Og når man da skal operere
med oljevernutstyr kanskje i liten til stiv kuling, synes jeg – ut
fra et maritimt synspunkt – det er latterlig at Statoil
i det hele tatt tillates å operere med en så dårlig
kapasitet.  Og det er utrolig at Statens forurensningstilsyn ikke
har tatt dette alvorlig tidligere.

