  Jeg har følgende spørsmål
til forsvarsministeren:

«Regjeringen antyder at en utvidelse
av territorialgrensen fra 4 til 12 nautiske mil kan være
et virkemiddel for å øke kystberedskapen. En slik
utvidelse medfører at Forsvaret må tilføres
ytterligere ressurser. Som et minimum, og sannsynligvis det mest
effektive virkemiddel, er det vel radarovervåking kombinert
med annen informasjon som kan bidra til en effektiv håndhevelse
av norsk suverenitet i området. 

Kan statsråden redegjøre
for hva som må til for å sikre en helhetlig sjøovervåking?» 

  Jeg takker statsråden for svaret.

I St.prp. nr. 45 for 2000-2001 beskrives behovet
for overvåking av våre områder, og Forsvaret
må ha effektive og troverdige kapasiteter forbundet med
ressurs- og miljøkontroll. Effektiv og troverdig suverenitetshevdelse forutsetter
tilstrekkelige ressurser til å overvåke aktiviteten
i våre områder. Å være til stede på kort
varsel med egnet materiell og personell, tilstrekkelig overvåking,
en forsterking av styrkenes anvendelighet og reaksjonstid og grenseoppsynet
langs den norsk-russiske grensen nevnes som viktige oppgaver, men
ikke grenseoppsynet langs kysten.

Til slutt fremgår det at Forsvaret
har en viktig rolle i forbindelse med kystberedskapen. Til tross
for dette nevnes ikke Forsvarets kystradar og manglende ressurser
for overvåking med ett ord. Er det slik å forstå at
dette ikke er å anse som strukturavhengige ressurser, og
at en utvidelse ligger inne i planverket, uavhengig av St.prp. 
     nr. 45?

  Jeg takker for svaret.

Jeg har et tilleggsspørsmål.
Den 14. februar hevdet kystdirektøren i en kronikk at Kystverket
er ansvarlig for overvåking av kysten i fredstid, og Forsvaret
primært i krigstid. Han sier videre at Kystverket må ha
den sentrale rollen innenfor dette området, med støtte
fra Sjøforsvaret. Dette samsvarer med de signaler Stortinget
har mottatt, hvor Fiskeridepartementet har utredet muligheten for å koordinere
eksisterende overvåkingsressurser.

Med bakgrunn i forsvarsministerens tidligere
uttalelse, innholdet i St.prp. nr. 45 og det at Forsvaret
allerede har utredet de tekniske løsninger og de økonomiske
konsekvenser, virker det noe underlig – det er kanskje
på tide å fremme behovet og gi en anbefalt løsning.
Har ministeren noen kommentar til det?

