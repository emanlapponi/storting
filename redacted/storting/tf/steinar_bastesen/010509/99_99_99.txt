  Jeg har følgende spørsmål
til fiskeriministeren:

«Det er mye som tyder på at
beskatningen av torskestammen i Barentshavet
er for sterk. Det fiskes i dag i stor grad på småfisk.
For første gang i historien ser det ut som om
det ikke er noen sterk årsklasse. Vi kan stå overfor
den samme katastrofen som ved Newfoundland, med sammenbrudd i torskestammen.
Dette vil igjen ramme de nordligste fylkene sterkt. Dette bekymrer
både fiskarlagene og Kystpartiet i nordfylkene.

Hvordan ser statsråden på dette,
og hvilke tiltak tenkes iverksatt?»

  Jeg takker statsråden for svaret.

Jeg er enig med ham i at det ikke fiskes optimalt.
Det burde være gjort mye mer for å fiske på større
fisk. Nå er vi imidlertid i den situasjon
at torskekvoten for den konvensjonelle flåten i stor grad
er oppfisket, og det blir stopp i det konvensjonelle fisket for
kystflåten fra helgen av. Den store flåten av
de minste båtene har måttet ligge på land
på grunn av dårlig vær, både
forrige uken og denne uken, og de største båtene
har fått fiske.

Turistfisket er et annet problem
i dette landet. Det er ifølge en rapport grunn til å anta
at turistene drar opp oppimot 20 000 tonn fisk,
i tillegg kommer fritidsfisket. Det som blir stående igjen
av kvoten for resten av året, er rundt 10 000 tonn – altså en
fjerdedel av det som fiskes ukontrollert av turister og fritidsfiskere.

Hva har statsråden tenkt å gjøre
med dette problemet?

  Jeg kan ikke si meg fornøyd med
svaret.

I går hadde vi en debatt her i Stortinget
om fiskefusk. Jeg etterlyste en rapport som var utarbeidet av Lars
Peder Brekk, mens han var statsråd i det departementet
som statsråd Gregussen overtok. Den rapporten skulle være grunnlaget
for et videre arbeid mot fiskefusk.

Jeg stiller da spørsmålet:
Hadde statsråden kjennskap til denne rapporten og likevel
ikke gjorde noe med den da han overtok departementet? Eller er det
slik at han ikke hadde kjennskap til den rapporten, og at den var fjernet
før han kom i departementet? Hvis så er tilfellet, så er
jeg veldig bekymret for hva som skjer i Fiskeridepartementet. Kan
statsråden redegjøre for dette?

