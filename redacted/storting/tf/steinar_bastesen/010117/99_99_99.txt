  Jeg har følgende spørsmål
til forsvarsministeren:

«Forsvaret har som oppgave å holde
oppsyn med sjøgrensa. Dette gjøres best med å ha
en god overvåking som sikrer tidlig varsling, slik at uønskede
fartøyer kan avvises før de passerer territorialgrensen.
Dette vil også medføre at kystvaktfartøy
kan brukes mer effektivt. Julens hendelser viser at Forsvaret har
det tekniske utstyret for overvåking, men mangler ressursene,
noe som indikerer at overvåkingen ikke er god nok. 

Hva er årsaken til at kystovervåkingen
ikke prioriteres, og hva er egentlig status?»

 Jeg takker for svaret.

I så vel St.prp. nr. 1 for 1999-2000
som i St.prp. nr. 1 for 2000-2001 framgår det at «kystradarkjeden
i Sør-Norge vurderes modernisert og utvidet».
Videre framgår det i St.prp. nr. 1 for 1999-2000 at Sjøforsvaret
har en rekke systemer for overvåking av sjøområdene,
og at det i forbindelse med Schengen-implementeringen «vil
være behov for å integrere disse bedre i år
2000». Jeg har da følgende tilleggsspørsmål:
Er det lenge til det er ferdigvurdert hvorvidt det er et behov eller
ikke?

  Jeg takker igjen for svaret.

Jeg har et spørsmål til.
I mandagens utgave av Aftenposten vises det til St.prp. nr. 1 for
2000-2001, hvor etableringen av en maritim overvåkingssentral
beskrives. Her framgår det at sentralen skal behandle informasjonen fra
bl.a. Sjøforsvarets kystradarer, oljeoperatørselskapenes
faste installasjoner på norsk sokkel, Kystverkets trafikksentraler
m.m. Imidlertid framgår det også at det skal holdes
et ministermøte kommende fredag, som statsråden
har nevnt, for å vurdere hvordan overvåkingen
av kysten kan koordineres.

Er det slik å forstå at Stortinget
har besluttet etableringen av og bevilget penger til en slik overvåkingssentral uten
at det i forarbeidet er tatt hensyn til hvordan overvåkingsressursene
kan koordineres best mulig?

