 Jeg har følgende spørsmål
til miljøvernministeren:

«I forbindelse med Kystforvaltningsutvalgets
innstilling ble Forsvaret i 1995 gitt i oppdrag å etablere
en organisasjon for kystberedskap og aksjonsledelse. Meningen med
dette var å gi forsvarskommandoene tilstrekkelig myndighet
til å kunne ivareta førstelinjeberedskap for de øvrige
etater. Med bakgrunn i Inngrepskonvensjonen er Sjøfartsdirektoratet
delegert myndighet til å gripe inn overfor miljøtrusler
langs kysten.

Hvorfor har ikke statsråden delegert
tilsvarende myndighet til Forsvaret?»

 Jeg takker statsråden for svaret,
men jeg har et tilleggsspørsmål.

De siste ukers hendelser har vist at det er
et stort potensial for forbedring av kystberedskapen. Det har sågar vist
seg at klare anbefalinger gitt av Kystforvaltningsutvalget
og Stortingets beslutninger som var basert på det, ikke
er fulgt opp.

Vi har også blitt informert om at
fem ministre har hatt et møte for å vurdere muligheter
og tiltak. Hvilke anbefalinger og løsninger har de få utvalgte
nå kommet fram til? 

 Jeg takker statsråden for svaret,
og jeg kan jo gjøre oppmerksom på at jeg har levert inn
et Dokument nr.8-forslag om akkurat dette, men jeg har et tilleggsspørsmål
til:

Det er tydelig at det er svært få forunt å ha
oversikt over så vel overvåkingskapasitet som
beredskapsressurser langs kysten, men noen må jo ha en
formening om dette. Det er til og med informert om at det er iverksatt prosjekter
for å koordinere informasjonen fra Forsvarets kystradar,
Kystverkets trafikksentraler, oljeinstallasjoner m.m. Det er vel
lite trolig at det er tatt ut av lufta. Det har til og med sneket
seg inn i St.prp. nr. 1 for inneværende periode. Det synes
nokså klart at verken miljøvernminister, fiskeriminister,
nærings- og handelsminister, justisminister eller forsvarsminister
er i stand til å redegjøre for dette. Er det i
det hele tatt noen som har oversikt over dette? I så fall,
hvem er det?

