  Jeg har følgende spørsmål
til samferdselsministeren:

«Lunner kommune, Lunner allmenning
og naturvernorganisasjoner har i lengre tid bedt om at tunnelen
for  Rv 35 kan bli 250 meter lengre, blant annet for å unngå ei
17 meter høy steinfylling midt i et fint friluftsområde. Vegvesenet/departementet
har avvist tanken på grunn av stram økonomi, men
de samme etatene vil nå påføre prosjektet
50-60 mill. kroner i renter for å få anlegget
ferdig ett år tidligere. 

Er det ikke da også rom for ca. 10
mill. kroner til litt lengre tunnel for bedre miljø og
trafikkåre til Gardermoen?»

  Jeg takker statsråden for svaret.

Rv 35 i Jevnaker kan bli om lag 50-60 mill.
kr billigere om en går bort fra linjen gjennom sentrum,
der en må flytte/krysse jernbanelinjen tre ganger.
Påstanden om at det er lokalsamfunnet som har bestemt det,
er feil. Når det gjelder tunnelen i Lunner, går
et stort flertall i kommunestyret inn for lang tunnel. Hvis det
er krav om at kommunestyret skal fatte et tilleggsvedtak, tror jeg
ikke det er det som er problemet i denne saken. 

Jeg ber statsråden se nærmere
på dette og finne den beste løsningen både
for miljøet og økonomien.

