 Jeg har et spørsmål til kommunal-
og regionalministeren: 

«Drikkevannsforskriften av 1. januar
1995 pålegger alle vannverk som leverer vann til mer enn
20 husstander eller 100 personer, at anlegget skal være
godkjent innen 1. januar 1996. Det var pr. 1996 1 907 slike vannverk,
    1 084 av dem kommunale. En fersk undersøkelse viser
at bare ca. halvparten er godkjent eller har søkt om godkjennelse.

Hvilke tiltak vil statsråden iverksette
for å følge opp drikkevannsforskriften for de
kommunale vannverk?»

  Jeg takker statsråden for svaret,
som var både fyldig og for så vidt godt. Men spørsmålet
mitt gjaldt jo de kommunale vannverkene. Jeg kan opplyse presidenten
om at det er kommunestyret i den enkelte kommune som er godkjenningsinstans
for de kommunale vannverkene, og når kommunestyrene ikke har
somlet seg til å få godkjent kommunenes vannverk, bør
kommunalministeren som øverste myndighet for kommunene,
på en eller annen måte gi dem beskjed om at nå må noe
bli gjort. 

Når vi ikke får vannverkene
godkjent, er det som en tikkende bombe i eksportsammenheng. Det
er ingen tvil om at vi har god vannkvalitet i Norge, og det gjøres
mye for vannkvaliteten, men vannverkene skal også være godkjent.
Det kan ellers skape problemer spesielt for fiskeindustrien.

 Jeg har et spørsmål til samferdselsministeren:

«I forbindelse med den nye anbudsrunden
for kortbanenettet ble det fra Samferdselsdepartementets side
lagt inn i forhandlingene med Widerøe"s Flyveselskap
ASA at direkteruta fra Helgeland til Oslo og retur skulle legges
ned mot at frekvensen mellom Helgeland og Trondheim skulle økes.
Direkteruta til Oslo har vært en suksess med 85 pst. belegg
og må være en av de mest lønnsomme rutene
til Widerøe.

Hva er årsaken til at denne lønnsomme
ruta nå planlegges nedlagt, og vil statsråden
medvirke til at så ikke skjer?»

  Jeg takker statsråden for svaret.

For folk på Helgeland, og spesielt
i Brønnøysund, vil det etter de store investeringene
som er foretatt i Brønnøysund Lufthavn, virke
litt rart at tilbudet nå blir trappet ned. Og det er ingen
tvil om at departementet la føringer i forhandlingene om
at ruten der skulle legges ned mot at frekvensen til Trondheim ble økt.
Det går vel på Statoils behov for flyginger fra
helikopterbasen og ned til Trøndelag. Men de
har jo løst sitt behov med privatfly. Er det kanskje heller
tanken på SAS" lønnsomhet på ruten mellom
Trondheim og Oslo som er grunnen til at anbudsdokumentene var utformet
slik de var?

Ellers vil jeg gjerne ha en presisering av
hva statsråden mente med «FOT-krav».

