 Representanten Henrik Rød har tatt opp de forslagene han refererte til.




Flere har ikke bedt om ordet til sak nr. 6.

(Votering, se side 451)





                    

 Under debatten er det satt
frem et forslag på vegne av Fremskrittspartiet. Forslaget
lyder:

«1.	Stortinget
ber Regjeringen gjennomføre forsøk med elektronisk
stemmegivning ved utvalgte skoler ved skolevalgene i forbindelse
med stortingsvalget 2005, som omfatter stemmegivning over Internett. Dette
gjøres med sikte på å gjennomføre
slik elektronisk stemmegivning ved valget i 2007.

2.	Stortinget ber Regjeringen innrette
forsøkene slik at spesielt forholdene forbundet
med følgende faktorer fokuseres på og undersøkes:

Sikker identifisering
av velgeren, ved valg over åpne nettløsninger.

Kvittering til velger på at stemme
er avgitt.

Sikring av valgsystemet mot
inntrenging og misbruk.

Implementering av verifikasjons- og kontrollrutiner
for behandling og oppbevaring av elektroniske stemmer, samt for
opptellingen av disse.

Oppbevaring av elektroniske stemmer og
opptelling av disse bør underlegges et offentlig organ
med høy IKT-kompetanse, og skilles fra systemer som driftes
av kommersielle utstyrs- og tjenesteleverandører.

3.	Stortinget ber Regjeringen foreta en
evaluering av forsøkene som fremlegges
for Stortinget. Forsøkene må være
så omfattende at evalueringsresultatene vil være
representative for yngre velgeres innstilling til elektroniske
valg og folkeavstemninger over Internett.»

 Det voteres alternativt mellom
dette forslaget og innstillingen fra komiteen.

Komiteen hadde innstillet:

Dokument nr. 8:76 (2003-2004) – forslag
fra stortingsrepresentantene Øystein Hedstrøm, Lodve Solholm,
Ulf Erik Knudsen og Christopher Stensaker om gjennomføring
av forsøk med elektronisk stemmegivning, inkludert stemmegivning
over Internett, som et grunnlag for en fremtidig modernisering av
valgloven – vedlegges protokollen.

Voteringstavlene viste at det
var avgitt 79 stemmer for komiteens innstilling og 17 stemmer for
forslaget fra Fremskrittspartiet.

(Voteringsutskrift kl. 12.18.47)

  

(fra salen):

Jeg trykte på feil knapp!

 Så langt presidenten anser
det, gjør det ingen dramatiske utslag på voteringsresultatet,
men det blir for ordens skyld korrigert. Komiteens innstilling er
da bifalt med 80 mot 16 stemmer.


                    
                    

