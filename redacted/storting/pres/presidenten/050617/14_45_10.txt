 Presidenten skulle ha foreslått at taletiden var begrenset til 5 minutter til hver gruppe. Det slapp jeg overfor Odd Roger Enoksen, men presidenten får ta opp det forslaget nå for å gardere seg.




– Forslaget anses bifalt.




 Komiteen står sammen om at styrking av forskning og utvikling er av stor betydning for innovasjon og videreutvikling i næringslivet og dermed for etablering av nye arbeidsplasser i tiden framover.




Komiteen viser også til SkatteFUNN-ordningen som er etablert for å stimulere til forskning og utvikling gjennom skattesystemet. Denne ordningen har vist seg ubyråkratisk og effektiv for næringslivet, og den ser ut til å fungere som et godt virkemiddel når det gjelder å stimulere til forskning.




Forslaget i denne saken går ut på at skattepliktige skal kunne foreta fortløpende skattemessig fradragsføring av alle FoU-utgifter. Utgangspunktet i skatteretten er imidlertid at varige og betydelige driftsmidler skal aktiveres. Skattemessig likebehandling både i forhold til kjøp av immaterielle driftsmidler og til egen tilvirkning av varige fysiske driftsmidler taler også for at egen utvikling av varige immaterielle driftsmidler skal aktiveres.




Finansdepartementet har i brev av 30. mai til Skattedirektoratet foretatt en tolkning av skatteloven på dette felt. Av brevet framgår at aktiveringsplikten av FoU-resultater som driftsmidler er nokså smal, og at adgang til fradragsføring vil være vid. Dette er altså en avgrensing i forhold til fradragsrett som går på om FoU-aktiviteten er knyttet opp til konkrete prosjekter som kan bli eller er blitt til varige driftsmidler. I den sammenheng bør man også merke seg at Finansdepartementet i brev til finanskomiteen den 31. mai uttaler at departementet vil følge ligningspraksis nøye for å se til at praktiseringen er i samsvar med gjeldende rett.




De skattemessige rammebetingelser knyttet til forsknings- og utviklingsaktiviteter er viktige for innovasjon og verdiskaping i Norge. Regjeringspartiene har på den bakgrunn gått inn for forslag om at det skal legges fram en vurdering av skatteloven § 14-4 i forbindelse med statsbudsjettet for 2006.




 Flere har ikke bedt om ordet til sak nr. 8.

(Votering, se side 3150)





                    

 Under debatten har Odd Roger Enoksen satt fram
et forslag på vegne av Fremskrittspartiet, Sosialistisk
Venstreparti, Senterpartiet og Kystpartiet.
Forslaget lyder:

«Stortinget
ber Regjeringen i forbindelse med statsbudsjettet for 2006 fremme
forslag om endring av skattelovens § 14-4 slik
at skattepliktige kan foreta utgiftsføring av FoU-utgifter
i det året de påløper.»

Det vil bli votert alternativt mellom
dette forslaget og innstillingen fra komiteen.

Komiteen hadde innstillet:

Stortinget ber Regjeringen komme tilbake med
en grundig vurdering av skattelovens § 14-4 i forbindelse med
fremleggelsen av forslaget til statsbudsjett for 2006.

Votering:

Ved alternativ votering mellom komiteens innstilling og
forslaget fra Fremskrittspartiet, Sosialistisk Venstreparti, Senterpartiet
og Kystpartiet bifaltes innstillingen med 65 mot 37 stemmer.

(Voteringsutskrift kl. 15.18.18)


                    
                    

