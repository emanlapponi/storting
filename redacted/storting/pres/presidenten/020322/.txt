 Representanten Inga Marte
Thorkildsen vil fremsette et privat forslag.

 På vegne av meg selv, Olav Gunnar
Ballo, Anne Helen Rui og Bjarne Håkon
Hanssen har jeg den glede å fremme et Dokument nr. 8-forslag
om endringer av regelverket slik at
rusede personer som er til fare for seg selv, sikres medisinsk
vurdering, eventuelt medisinsk behandling eller
overvåking.

 Representanten Morten Ørsal Johansen vil
fremsette et privat forslag.

 På vegne av Kenneth Svendsen, Øyvind
Korsberg og meg selv vil jeg fremme forslag om å ettergi
deler av utestående fordringer til Oslo Lufthavn
A/S.

 Representanten Ola D. Gløtvold
vil fremsette et privat forslag.

 På vegne av representantene Eli Sollied
Øveraas, Sigbjørn Molvik og meg selv skal jeg få framsette
forslag om åpenhet i saksbehandlingen i de regionale
helseforetakene.

 Forslagene vil bli behandlet på reglementsmessig
måte.





                    
                    
                    

 Ingen har bedt om ordet.





                    

 Det voteres over forslag
fra stortingsrepresentant Inge
Ryan på vegne av Sosialistisk Venstreparti og Senterpartiet
oversendt fra Odelstingets møte 8. mars 2002:

«Stortinget
ber Regjeringen om å foreslå en ordning utenfor
jordbruksavtalen som innebærer at eventuelle merkostnader
for bonden i forbindelse med inngrep som veterinær foretar
under overgangsperioder, skal dekkes av statskassen.»

Votering:

Forslaget fra Sosialistisk Venstreparti og Senterpartiet ble
med 64 mot 25 stemmer ikke bifalt.

(Voteringsutskrift kl. 11.25.57)


                    
                    

 Ingen har bedt om ordet.





                    

 Det voteres over forslag
oversendt fra Odelstingets møte 19. mars
2002:

«Stortinget
ber Regjeringen vurdere å øke tilretteleggingstilskuddet
utover de foreslåtte 250 kroner slik at tilskuddet blir
mer i samsvar med de reelle kostnadene en slik tilrettelegging medfører
for den enkelte arbeidsgiver.»

Beate Heieren Hundhammer – til stemmeforklaring.

 Med bakgrunn i sosialministerens redegjørelse
under debatten i Odelstinget om denne saken
kom det fram at departementet nå vurderer denne saken,
og at sosialministeren raskt vil komme tilbake med en avklaring
til Stortinget.

På denne bakgrunn anbefaler jeg regjeringspartienes grupper å stemme
for forslaget.

 Harald T. Nesvik – til stemmeforklaring.

 Dette er et forslag som ble fremmet i Odelstinget
av alle partier unntatt regjeringspartiene,
så jeg vil selvfølgelig anbefale Fremskrittspartiets
gruppe å stemme for.

 Da kan det ikke behøves
flere anbefalinger – presidenten har oppfattet situasjonen
slik at man kan risikere at det er enstemmighet bak dette forslag!
Vi kan da foreta en meget forenklet form for votering.

Votering:

Forslaget bifaltes enstemmig.

 Det foreligger ikke
noe voteringstema i sak nr. 3.


                    
                    

 Da er vi klare til å gå til
votering.





                
                
                

Voteringen i en sak finnes i slutten av referatet for hver enkelt sak.


            


            

