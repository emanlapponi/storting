 Representanten Gjermund Hagesæter har tatt opp det forslaget han refererte til.




Flere har ikke bedt om ordet til sak nr. 8.

(Votering, se side 1059)





                    

 Under debatten har Gjermund Hagesæter
satt fram et forslag på vegne av Fremskrittspartiet. Forslaget
lyder:

«I

I Stortingets vedtak av 25. november 2004 om
V. Avgift på bensin gjøres følgende endringer:

§ 1 første ledd
skal lyde:

Fra 20. desember 2005 skal det i henhold til
lov 19. mai 1933 nr. 11 om særavgifter betales
avgift til statskassen på bensin. Avgift betales med følgende
beløp pr. liter:

for svovelfri bensin (under 10 ppm svovel):

	1,58 kroner.

for lavsvovlet bensin (under 50 ppm svovel):

	1,62 kroner.

for annen bensin: 1,62 kroner.

II

I Stortingets vedtak av 25. november 2004 om
VI. Avgift på mineralolje
til framdrift av motorvogn (autodieselavgift) gjøres følgende
endringer:

§ 1 første ledd
skal lyde:

Fra 20. desember 2005 skal det i henhold til
lov 19. mai 1933 nr. 11 om særavgifter betales
avgift til statskassen på mineralolje
til framdrift av motorvogn. Avgift betales med følgende
beløp pr. liter:

for svovelfri mineralolje
(under 10 ppm svovel):

	0,89 kroner.

for lavsvovlet mineralolje
(under 50 ppm svovel):

	0,94 kroner.

for annen mineralolje: 0,94 kroner.

III

Stortinget ber Regjeringen fremme forslag om
innføring av et system for bensinavgift
som er fleksibelt, slik at avgiften går ned når
oljeprisen går opp og motsatt, slik at utsalgsprisen ikke
endres som følge av endringer i oljeprisen.»

Det blir votert alternativt mellom
dette forslaget og innstillingen fra komiteen.

Komiteen hadde innstilt:

Dokument nr. 8:5 (2005-2006) – forslag
fra stortingsrepresentantene Ulf Leirstein, Gjermund Hagesæter, Christian
Tybring-Gjedde og Jørund Rytman om reduksjon
i avgiften på bensin og autodiesel – bifalles
ikke.

Votering:

Ved alternativ votering mellom komiteens innstilling og
forslaget fra Fremskrittspartiet ble
innstillingen bifalt med 83 mot 23 stemmer.

(Voteringsutskrift kl. 12.51.39)


                    
                    

