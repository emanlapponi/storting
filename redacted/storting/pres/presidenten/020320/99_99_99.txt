 Presidenten gjør oppmerksom
på at Stortinget for å spare tid har vedtatt at
man bruker de talerstolene som står nede i salen, også i
den ordinære spørretimen.

 Da blir jeg lykkelig stående hvor
jeg er.

Irans våpenprogrammer og manglende
tilslutning til internasjonale rustningskontrollavtaler gir grunn
til bekymring.

Det foreligger imidlertid
ulike vurderinger med hensyn til hvorvidt Iran har utviklet – eller
i ferd med å utvikle – masseødeleggelsesvåpen.

Iran samarbeider med Det Internasjonale Atomenergibyrået,
IAEA, men har ikke godtatt det såkalte «enhanced
safeguards regime», som er vedtatt av IAEA. Iran har ikke
ratifisert den kjernefysiske prøvestansavtalen, og landets
rakettkapasitet er urovekkende stor.

Norge deler den internasjonale bekymring
over dette, og forventer at Iran vil ta skritt for å etterleve
internasjonale rustningskontrollforpliktelser. Iran er gjort kjent med
de norske bekymringer, som jeg vil ta opp på nytt under
mitt besøk til Teheran i neste måned.

Uttalelser fra Irans åndelige leder,
Rafsanjani, på den såkalte Jerusalem-dagen, 14.
desember i fjor, er uakseptable, ikke bare på grunn
av sitt faktiske innhold, men også fordi Rafsanjani
bidrar til en enda mer uforsonlig holdning til Midtøsten-konflikten,
noe som er det motsatte av hva som trengs for å dempe voldsbruken
og få fredsprosessen på skinnene
igjen.

Som en høytstående muslimsk
leder har Rafsanjani et særlig ansvar overfor
opinionen både i Iran og internasjonalt. Han
har ved sine uttalelser den 14. desember forvaltet dette
ansvaret på en dårlig måte. Fra norsk side
har vi beklaget hans uttalelser på det sterkeste.

 Eg takkar utanriksministeren for svaret.

Vi veit at Iran forsyner terrororganisasjonar
med våpen, tusenvis av missil ved leveransar kvar veke
til Hizbollah, og skipet «Karine A» kjenner vi også til.
Landet har rakettar som når heile Midtausten, og om to år
trur ekspertane, etter det eg kjenner til, at
Iran vil ha rakettar som når Europa og til og
med USA. Samtidig veit ein at al-Qaida-medlemer finn ly akkurat
i Iran. Eg vert heller ikkje rolegare av at Rafsanjani
på iransk TV 30. januar forsvara og oppfordra
til terror- og sjølvmordsaksjonar mot sivile.

Mitt spørsmål er då:
Kva slags moglegheiter og midlar har Vesten og for så vidt Noreg å bruka – det
er eit stort spørsmål – for å påverka
eit regime som har ein slik vilje til å eksportera sin
ideologi, for å seia det diplomatisk, og som då også aktivt
motverkar fredelege løysingar i Midtausten?

 Jeg vil først si at det inntrykket
man har av iransk politikk på dette område, har
ført til at jeg også har benyttet ganske
sterk språkbruk når det gjelder den, så sterk
at noen har tatt tak i det. Jeg mener imidlertid
at det har vært berettiget, og det vil være
grunnlag for de samtaler jeg vil ha med de iranske myndigheter.

Iransk politikk er på mange måter
mangfoldig. Det er oppmuntrende trekk knyttet til de valgene som
har vært, og vi vet at det er en ganske åpen
politisk debatt. På den andre siden ser vi, som
jeg har vært inne på, sterkt foruroligende
trekk. Dette er et problem i Midtøsten-debatten
generelt. Det er ingen tvil om at Israel er meget, meget bekymret
over det de hører fra Iran.

Så til spørsmålet
om hva vi kan gjøre med det. Ja, som en liten nasjon er
det all grunn til å være nøktern
i forhold til det, men det må ikke få oss
til å la være å prøve å påvirke
så langt det overhodet er mulig, og dette er ett av flere
formål med mitt besøk.

 Eg takkar òg for det siste svaret,
som var for så vidt omfattande.

Eg vil som det siste berre be utanriksministeren
hugsa på reaktoren i Irak, som til verda si fordømming
vart bomba av Israel. Men det var mange som var glade for at den
var bomba flat då Golf-krigen starta.

 Nå er vi i nabolandet, og Irak-politikken
er selvfølgelig en meget spesiell utfordring
og meget vanskelig. Jeg vil gjerne understreke at det nå ikke
må være tvil om at omverdens krav til
Saddam Hussein er at han overholder FN-resolusjonen om dette – punktum
og full stopp. Det er dessverre slik at Irak
trekker saken ut, og det kan vi ikke akseptere.





                

 Ønsker spørsmålsstilleren
ordet til tilleggsspørsmål?

 Det hadde kanskje vært helt unødvendig
med dette særdeles positive svaret som statsråden
nå gav. Jeg kan likevel ikke dy meg
for å komme med en liten kommentar.

Det å tegne forsikring
er jo en relativt kostbar affære for mange forbrukere,
og vi vet at inntjeningen til våre forsikringsselskap er
det ikke noe i veien med. Derfor syns jeg at
bransjens egen bortforklaring i Verdens Gang i dag med at dette
vil medføre økte kostnader til administrasjon,
er rent vås. Dette er et enkelt grep fra bransjen for å ta
nakkegrepet på pengeboka til norske forbrukere.

For å avslutte vil jeg si at statsrådens
svar var særdeles positivt for mange norske forbrukere,
og jeg håper han er like klar i sin konklusjon
når høringsrunden er ferdig.

 Presidenten vil bemerke at ordet «vås» hører
hjemme i det parlamentariske grenseland, mens «rent vås» definitivt
ligger utenfor grensen.

 Jeg skal ikke delta i karakteristikken
av selskapenes uttalelser, men de understreker behovet for at kundenes
rettigheter i Norge på dette området åpenbart
bør lovreguleres, og det tar jeg sikte på.





                

