 Vi går da til sak nr. 2, og presidenten vender seg fra salens kystside til salens innlandsside. (Munterhet i salen) 





                    
                    
                    

 Presidenten vil peile på at ein i denne salen ikkje skal seie at medrepresentantar fer med løgn.




Representanten Kjellaug Nakkim har mange med seg når ho peikar på at konfliktnivået har stige mange hakk etter at Stortinget i juni 1997 drøfta rovviltmeldinga. Ja, det ligg etter kvart føre ein skadedokumentasjon som har gjort eit sterkt inntrykk også i Stortinget. Eg refererer her eksempelvis til det ein samla energi- og miljøkomite uttalte for godt over eitt år sidan i Budsjett-innst. S. nr. 9 for 1998-99:







«Komiteen er kjent med at situasjonen flere steder i landet nå er svært vanskelig. Dette gjelder både for sauehold og reindrift.»




Sidan den gongen har situasjonen tilspissa seg ytterlegare. Ulvebestanden veks fort, slik interpellanten peikar på. Lokale observasjonar viser seg ofte å vera pålitelege. Som statsråden sa, har talet på ulv i Noreg auka sidan drøftinga av rovdyrmeldinga i 1997. Utfordringa er dermed annleis i dag enn for to-tre år sidan. Skade på bufe er ei sak. Ei anna problemstilling er òg aktualisert, den same som Høgre og Senterpartiet uttrykte i ein felles merknad, nemleg at ynsket om biologisk mangfald ikkje kan oppfyllast dersom oppbygging av rovdyrstamma fører til at bestanden av elg, hjort og rådyr vert sterkt redusert.




Det har kome fram i det siste, som statsråden også nemner, at folk kjenner frykt i sitt daglege liv, og det må takast på alvor.




Då Stortinget drøfta rovviltmeldinga, låg det ikkje føre omfattande kunnskap om kor stor bestanden av ulv må vera for å framstå som levedyktig. På eit nokså viktig punkt føregjekk diskusjonen for tre år sidan på eit sviktande grunnlag. Det kan difor visa seg å verta svært krevjande å følgja opp dei måla som er skisserte, og som det stadig er brei semje om. Regjeringa har uttrykt desse måla i Voksenåserklæringa. Hovudlina går som kjent ut på å sikra ein levedyktig bestand av ulv i Noreg, samtidig som me skal ha eit aktivt jordbruk med god utnytting av utmarksressursar. Det er den siste delen av målsettinga som no vert utfordra. Lokalsamfunna kan ikkje avfinna seg med den utviklinga som no er på gang. Det må difor finnast løysingar baserte på eit radikalt lægre konfliktnivå.




Spørsmålet er sjølvsagt kor mykje ulv me kan ha i Noreg, eit land der det bur folk overalt, og korleis situasjonen kan kontrollerast gjennom ei effektiv og god forvalting. Eg vil minna om at all tenking omkring dette, alle forsøk på å finna løysingar, naturlegvis må knytast til eit skandinavisk perspektiv. Eg la merke til at miljøvernministeren nytta omgrepet «den skandinaviske ulvebestanden», for det finst jo ingen norsk eller svensk ulv. Utfordringa må vera å finna fram til ei lokalisering i Sør-Skandinavia som er optimal, dvs. der konfliktnivået er minst, til fordel for både menneske og dyr.




Elles er det grunn til å streka under det statsråden sa om skadeførebyggjande tiltak. Spørsmålet om uttak av skadedyr er særleg viktig, og det er grunn til å vera glad for dei signala som er komne om å setja i verk ei meir effektiv felling. Det vil også verta helsa velkome at viltlova vil verta endra på dette punktet.




 Eg tek utgangspunkt i at eg forstår at enkelte kan føla frykt for ulven. Men eg trur at det er viktig for stortingsrepresentantane å syta for at dei ikkje blir pådrivarar i å auka den frykta. Det trur eg er eit veldig viktig ansvar me har. 




Vår oppgåve må bl.a. vera å løyva pengar slik at me kan skaffa fram den kunnskapen me treng om realitetane, slik at me kan få forska på forvaltning og slik syta for at me følgjer opp dei internasjonale forpliktingane me har på dette området. Og då må eg koma med ein sidekommentar i forhold til det som har vore framme i det siste, nemleg at ein nå skal starta med busstransport av skuleelevar. Eg trur det er heilt feil signal, og eg trur det er riktig som interpellanten her seier, nemleg at ein dermed aksepterer at dette er veldig farleg. Då opplever ein det som at miljøvernministeren er på defensiven i si eiga regjering, at det nå er statsråd Enoksen og Senterpartiet som tek over styringa i rovdyrpolitikken, og ein har jo sett kva statsråd Enoksen seier til det – det er nærmast at det enklaste er ein pistol. Så eg må rett og slett utfordra miljøvernministeren til i neste runde å svara på om det eg nå påstår, er tilfellet.




Det er eit faktum at det er ingen som har blitt drepen av ulv i Noreg på 200 år, og eg minner om – som òg fleire har vore inne på – at f.eks. bilen tek veldig mange liv, ca. 400 i året, og ein god del skjer på skulevegen. Eg kunne tenkja meg at Stortinget ofra mykje meir tid på det i staden for f.eks. å bruka så mykje tid som me gjer på denne problematikken.




Så oppfordringa mi til stortingsfleirtalet er nettopp at ein ved budsjettbehandlinga syter for å setja av meir midlar til førebyggande tiltak, til forsking og til å auka kunnskapen om ulv og rovdyr generelt. 




Til slutt har eg nok ei utfordring til miljøvernministeren. I Abruzzo i Italia – og sikkert fleire stader òg – jobbar ein systematisk med forholdet mellom rovdyr, bufe og menneske, slik at dei skal kunna fungera saman. Området var bl.a. fråflyttingstrua. Men så opplevde ein ei kraftig oppblomstring, både av rovdyr og i forhold til at folk flytta tilbake. Er dette prosjekt som miljøvernministeren er interessert i å gå inn for i Noreg? Me veit jo at fråflytting er det mykje av også her i landet.




 Representanten Langeland taler tidvis mot bedre vitende. Han gjør det når han skal forsøke å skape inntrykk av at Regjeringen ikke er patent i miljøpolitikken. Representanten Langeland burde kvittert ut at vi har en miljøvernminister som definitivt følger opp hovedlinjene i den politikken Stortinget har lagt fast, en miljøvernminister som i en tilspisset situasjon, i en tilspisset debatt, har vist ryggrad og fasthet når det gjelder å videreføre politikken, men samtidig lagt opp til dialog og vært lydhør overfor den delen av befolkningen som opplever dagens politikk som problematisk. Det må være mulig å være lydhør og vurdere ulike problemstillinger som kommer opp, uten at det møtes med den type kritikk som representanten Langeland i dag la fram.




Det er ingen tvil om at Regjeringen har ryggdekning i Stortinget for den politikken den fører på dette området. Det ble senest bekreftet gjennom budsjettinnstillingen til energi- og miljøkomiteen før jul. Der slås det fast at hovedlinjene i rovdyrpolitikken ligger fast og skal videreføres. Det er ingen tvil om at et flertall i Stortinget ønsker at vi skal ha levedyktige bestander av alle de store rovviltartene i Norge. Det er også klart, som representanten Dale sa, at det er et ønske og et krav at en skal ha et aktivt jordbruk med mulighet til å utnytte beiteressursene i utmark, kombinert med denne rovdyrpolitikken.




Jeg synes at statsråden på en god måte dokumenterer at det er avgjørende for Regjeringen å ha et godt faktagrunnlag når en justerer politikken og går videre på dette krevende området. Det forundrer meg at representanter fra Høyre har en utålmodighet som gjør at en ikke er beredt til å vente på et slikt faktagrunnlag før en går videre og foretar tilpasninger og justeringer. I andre saker som for tiden er til behandling i dette hus, er det ikke grenser for hva Høyre vil ha av informasjon og vil ha som beslutningsgrunnlag. Men her har en ikke tid til å vente på registreringstall, datamateriale, sporingsresultater osv. Høyre er et verdikonservativt parti. Derfor forundrer det meg at representantene Hernæs og Nakkim sendes i krigen mot ulven og andre rovdyr. Det blir så lite nyansert at det framstår som et skuffende bilde av den balanserte politikken som vi trenger på dette området, og som jeg hadde håpet at Høyre ville medvirke til.




 Interpellasjonen starter med at det er fremkommet mange krav om at rovdyrpolitikken må revideres. Et flertall i Stortinget sier at hovedlinjene i rovdyrpolitikken skal ligge fast. Arbeiderpartiet og Høyre presiserer at staten må ha større ansvar for felling av store rovdyr for å sikre en effektiv regulering, og at det vil være konfliktdempende.




Jeg er enig i at det har skjedd endringer siden rovdyrmeldingen ble vedtatt i 1997. Da fantes det knapt noen fast bestand av ulv i Norge. Etter det er det kommet minst fem familiegrupper som delvis oppholder seg på norsk jord. Målsettingen for norsk forvaltning er å få etablert åtte-ti familiegrupper i Sør-Skandinavia, hvorav noen i Norge. Faktisk var ulven i ferd med å bli utryddet i Norge, men takket være innvandrede dyr fra Finland og Russland kan vi forhåpentligvis snart innfri Bern-konvensjonens forpliktelser om en bærekraftig stamme av våre fire største rovdyr. Svenskene har for øvrig til utredning mulighetene for å tredoble antallet ulv. Dette utfordrer myndighetene, og det blir enda mer nødvendig å samordne forvaltningene på begge sider av grensen. Et prinsippdokument skal være undertegnet i den forbindelse.




Det er riktig at media har fokusert på ulven som en trussel mot barn og egne liv. Her har vi mye å lære av svenskene. De har i en årrekke hatt betydelig beredskap overfor befolkningen, ikke minst skriftlig informasjon og annen opplysningsvirksomhet, noe som har gitt seg utslag i en positiv holdning til ulven, spesielt i de mest berørte områdene.




Et annet viktig forebyggende tiltak er mer forskning. Felles kunnskap skaper mer tillit. Mangel på kunnskap skaper myter og grobunn for synsing. Forskning gir oss bl.a. svar når det gjelder bestandsutvikling, bestandsdata, forebyggende tiltak og ikke minst tiltak og strategier for konfliktdemping. Forskning på forholdet mellom mennesker og rovdyr, der det legges vekt på ulv, og god opplysning helt fra barnehagestadiet vil i framtiden hjelpe oss til å leve i lag med naturarven. Dette er nytt for nåtidens generasjon, og det er viktig at vi har forståelse for den redsel som noen har. Forskning og opplysning i seg selv løser ikke alle problemer. Derfor må myndighetene i framtiden være seg sitt ansvar bevisst, finne balansen mellom næringsvirksomhet og varig vern av våre rovdyr og få innført en lov som tillater felling av ulv med avvikende atferd og generelt felling av rovdyr som man mener er i ferd med å forvolde skade.




 Det synes som om interpellasjonsdebatten har vist at det nok er mer nyanserte syn innenfor toneangivende partier enn det man tilsynelatende har lyst til å innrømme – altså har interpellasjonen hatt sin store betydning.




Man kan ikke neglisjere det som for veldig mange mennesker føles som en trussel 24 timer i døgnet, 365 døgn i året. Det er åpenbart at noen har lyttet til dette, og da kan man ikke gjøre som noen ønsker: bevilge seg til trygghet. Det synes å være det som er målet for enkelte.




Jeg tror tiden ganske snart vil vise at Stortinget er nødt til å gripe fatt i hele denne problematikken med større tyngde og dybde og med større bredde enn det man gjorde forrige gang, fordi situasjonen har forandret seg. Det er slik at man nå uttrykker forståelse for dem som rammes. Det blir noe underlig når en talsmann fra Rogaland – ut fra et eksempel fra Italia – bestemt mener at bare man får nok ulv inn i et område, så flytter menneskene gladelig etter. Jeg tror det vil være godt med rom for rogalendinger i områdene der hvor ulven herjer, og så skal vi telle dem etterpå.




Det er også slik at enkelte entusiaster mener det er greit å ta ut skadedyr. Det er kanskje all right når det gjelder bjørn, men når det gjelder ulv, vil jeg anta at det blir meget vanskelig å lære ulv forskjell på sau og annet. Men hvis man har tro på det, får man gjerne ha det. Men realiteten er at et rovdyr er et rovdyr.




Man synes å være mer opptatt av å verne ulv enn av å verne mennesker, med henvisning til Bern-konvensjonen. Jeg tror rett og slett at vi i dette landet og i dette storting er nødt til å ta innover oss det som preger den befolkningen som til stadighet har dette rundt seg. Og det er altså noen som ønsker å trekke opp soner og si at her får ikke ulven lov til å være. Og hvem skal stå og fortelle og lære ulven dette? Det blir ikke billig, ikke minst med henblikk på lærekrefter her i landet.




Så har man tenkt å unnta Nordmarka. Ja, det skulle bare mangle! Tenk om Fido ble tatt og en og annen dame på beste vestkant kom i skade for å måtte løpe mer enn 30 meter! Men det er åpenbart det SV gjerne ønsker å støtte opp under.




Det er ikke slik at man kan pålegge rovdyr å oppføre seg slik vi mennesker ønsker. Jeg tviler på at selv Distriktskommando Østlandet vil kunne være i stand til å føre alminnelig kommando over rovdyrbestanden, det være seg regionfelt eller ikke.




 Det er gledelig at det nå endelig er avklart at ulvungene i Skiptvet er hybrider og skal felles. Men det har tatt lang tid, og det har kostet mange penger.




Dagens rovdyrforvaltning når det gjelder ulven, har fått store og uforutsette konsekvenser for mange mennesker i de områdene der ulvebestanden har økt sterkt. Når det gjelder Østfold fylke, som er svært tett befolket, vil jeg påstå at det var ingen her i salen som forutså at ulven ville etablere seg så nær tettbebyggelsen og føre til så store problemer som vi har erfart det siste året, spesielt i området Våler-Skiptvet. Barnefamiliene føler utrygghet, foreldre må ta fri fra jobb for å transportere barn til og fra skole, barnehage og fritidsaktiviteter. Folk bruker ikke skog og mark til rekreasjon i like stor utstrekning som tidligere. 




Slik kan vi ikke ha det! Vi kan ikke ha en rovdyrpolitikk som ikke bare fører til uakseptable dyretragedier, men som prioriterer rovdyrstammer foran menneskers behov for trygghet og lovfestede rettigheter til bruk av skog og mark.




Det foregår nå et arbeid i Regjeringen med soneplaner og forvaltningsplaner. 




Jeg mener at Regjeringen ikke kan fastsette soneområdene uten at disse har vært ute i kommunene til høring. Det kan ikke være slik at staten i en situasjon hvor det til stadighet oppstår konfliktsituasjoner med ulv, og hvor angst og frykt brer seg til stadig større grupper av befolkningen, ikke tar lokalpolitikerne med på råd. Derfor er jeg glad for at statsråden nå bekrefter at både soneplan og forvaltningsplan skal ut på høring. Det er positivt. For her som på alle andre områder må vi ta lokaldemokratiet med på råd. Skal vi få til en nøktern og fornuftig rovdyrpolitikk her i landet, må vi starte med å samarbeide med de som har og vil få problemene. Deretter bør Stortinget få seg forelagt både soneplan og forvaltningsplan til behandling. 




Jeg mener også at Regjeringen må sørge for at fylkesmannen gis nødvendige fullmakter til å gi fellingstillatelser for ulv med uønsket atferd så raskt som mulig, slik at de verste skadene kan unngås inntil vi får kontroll med problemene. Det har vi ikke i dag. Skal vi ha en rovdyrforvaltning som ivaretar både bufe og rovdyr, kan det ikke være slik at det alltid skal være bufe og menneskene som skal vike, mens rovdyrene skal kunne bosette seg der de vil. 

(Spedbarnsgråt fra galleriet.)

 


 Det er tydeligvis en som ikke liker ulvedebatten. 




Jeg er glad for at denne interpellasjonen tydeligvis har hatt sin betydning også i den forstand at man nå har fått ryddet misforståelsene til side –soneringsplanen skal ut på høring, og den vil sammen med forvaltningsplanen komme til Stortinget. Det er bra. Men jeg må si at jeg er meget skuffet over at det er en del som ikke ser at det har skjedd endringer i situasjonen siden vi behandlet rovviltmeldingen i 1997. Det at ulven nå har kommet til befolkningstette områder, gjør at man også må fokusere på forholdet mellom mennesker og ulv. Det har overhodet ikke vært debattert, man har heller ikke tatt forholdsregler eller laget retningslinjer i så henseende. 




Jeg registrerer også at det er ganske store meningsforskjeller innad i de forskjellige partiene, og jeg har registrert at det også har vært tilfellet innad i Regjeringen, noe som også har vist seg i media. Det er ikke slik at Høyre har sendt Hernæs og Nakkim i krig mot ulven. Vi tar opp et betent spørsmål som vi ønsket å få en del avklaringer på. Noen avklaringer har vi fått, og noen vil forhåpentligvis komme når vi får forvaltningsplanen til debatt. 




Vi har tid til å vente på sporinger og resultatene av dem, men det er med en viss undring jeg registrerer at nå befinner 70 pst. av den skandinaviske ulvebestanden seg i Norge og 30 pst. i Sverige. Dette har snudd seg ganske fort, for for et par år siden var det akkurat omvendt. Vi vet at ulven beveger seg over store områder ganske fort, og at den splittes opp i forskjellige grupper, men man må undres over at det er Norge som nå har størstedelen og at Sverige har en så lav andel. Og jeg må si at miljøvernministeren har ikke gitt noen fullgod definisjon på hvordan man samarbeider med Sverige i forhold til disse spørsmålene. Man har laget en intensjonsavtale, det er greit. Men hvordan er samarbeidet mellom de offentlige instansene? Det skulle jeg gjerne hatt en bedre forklaring på. Slik det ser ut nå, tror jeg nemlig ikke at samarbeidet har vært så godt som det burde være. 




Jeg registrerer også at hadde denne debatten kommet tidligere, og hadde meningsforskjellene kommet til uttrykk tidligere, hadde vi kanskje fått vedtatt den gamle nødvergeretten som Høyre fremmet forslag om i vår, og den kunne vi ha trengt. 




 Jeg vet ikke om Stortingets talerstol er rette sted for et vitnesbyrd, men jeg er ingen masochist. Derfor faller det på sin egen urimelighet at statsråden skulle hatt noen interesse av å somle med resultatet av gentestingen. Jeg er klar over alvoret i ulvedebatten, og derfor skal man kanskje være litt forsiktig med en humoristisk parallell, men det er faktisk slik når man skal genteste en ulv, som i en hvilken som helst annen farskapssak, at har man ikke en mistenkt far, tar det lengre tid å få resultatet. Vi har grunn til å tro at ulven er trofast av natur, og vi har i dag ingen grunn til mistanke om at vi har hybrider i andre kull enn i Østfold. 




Så har SV i kjent gammel stil brukt anledningen til å filleriste Regjeringen i miljøpolitikken. Jeg vil anbefale SV å gå til kilden og se på hva som faktisk ble sagt i spørretimen. Jeg fikk spørsmål om jeg ville utelukke at ulvefrykt kunne være grunnlag for støtte til skoleskyss. Det kan jeg ikke. Men jeg sa også at subjektiv frykt må veies opp mot objektiv fare, verken mer eller mindre. Jeg ble også spurt om jeg kan garantere at det ikke under noen omstendigheter og på noe tidspunkt kan komme til konfrontasjon mellom ulv og mennesker. Og det kan jeg ikke garantere. Jeg tror at det er utrolig viktig at vi i denne diskusjonen og i formidling av informasjon er dønn ærlige. Men jeg sa også at det er større fare for å bli utsatt for en ulykke hvis man f.eks. drar ut på fjorden i en båt, det er større fare for å bli kjørt i hjel på skoleveien, og jeg tror også det er realistisk å innse at per i dag er det atskillig større fare for å bli skadet av en elgku med kalv enn av en ulv hvis man går i skogen. 




Informasjon om ulv er viktig og vanskelig – viktig for å møte frykt, vanskelig fordi vi mangler erfaring. Vi har gått fra en situasjon hvor ulven var praktisk talt utryddet til vi nå er i ferd med å bygge opp en levedyktig bestand. Det er riktig at det har skjedd mye etter at Stortinget behandlet rovviltmeldingen, men det var også hensikten. Vi skulle fra en situasjon hvor de store rovdyrene var truet, til en situasjon med levedyktige bestander. Og det er heller ikke unaturlig at konfliktnivået øker når det blir flere rovdyr. Derfor er det viktig å samarbeide med kommunene. Vi har lagt stor vekt på, både fra politisk ledelse i Miljøverndepartementets side og fra Direktoratet for naturforvaltnings side, å møte folk som opplever dette i hverdagen, vi har lagt stor vekt på forebyggende tiltak, betingede fellingstillatelser, endringer i viltloven, økt erstatning, systematisk sporing og ikke minst forskning.




La meg helt til slutt få lov til å si at det var en forutsetning da vi behandlet rovviltmeldingen, at man skulle ta vare på arter som forekommer naturlig i Norge. Det er ikke konfliktfritt, men miljømyndighetene arbeider for å dempe konfliktene i tråd med stortingsflertallets retningslinjer.




 Dermed er vi ferdige med handsaminga av sak nr. 2.





                    
                    
                    

