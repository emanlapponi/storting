 Presidenten vil bemerke at tidsrammen skal
overholdes.

 Som jeg var inne på i mitt svar
til representanten, har vi i departementet allerede vært
i kontakt med trygdekontoret, nettopp for å forsikre oss
om at det vil bli tatt et initiativ til et møte
mellom partene. Det er berammet til i morgen allerede.

Så har jeg lyst til å si
at i lov og forskrift er det veldig tydelig understreket
at disse tre berørte etatene det her er snakk om, har et
veiledningsansvar. De har også et koordineringsansvar.
Det betyr at hvis man ser at noe ikke hører inn
under det man har ansvar for, har man plikt til å koordinere
og henvise og hjelpe til med å komme frem til den rette
instansen. Jeg synes også denne saken nettopp underbygger
behovet for en samordning av disse tre etatene,
for situasjoner kan oppstå også i fremtiden.
Det arbeidet er Regjeringen godt i gang med. Det skjer veldig mye
på forsøkssiden ute i Kommune-Norge, så det
er full fart på det området. I forbindelse med
det arbeidet er det også nødvendig å ha
en gjennomgang av ordningene. Dette ligger litt frem i tid, men
i denne konkrete saken er jeg trygg på at de involverte
parter engasjerer seg.

 Samordningen av disse etatene er sosialministeren
og jeg helt enige om, og det er store forventninger stilt til det.

Men jeg vil i min siste kommentar gjerne påpeke
det umenneskelige kravet i denne situasjonen, at denne enslige moren
får beskjed om å kvitte seg med bilen og skifte bolig
fordi den er for dyr. Bilen er jo særdeles viktig i en slik
situasjon – man skal frakte gutten frem og tilbake,
og man skal også ha et sosialt liv – så man
er sikker på at man kommer seg ut av huset. Litt mer medmenneskelighet
i byråkratiet forventer jeg i denne type saker,
og det bør sosialministeren ved en gitt anledning gi melding om.

 Jeg føler meg trygg på at
de ulike aktørene vil tilstrebe å finne en hensiktsmessig
løsning. Jeg tror det er slik i all offentlig forvaltning
at man skal følge lov- og regelverk og det som ligger der
av forskrifter. Så er det innpakningen: Det handler alltid
om en god kommunikasjon, en god samtale og et varmt hjerte – og
det tror jeg gjelder alle.





                

 Det tyder på at statsråden
har fått litt ekstra tid!

 Takk for det, president!





                

 Sak nr. 1 er ferdigbehandlet.





                

