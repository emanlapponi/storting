 Representantene Peter Skovholt 

Gitmark, 

Anette 

Trettebergstuen

, Per Roar 

Bredvold, 

Else-May 

Botten

, Rigmor Andersen 

Eide

 og Robert 

Eriksson

, som har vært permittert, har igjen tatt sete.


Den innkalte vararepresentanten for Hedmark fylke, Thor 

Lillehovde

, har nå tatt sete.


Fra representanten Torstein 

Rudihagen

 foreligger søknad om permisjon i dagene 16. og 17. oktober, for å delta i høynivådelen av det ellevte partsmøte under FN-konvensjonen om biologisk mangfold, i Hyderabad i India.


Denne søknad foreslås behandlet straks og innvilget. – Det anses vedtatt.


Vararepresentanten, Solveig 

Rindhølen

, foreslås innkalt for å møte i permisjonstiden. – Det anses også vedtatt.


Solveig Rindhølen er til stede og vil ta sete.


Statsråd Grete Faremo overbrakte 7 kgl. proposisjoner (se under Referat).






                    
                    
                    

 Representanten Akhtar Chaudhry har bedt om ordet.


 Det er en verdi i det norske samfunnet at avstanden mellom mennesker skal være minst mulig. Dette er en verdi med stor oppslutning. Vårt samfunn er bygd på og vevd rundt denne verdien. Dette må vi som stortingsrepresentanter huske når vi fastsetter vår … (presidenten klubber).


 Et lite øyeblikk: Presidenten er nå usikker på om representanten Chaudhry har tatt ordet til riktig sak.


 Det er også representanten Chaudhry usikker på. (Munterhet i salen)


 Stortinget behandler nå fordelingen av budsjettkapitler på de enkelte komiteer her i huset. Presidenten tror at det er sak nr. 3 representanten Chaudhry ønsker å si noe til.


 Som presidenten skjønner, så vil jeg ikke gå glipp av muligheten til å si noe i denne saken, og derfor meldte jeg meg. (Munterhet i salen)


 Det forsto vi, men har representanten synspunkter på fordelingen av budsjettet? – Det har representanten ikke.


Flere har ikke bedt om ordet til sak nr. 1.






                    

 Ønsker representanten Chaudhry ordet i denne saken? – Det ønsker ikke Chaudhry, men det gjør derimot representanten Per-Kristian Foss.


 Mens representanten Chaudhry finpusser sitt innlegg i sak nr. 3, er i hvert fall dette et innlegg i sak nr. 2. (Munterhet i salen)


Det gjelder Register for stortingsrepresentanters verv og økonomiske interesser, som er ment å gi en samlet informasjon om forhold av denne art, som er av berettiget interesse for allmennheten.


Presidentskapet vil understreke at registeret er en viktig faktor for å ivareta Stortingets og representantenes omdømme. Som kjent har vi ikke inhabilitetsregler for stortingsrepresentanter, men til gjengjeld praktiserer vi en regelbundet åpenhet om disse forholdene, og registeret er ment å dekke det.


Presidentskapet ønsker at registeret fortsatt skal være en enkel og lett tilgjengelig fremstilling av relevante interesser.


Presidentskapet har nylig foretatt en gjennomgang av registerets reglement og vil på denne bakgrunn foreslå enkelte endringer.


Først vil vi foreslå en justering av § 7 som innebærer at ekstraytelser som en representant får fra eget parti, blir registreringspliktig. Det kan f.eks. være ekstra lønn, bilgodtgjørelse, fri bil e.l., som kan hende enkelte – for å si det sånn.


Dernest foreslår presidentskapet to endringer i bestemmelsene i § 9 første punktum om registreringsplikt for selskapsinteresser som overskrider 1 pst. av selskapskapitalen. Det er regelen i dag. Vi ønsker at interesser i børsnoterte selskaper skal synliggjøres, selv om verdien av aksjene utgjør mindre enn 1 pst. 1 pst. i et stort norsk selskap kan, som kjent, være en ganske stor verdi. Vi foreslår å sette grensen til 1 G, som for tiden – etter justeringen i mai 2012 – er 82 122 kr. Det skal være grensen for å registrere interesser, i tillegg til prosentgrensen. Det er grensen som vil følge G-beløpets årlige regulering, og beløpet er valgt ut ifra det vi har sett er praksisen i våre naboland, de nordiske landene. Dette ligger omtrent på middelnivået av hva som er grensen i de øvrige nordiske landene.


For det andre mener presidentskapet at det bør klargjøres at underliggende selskapsinteresser skal oppgis til registeret. Det bør ikke være avgjørende for registreringsplikten hvordan en virksomhet er organisert, hvis realiteten er at det i underliggende selskaper foregår næringsvirksomhet. Det vil si at hvis man har et AS som registrerer alle ens interesser, som igjen eier andre AS som driver med aktiv virksomhet, skal også deres virksomhet registreres, hva enn de måtte gjøre.


Som en siste forandring foreslår vi en forenkling. Det vil si at registrering av henholdsvis reiser og besøk i utlandet, gaver eller annen økonomisk fordel med tilknytning til virket som stortingsrepresentant skal strykes etter ti år – altså en foreldelsesfrist på ti år. Det gjelder ikke andre interesser. Der er foreldelsen i det øyeblikk hvor f.eks. selskapet opphører. Da er det strøket fra registeret. Dette er også av hensyn til registerets samlede omfang, som etter hvert begynner å bli ganske stort.


Det var de tre justeringene av mindre art som foreslås. Jeg minner om at registeret er tilgjengelig, at man blir minnet om det jevnlig, og at det etter hvert også gjelder for regjeringsmedlemmene, for regjeringen har fattet et særskilt vedtak om å slutte seg til registeret. Det er full åpenhet om også disse interessene.


Jeg minner om at man bør være forsiktig, men samtidig ikke overforsiktig. For eksempel er en blomsterbukett, som enkelte har forsøkt seg på, ikke registreringspliktig. Det er fortsatt en grense på 2 000 kr. Det betyr at enkle erkjentlighetsgaver er helt unødvendig å registrere, fordi registeret ikke er ment å skulle være en konkurranse i dyd eller åpenhet – eller hva man vil. Det er meningen at man skal følge de regler som gjelder for registeret.


 Flere har ikke bedt om ordet til sak nr. 2.






                    

 Ingen har bedt om ordet.






                    
                    
                    

 Ingen har bedt om ordet.






                    
                    
                    

 Stortinget går da til votering.






                
                
                

Voteringen i en sak finnes i slutten av referatet for hver enkelt sak.


            


            

 Dermed er dagens sakskart ferdigbehandlet.


Forlanger noen ordet før møtet heves? – Møtet er hevet.






                    
                    
                    

