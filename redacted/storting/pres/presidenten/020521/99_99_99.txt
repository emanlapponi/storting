 Flere har ikke bedt om ordet til sak nr. 2.

(Votering, se side 2802)





                    

 Presidenten antyder at politiske meningsmålinger må antas å være beheftet med like stor usikkerhet som andre temperaturmålinger.




 For Arbeidarpartiet er det innlysande at Kyotoprotokollen må ratifiserast av Norge, og slik er det også for dei fleste i Stortinget. Den eigentlege debatten om klimapolitikk vil, som statsråden nettopp sa, kome seinare. Derfor skal eg ikkje gå inn på den no, men berre understreke eit par sider av dette ratifikasjonsspørsmålet som vi meiner det er særleg grunn til å leggje vekt på. Når eg seier at det er særleg grunn til å leggje vekt på det, er det fordi vi har eit parti i salen som går imot ratifikasjon.




Det har vore slik tidlegare at når Framstegspartiet uttaler seg om internasjonale spørsmål, om utanrikspolitikken, er det grunn til å rope varsku, og det varskuet bør bli høgare og høgare. Det som er blitt sagt frå Framstegspartiet her i dag, er ikkje berre at ein tvilar på drivhuseffekten og klimaproblema. Det er riktig at det finst ein slik tvil, men det er, som andre har vore inne på, svært sannsynleg at det motsette er tilfellet. I det minste er det eit føre var-prinsipp som skal leggjast til grunn.




Det som er endå meir dramatisk i denne samanhengen, er at Framstegspartiet legg opp til ein politikk som vil isolere Norge. Ikkje berre skal vi framstå som rike og litt gnitne, men vi skal også framstå som litt grisete i det globale samfunnet, ved at vi skal reservere oss retten til å drive på eiga hand når det gjeld miljøspørsmål.




Er det noko små land har bruk for, så er det forpliktande internasjonalt samarbeid. Då er det ikkje noko argument at nokre store ikkje vil vere med. Dei store har alltids moglegheiter til å få gjennomslag for sitt syn. Vår oppgåve må vere å medverke til at vi får så omfattande internasjonale avtaler som mogleg på miljøområdet og på andre område, slik at ein bind opp flest mogleg. Denne protokollen er ikkje perfekt, men det var den ein kom fram til som eit avtalegrunnlag. Dermed burde det vere innlysande for Norge at dette er eit avtaleverk som vi ikkje berre sluttar oss til, men – som andre har sagt – aktivt arbeider for at endå fleire sluttar seg til. Det kan iallfall ikkje vere slik at Norge, som eit lite land, går i spissen for å bryte ned internasjonale avtaler. Dette er på ein måte det aller viktigaste i det som blir sagt frå Framstegspartiet her no. Det andre, som gjeld deira syn på miljø- og klimaspørsmål, har vi høyrt tidlegare. Men dette at ein ikkje vil godta internasjonale avtaler fordi andre ikkje blir med, er eit synspunkt som vi skal notera oss som ei kraftig åtvaring frå eit parti som vi må ta alvorleg også i utanrikspolitiske spørsmål.




Øyvind Halleraker hadde her overtatt presidentplassen.




 Presidenten vil bemerke at «å opptre grisete» neppe er et parlamentarisk uttrykk.




 Det er en gledelig dag for miljøet at vi nå har til behandling ratifiseringen av Kyotoprotokollen. Det at Norge går foran og nå foretar en tidlig ratifisering, er i så måte veldig, veldig positivt.




IPCCs rapporter er krystallklare: Vi er i ferd med å endre klimaet vårt. Energi- og miljøkomiteen var på komitereise på Svalbard i forrige uke. Der hadde vi gleden av å observere isbjørn, heldigvis fra et helikopter, men likevel: Vi fikk sett isbjørn i levende live i sine naturlige omgivelser. Spørsmålet er imidlertid om f.eks. mine barnebarn vil få den samme anledningen til å observere isbjørn på Svalbard. Det er ikke i utgangspunktet gitt, i og med at dette er en av de artene som er truet av den globale oppvarmingen.




Ratifiseringen av Kyotoprotokollen er et første skritt. Nå må jobben gjøres nasjonalt, og tiltakene som er skissert i klimameldingen, inkludert tilleggsmeldingen, er for svake i forhold til de utfordringene som vi står overfor. Her har Stortinget en svært viktig jobb å gjøre i ukene framover. SV har derfor fremmet en rekke forslag med tanke på å gjøre klimapolitikken enda mer ambisiøs, for det er en realitet at den nasjonale oppfølgingen er avgjørende i forhold til det videre klimaarbeidet. USA peker på u-landene. U-landene peker på rike land som Norge. Vi må nemlig demonstrere at vi klarer å redusere utslippene våre for å få på plass en global avtale som setter tak på utslippene av klimagasser globalt, og som inkluderer både u-landene og USA. Det er i så måte et paradoks at USA er veldig opptatt av internasjonal terrorisme, mens de ikke er like opptatt av hvordan egen oppførsel hjemme faktisk tar livet av folk i andre deler av verden som en følge av den globale oppvarmingen. Dette er etter min mening nokså skammelig.




Jeg ser fram til det videre arbeidet med klimapolitikken, og håper at det er mulig å få på plass et flertall her i Stortinget for en ambisiøs klimapolitikk – en svært ambisiøs klimapolitikk – med tanke på de utfordringene vi faktisk står overfor med å få ned utslippene av klimagasser globalt.




 Først til representanten Blankenborg når det gjelder Fremskrittspartiets vilje til å være med på internasjonalt forpliktende miljøsamarbeid. Jeg avviste ikke å være med på det utelukkende fordi, som jeg henviste til, enkelte land ikke ønsker å ratifisere. Det er ikke vår begrunnelse, og vi er gjerne med der vi mener det er fornuftig. Denne gangen mener vi det ikke er fornuftig, og kostnadene er for høye.




Man sier at det er stor faglig enighet, og man kan vise til tykke rapporter og dokumenter, selvfølgelig kan man det. Men samtidig er jeg sikker på at miljøvernministeren og andre kjenner til at det er en økende skepsis, og det er mange signaler og rapporter som tyder på at når det gjelder FNs klimapanels understrekning av ordet «sannsynlig», blir behovet for å understreke det ordet kanskje større enn det har vært tidligere. Det ble nå også vist til et besøk på Svalbard. Det finnes to relativt ferske undersøkelser som er gjengitt i de amerikanske tidsskriftene «Nature» og «Science». De viser at tykkelsen på isen i Antarktis og Vest-Antarktis øker, og at det nå blir kaldere i Antarktis, stikk i strid med det man mener skulle være effekten av en global oppvarming, for man mener at den burde merkes der først. Hvis statsråden skulle ha stor troverdighet fra min side på dette området, ville man fra norsk side bedt om stans i alle CO2-utslipp. Det ville jo kunne hatt en effekt. Det som man nå gir seg inn på, har ikke den effekten, og statsråden var vel også så vidt innom det. Hvis jeg har forstått det riktig, vil virkningene av tiltakene som vi nå blir bedt om å innføre som en følge av Kyoto, bli at i år 2100 vil vi ha en temperaturøkning som er 0,15 grader mindre enn den hadde vært hvis vi ikke hadde foretatt oss noe, og vannstanden i havet vil være 2 ½ cm mindre enn den ville vært – altså helt marginale effekter av tiltak som kan ha ganske vidtrekkende konsekvenser for både næringsliv og enkeltpersoner. Jeg mener at dette ikke står i forhold til hverandre, og når man nå nærmest maner frem at vi står overfor en enorm trussel mot hele kloden, så forstår jeg ikke at man ikke, hvis man mener dette oppriktig, forslår tiltak som virkelig kan ha noen effekt – for dette blir ganske uforståelig.




 Det som er mest uforståelig av det som har blitt sagt i dag, er vel innlegget til Fremskrittspartiet, for en slik benektelse av de miljøutfordringer og klimautfordringer som vi har, skal vi lete svært lenge etter. Og jeg må jo si at Fremskrittspartiet påtar seg et betydelig ansvar for framtidig oppvoksende generasjoner når man sier at dette gjør vi ingenting med. Det er et ansvar som Fremskrittspartiet selvsagt vil ta. Men jeg er veldig glad for at et så stort flertall i Stortinget samler seg om prinsippene som ligger nedfelt i Kyoto-avtalen. Det er, som statsråden sa, ikke et endelig skritt. Det må komme flere og sannsynligvis lengre skritt, men det er allikevel det første viktige bidrag til å komme i gang med det eneste rammeverk vi faktisk har greid å etablere for å jobbe med klimapolitiske utfordringer globalt. Det er i seg selv en styrke, etter min oppfatning, ved Kyotoprotokollen at vi faktisk har greid det.




Vi snakker om et føre var-prinsipp, som jeg tror at vi kanskje på flere områder i klimapolitikken burde tatt innover oss. Sjelden har vi brukt det begrepet så mye i noen debatt som nettopp nå, og jeg tror at de som skal vokse opp etter oss, av hensyn til klodens framtid vil sette pris på at vi levendegjør føre var-prinsippet i denne debatten, slik det nå synliggjøres gjennom et stort flertall i Stortinget.




Det som imidlertid er svært beklagelig, og som er en trussel mot hele gjennomføringen av Kyotoprotokollen, er jo det faktum at USA har hoppet av, og at det er skjær i sjøen i forhold til Australia. Derfor blir det arbeidet som skal gjøres nå fram mot Johannesburg-konferansen, uhyre viktig når det gjelder å legge ytterligere press på flere land, ikke minst de store, tunge nasjonene, om å komme med sine bidrag innenfor det eneste rammeverk, som sagt, som vi faktisk har.




Ellers vil jeg få lov til å gi honnør til Regjeringen og statsråden for en meget rask reaksjon etter at Samarbeidsregjeringen overtok, i forhold til å få fram dette for Stortinget og få en ratifikasjon på bordet så fort som overhodet mulig, noe som etter min oppfatning vil sette Norge i et positivt lys internasjonalt når det gjelder å gå i føring for en aktiv og mer offensiv miljøpolitikk, som statsråden formulerte det, og som jeg slutter meg til.




Så var Ingvild Vaggen Malvik som saksordfører for klimameldingen inne på en del elementer som viser at det kan være behov for å gå lenger, og at det kan være uenighet om hvor langt vi skal gå nå. Jeg ser fram til den debatten hvor vi virkelig skal diskutere klimapolitiske utfordringer. På bakgrunn av en så langt vel gjennomført saksordførerjobb i denne saken ser jeg fram til at vi forhåpentligvis også skal få et bredt flertall i Stortinget om hovedføringene for de virkemidlene som vi faktisk helt konkret må ta i bruk, også her hjemme på berget, selv om Fremskrittspartiet heller ikke er med på den turen.




 Flere har ikke bedt om ordet til sak nr. 3.

(Votering, se side 2803)





                    

 Her har Fremskrittspartiet
varslet at de ønsker å stemme imot innstillingen.

Votering:

Komiteens innstilling bifaltes med 84 mot 17 stemmer.

(Voteringsutskrift kl. 14.36.41)


                    
                    

 Karl-Anton Swensen har tatt opp det forslaget han refererte til.




Flere har ikke bedt om ordet til sak nr. 4.

(Votering, se side 2803)





                    

 Under debatten har Karl-Anton
Swensen satt fram et forslag på vegne av Kystpartiet. Forslaget er
omgjort til et oversendelsesforslag og lyder i endret form:

«Det
henstilles til Stortinget å ta kontakt med parlamentene
på Færøyene, Grønland og Island
med sikte på å drøfte om det er grunnlag
for norsk medlemskap i Vestnordisk Råd.»

Presidenten foreslår at forslaget
oversendes Stortingets presidentskap uten realitetsvotering. – Det
anses vedtatt.

Komiteen hadde innstillet:

Dokument nr. 8:54 (2001-2002) – forslag
fra stortingsrepresentant
Karl-Anton Swensen om norsk tilslutning til Vestnordisk Råd
for å bedre kontaktflaten mellom de
vestnordiske nasjonene og styrke Rådet som organ for samarbeid
om forvaltningen av de store naturressursene i Nord-Atlanteren – vedlegges
protokollen.

Votering:

Komiteens innstilling bifaltes enstemmig.


                    
                    

 Flere har ikke bedt om ordet til sak nr. 5.

(Votering, se side 2803)





                    

