  Presidenten ber både spørrer
og svarer, særlig spørrer, om å følge
med på klokken til høyre på talerstolen.
Når klokken viser 00.00, er taletiden over.

  Spørsmålet om hvor mange
forvaltningsnivåer vi skal ha i Norge, har vært
diskutert svært lenge. Det er ingen tvil om at det er uenighet mellom
partiene om hvorvidt vi skal ha to eller tre
forvaltningsnivåer.

Når det gjelder de tre partiene
som nå sitter i regjering, er ikke vi i tvil
om hva det er klokt å ha av forvaltningsnivåer.
Vi mener at vi skal ha tre forvaltningsnivåer.
Det mener vi er meget godt dokumentert gjennom alt det
utredningsarbeidet som har vært gjennomført i
de seinere åra. Oppgavefordelingsutvalget, Effektutvalget,
Distriktskommisjonen, KS’ arbeid – alt dette underbygger
at det er klokt å ha tre forvaltningsnivåer, og
derfor tar vi det som utgangspunkt.

Jeg tror ikke vi kommer noe lenger
i disse diskusjonene. Nå er tida kommet for handling,
og den handlingen ønsker vi å omsette
til praktisk politikk, med utgangspunkt i tre forvaltningsnivåer.

  Alt ved begynnelsen av forrige stortingsperiode
var det klart at det skulle foretas en evaluering
av fylkeskommunen. Den prosessen som så langt er gjennomført,
har en klar basis i et flertall på Stortinget. Mange selskaper
har dessuten nedlagt betydelige ressurser i forarbeidet
til denne evalueringen.

Er ikke kommunalministeren redd for
at man undergraver både tilliten til demokratiet
og respekten for andres arbeid, når en velger å se
bort fra både vedtak og påbegynt arbeid?

  Regjeringa skal bygge det som måtte
bli det endelige resultatet når det gjelder forvaltningsstruktur, også på regionnivå,
på kunnskap, og vi mener at vi har et godt kunnskapsnivå allerede i
dag for å mene noe om at det er klokt å ha
tre forvaltningsnivåer.

Så har jeg sagt at jeg utelukker ikke
at vi kan komme til å se på enkelte sider av virksomheten
til fylkeskommunene, men den brede gjennomgangen som en ble forespeilet
i dette utredningsarbeidet, mener vi det ikke er
grunnlag for. Vi mener snarere at det å sette
i gang det brede utredningsarbeidet vil være
sløsing med offentlige ressurser. Er det noe vi ikke ønsker
oss, så er det at vi skal kaste bort offentlige penger
på noe som i utgangspunktet er unødvendig, og
som til dels allerede er gjennomført.

 Vi går da over til spørsmål
22.





                

  Vi tek så opp spørsmåla
13 og 14.





                

