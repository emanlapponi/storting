 Ærede medrepresentanter!

Tidligere stortingsrepresentant 

Eleonore Bjartveit

 er død, 78 år
gammel. Eleonore Bjartveit ble født 11. juli 1924
i Alta i Finnmark.

I 1951 var hun ferdig utdannet lege. Samme år
giftet hun seg med sin Kjell.

Som lege arbeidet hun flere steder,
og kombinerte dette med å få fire barn.
Hun hadde spesialutdanning både i attføringsmedisin
og i geriatri.

Bjartveit har bl.a. arbeidet ved
Gaustad sykehus, Landeskogen sanatorium og Kongsberg sykehus. Etter
dette begynte hun å arbeide ved Statens attføringsinstitutt, hvor
hun fra 1960 også var overlege. Fra 1962 arbeidet hun
som assisterende overlege ved Oslo Helseråd.

Eleonore Bjartveit
har hatt en rekke tillitsverv både i det offentlige
og i det frivillige Norge. Hun har bl.a. vært leder
i Furuset menighetsråd og vararepresentant i Statens friluftsråd.

Med Eleonore Bjartveits
bortgang er også en lang og variert politisk
arbeidsdag avsluttet. Hennes politiske engasjement begynte midt
på 1970-tallet, først som medlem av sosialutvalget
i Oslo kommune fra 1976. I 1980 ble hun medlem av Oslo
bystyre, og fra 1986 var hun kommunalråd i Oslo.

I 1981 ble hun vararepresentant for Oslo
på Stortinget. Hun møtte som representant for Kåre
Kristiansen mens han var statsråd i Willoch-regjeringen.
I 1989 ble hun valgt som fast representant for Oslo. Som stortingsrepresentant
var hun visepresident i Odelstinget, og hun representerte Kristelig
Folkeparti i sosialkomiteen, justiskomiteen
og kommunalkomiteen.

Da Syse-regjeringen ble dannet, ble Eleonore
Bjartveit statsråd, først i Kultur-
og vitenskapsdepartementet, deretter i Kirke- og kulturdepartementet.

Ved valget i 1993 stilte hun ikke
til gjenvalg, men fortsatte å gjøre en innsats
i forskjellige komiteer og utvalg, bl.a. i Kristelig
Folkepartis kontrollkomite.

Eleonore Bjartveit
klarte å kombinere det å være
viljesterk med en personlig beskjedenhet som man ikke
så ofte møter. Man var aldri
i tvil om hva hun mente, men hun hadde ikke noe behov
for å framheve sin egen person. Hun var vennlig og imøtekommende
mot medrepresentanter og kolleger, selv om man også kunne
merke en viss skyhet hos henne. Eleonore Bjartveit
var en ressurssterk og grundig politiker.

Med sine 78 år fikk hun
et variert og spennende liv, der det var plass til både
familie, yrkesliv og politiske oppgaver. Med Eleonore
Bjartveits bortgang er en lang og variert politisk arbeidsdag avsluttet.

Eleonore var et godt menneske.
Vi minnes Eleonore Bjartveit med dyp
respekt og takknemlighet og lyser fred over hennes minne.

Representantene påhørte stående
presidentens minnetale.

 Representantene Åse Wisløff 

Nilssen

, Olav 

Akselsen

,
Haakon 

Blankenborg

 og Per Erik 

Monsen

, som har vært permittert,
har igjen tatt sete.

Det foreligger fire
permisjonssøknader:

fra Fremskrittspartiets stortingsgruppe
om sykepermisjon for representanten Arne 

Sortevik

 fra
og med 15. oktober og inntil videre

fra representanten André 

Kvakkestad

 om
permisjon i dagene 15. og 16. oktober for å delta
i en konferanse om stabilitetspakten i regi av Europarådet
i Albania

fra representantene Einar 

Holstad

 og
Ågot 

Valle

 om permisjon i tiden fra og
med 15. oktober til og med 17. oktober, begge
for å delta i parlamentarikerkonferanse om korrupsjon
i Ottawa

Etter forslag fra presidenten ble
enstemmig besluttet:

1.	Søknadene behandles straks
og innvilges.

2.	Følgende vararepresentanter innkalles for å møte
i permisjonstiden. 
For Akerhus fylke: Eldbjørg 

Lundby

 og
Harald 

Espelund


For Hordaland fylke: Jon 

Koløy

 og Ragna 

Flotve

 Eldbjørg Lundby, Harald
Espelund, Jon Koløy og Ragna Flotve er til stede og vil
ta sete.

Statsråd Per-Kristian
Foss overbrakte 1 kgl. proposisjon (se under
Referat).

 Representanten Marit Arnstad vil
fremsette et privat forslag.

 På vegne av Inger S. Enger, Odd Roger
Enoksen og meg sjøl vil jeg få lov å framsette forslag
om å etablere en sentral for miljøovervåkning nær
Snøhvit-feltet.

 Grethe Fossli vil fremsette
et privat forslag.

 På vegne av representantene Olav Akselsen,
Sylvia Brustad, Marit Arnstad, Åslaug Haga, Inger S. Enger, Siri
Hall Arnøy, Heidi Sørensen, Inge Ryan
og meg selv vil jeg fremsette forslag om tiltak
for å legge til rette for økt bruk av nullutslippsbiler
i Norge.

 Forslagene vil bli behandlet på reglementsmessig
måte.





                    
                    
                    

 Ingen har bedt om ordet.





                    

 I sak nr. 2 foreligger
det ikke noe voteringstema.


                    
                    

 Vi går da til votering i
sak nr. 1.





                
                
                

Voteringen i en sak finnes i slutten av referatet for hver enkelt sak.


            


            

