 Representantene Heikki 

Holmås

 og Hans Olav 

Syversen

, som har vært permittert, har igjen tatt sete. 

Det foreligger to permisjonssøknader: 

fra representanten Trond 

Helleland

 om
                     foreldrepermisjon i tiden fra og med 1. januar til og med 28. februar 

fra representanten Trine Skei

 Grande

 om permisjon i
                     tiden fra og med 2. januar til og med 10. januar for å delta i en reise til
                     demokratiprosjekt i Zambia 

Etter forslag fra presidenten ble enstemmig besluttet: 

Søknadene behandles straks og innvilges. 

Vararepresentantene, for Buskerud fylke Beate Heieren 

Hundhammer

, og for Oslo Alvhild 

Hedstein

,
                     innkalles for å møte i permisjonstiden. 

 Representanten Inge Lønning vil framsette et representantforslag. 

 På vegne av representantene Erna Solberg, Elisabeth Aspaker og meg selv har jeg
               gleden av å fremsette et forslag om hasteutredning av konsekvensene av en islandsk
               EU-søknad. 

 Forslaget vil bli behandlet på reglementsmessig måte. 

Representanten Ine Marie Eriksen Søreide vil framsette et representantforslag. 

 På vegne av stortingsrepresentantene Anders Anundsen, Dagrun Eriksen, Odd Einar Dørum
               og meg selv vil jeg framsette forslag om utsettelse av ikrafttredelsen av
               tomtefesteinstruksen av 14. september 2007. 

Jeg ber også om at forslaget i medhold av forretningsordenens § 28 tredje ledd
               bokstav d tas opp til behandling i dag. 

 Anmodningen om å behandle dette forslaget straks vil bli etterkommet. Saken føres opp
               på en tilleggsdagsorden som behandles etter den ordinære dagsordenen i dag. 

– Det anses vedtatt. 





                    
                    
                    

 Etter ønske fra helse- og omsorgskomiteen vil presidenten foreslå at taletiden
                  blir begrenset til 5 minutter til hver gruppe og 5 minutter til statsråden. 

Videre vil presidenten foreslå at det blir gitt anledning til fem replikker med
                  svar etter innlegg fra medlemmer av Regjeringen innenfor den fordelte taletid. 

Videre vil presidenten foreslå at de som måtte tegne seg på talerlisten utover den
                  fordelte taletid, får en taletid på inntil 3 minutter. 

– Dette anses vedtatt. 

 (ordfører for saken): Jeg har inntrykk av at det ikke blir veldig stor debatt om
                  denne saken, og det er i og for seg bra. Det er jo en øvelse vi gjør hver høst.
                  Først vedtar vi budsjettet for året etter før vi endrer det budsjettet vi vedtok
                  året før. 

Jeg vil nevne en viktig sak som Regjeringen omtaler i proposisjonen, nemlig
                  forebygging av kjønnslemlestelse. Det er bestemt at det ikke blir innført
                  obligatoriske underlivsundersøkelser av alle jenter, men at det skal gis tilbud av
                  skolehelsetjenesten om frivillige kliniske underlivsundersøkelser til jenter og
                  kvinner med bakgrunn fra områder der det er høy forekomst av kjønnslemlestelse. 

Uten å gå nærmere inn på den debatten nå vil jeg si at det også er satt i gang
                  andre tiltak gjennom handlingsplanen mot kjønnslemlestelse og økte bevilgninger,
                  og det er håp i komiteen om at de tiltakene som settes i verk, samlet sett gir
                  virkning, og jeg håper man arbeider systematisk med dette og ser på hvilken effekt
                  disse tiltakene får. 

Den viktigste endringen som blir foreslått i budsjettet, er en tilleggsbevilgning
                  til sykehusene på 500 mill. kr. Flere pasienter får behandling i norske sykehus,
                  heldigvis. Selv om samlet underskudd fra helseforetakene kan bli mindre i år enn
                  de har vært de siste årene, er det fortsatt et betydelig underskudd som tærer på
                  likviditet og skaper behov for omstillinger som ofte kan være svært krevende. 

Komiteen støtter Regjeringen i å styrke basisbevilgningene med 500 mill. kr til
                  sykehusene for 2008, og flertallet mener dette vil styrke likviditeten og lette
                  omstillinger. I budsjettet som Stortinget har vedtatt for 2009, ligger det inne en
                  bevilgning på 500 mill. kr til å lette omstillinger neste år. Når vi i dag vedtar
                  en tilleggsbevilgning for 2008, ligger det dermed inne midler som letter
                  omstillinger både for 2008 og for 2009. 

Høyre, Kristelig Folkeparti og Venstre har en mindretallsmerknad der de tar opp at
                  det i 2009 blir budsjettert med en vekst i pasientbehandlingen på 1,5 pst. Slik
                  jeg leser merknaden, blir det stilt spørsmål ved om hva 1,5 pst. regnes i forhold
                  til, i og med at veksten for 2008 er høyere enn budsjettert. Til det vil jeg si at
                  i 2009-budsjettet er det lagt inn 300 mill. kr som skal dekke økt aktivitetsvekst
                  i 2008 knyttet til innsatsstyrt finansiering og poliklinisk behandling. Det tallet
                  er beregnet som en prognose ut fra aktivitetstall for de fire første månedene i
                  2008. Veksten på 1,5 pst., som blir finansiert for 2009, kommer i tillegg til
                  dette. 

Når det gjelder poliklinisk virksomhet ved sykehus, viser komiteen til at
                  aktiviteten på offentlige poliklinikker innen psykisk helsevern/rusbehandling,
                  laboratorier og radiologi har vært høyere enn budsjettert, og at dette betyr at
                  flere får behandling. Komiteen støtter Regjeringens forslag om å øke bevilgningen
                  med 95 mill. kr. 

Til slutt vil jeg nevne at det er et mindretallsforslag som angår pensjonsutgifter
                  for 2007. Det antar jeg at neste taler vil redegjøre for. 

 Fremskrittspartiet slutter seg til de foreslåtte bevilgningene, men vil i tillegg
                  nevne noen andre områder. 

Den medisinsk-tekniske utstyrsparken ved norske sykehus har et enormt etterslep.
                  Fremskrittspartiet fremmer derfor forslag om 1 milliard kr i salderingen for 2008,
                  slik at man kan få på plass en investeringspakke for å fornye og utbedre utstyret
                  ved norske sykehus. Bevilgningen gjøres overførbar til 2009, men man kan allerede
                  nå begynne å inngå nødvendige kontrakter og bestillinger. 

Fremskrittspartiet mener også at gjeldssituasjonen som sykehusene er i i forhold
                  til staten, er et stort problem knyttet til likviditet og økonomisk handlingsrom,
                  og vi ønsker derfor å ettergi 2 milliarder kr av denne gjelden. Det er viktig for
                  Fremskrittspartiet at dette gjøres på en slik måte at de flinkeste sykehusene også
                  får del i denne ettergivelsen, og at fordelingen derfor blir på en slik måte at
                  man ikke straffer dem som har holdt orden i eget bo. 

Når det gjelder pensjonskostnadene, har de private sykehusene heller ikke nå fått
                  fullstendig kompensasjon for de store, økte utgiftene. Vi vet at mange private og
                  ideelle helseleverandører har store problemer med likviditeten og den økonomiske
                  situasjonen. Dette fikk også komiteen grundig informasjon om da vi for et par
                  måneder siden besøkte Haraldsplass i Bergen. I en tid da stadig flere har behov
                  for behandling, men står oppført på ventelister i helsevesenet, er ikke løsningen
                  å ødelegge eller redusere driftsmulighetene for de private aktørene. De utfører en
                  viktig del av den offentlige helsetjenesten og har samme behov for å få dekket de
                  økte pensjonskostnadene som de offentlige aktørene. Derfor må man sørge for at
                  også disse får dekket sine økte pensjonskostnader. Fremskrittspartiet og Kristelig
                  Folkeparti mener at det er viktig å sørge for at 150 mill. kr i pensjonskostnader
                  for private ideelle blir dekket inn nå. 

Avslutningsvis vil jeg ta opp mindretallsforslaget, som Fremskrittspartiet og
                  Kristelig Folkeparti er sammen om. 

 Representanten Vigdis Giltun har tatt opp det forslaget hun refererte til. 

 Først en merknad til det som saksordføreren var innom, om den løsningen som
                  Regjeringen har valgt å anbefale overfor Stortinget når det gjelder
                  kjønnslemlestelse og eventuell obligatorisk underlivsundersøkelse. Fra Høyres side
                  er vi enig i den løsningen som er valgt, og tror at det er klokt, fordi det hadde
                  vært et helt iøynefallende misforhold mellom formålet og det apparat man hadde
                  vært nødt til å mobilisere, dersom man skulle ha gått inn for en fullstendig og
                  obligatorisk ordning. 

Så en kort merknad til dette med pensjonskostnadene. Høyre er også helt klart av
                  den oppfatning at der bør finnes en løsning på dette problemet. Per i dag har man
                  løst halvdelen av problemet, dvs. for det ene året, men man har ikke løst den
                  andre halvdelen som fremdeles belaster egenkapitalsituasjonen og dermed driften
                  for en del av de private ideelle sykehusene. Når vi ikke støtter forslaget om en
                  økt bevilgning, er det fordi vi mener at dette kan og bør finne sin løsning
                  innenfor den rammen som man har når årets budsjett er saldert. 

Så til den merknaden fra Høyre, Kristelig Folkeparti og Venstre som saksordføreren
                  viste til, og hadde en kommentar til. Grunnen til at vi har funnet det riktig å
                  peke på problemet med de prosentvise anslagene for aktivitetsøkning i de årlige
                  proposisjonene, er at det svært ofte er vanskelig for leseren å gjennomskue hva
                  disse tallene relaterer seg til, altså hvilke størrelser det er man sammenligner
                  når man gir disse anslagene. 

Det andre forholdet som det er grunn til å peke på, er at det viser seg år etter
                  år at disse anslagene har liten styringsverdi. Det viser seg gang etter gang etter
                  gang at den faktiske utvikling avviker ikke ubetydelig fra det man har lagt til
                  grunn i budsjettet. Derfor mener vi at det kan være grunn for statsråden til å gå
                  litt nærmere inn i og vurdere om det er en hensiktsmessig måte å kommunisere med
                  Stortinget på at man legger inn anslag som er så usikre som disse anslagene har
                  vist seg å være. Gitt at man mener at det har en verdi som styringsverktøy å legge
                  inn slike forutsetninger i det budsjettet Stortinget vedtar, må man eventuelt også
                  spørre på hvilke måter man da kan sørge for at dette blir fulgt, og at det
                  faktiske resultat ved årets slutt i hvert fall er i nærheten av det man la til
                  grunn da man vedtok budsjettet. 

Vi har også sagt i den felles merknaden fra de tre partiene at hovedutfordringen i
                  helseforetakene ikke egentlig er knyttet til nivået på bevilgningene, 500 mill. kr
                  høyere eller lavere, som vi tar stilling til i forbindelse med
                  salderingsproposisjonen. Det er nødvendig å understreke at utfordringen er svært
                  mye større enn det, og at utfordringen, som statsråden også har sagt flere ganger
                  er hans intensjon, er å styre den totale ressursfordelingen på en bedre måte og
                  styre større deler av ressursveksten i helsetjenesten mot primærhelsetjenesten,
                  hvilket som konsekvens selvfølgelig vil ha at man må dempe den ganske dramatiske
                  ressursøkningen vi har sett i spesialisthelsetjenesten de siste årene. 

Resultatet av årets virksomhet vil vi først få et godt stykke inn på nyåret, og
                  det er jo da først at man også kan vurdere hvordan den totale situasjonen ser ut
                  for helseforetakene. Når vi kjenner størrelsen på underskuddene for inneværende
                  år, vil vi også vite hvor stor andel av det som dekkes opp gjennom
                  tilleggsbevilgningen på 500 mill. kr. 

 Det er beklagelig at de private ideelle sykehusene ikke har fått dekket de økte
                  pensjonskostnadene som de fikk i 2007. Det har faktisk store konsekvenser for de
                  sykehusene det gjelder. Kristelig Folkeparti foreslår i dag sammen med
                  Fremskrittspartiet, som vi også gjorde i fjor, at Stortinget bevilger 150 mill. kr
                  for å dekke disse sykehusenes økte pensjonsutgifter for 2007. 

Bergen Diakonissehjem, Haraldsplass, er et av de sykehusene det dreier seg om.
                  Også dette sykehuset, Bergen Diakonissehjem, fikk forleden melding om at det for
                  en flott barnevernsinstitusjon, Garnes Ungdomssenter, skal halveres. De vet ikke
                  om de kan drive denne institusjonen videre pr. dags dato. Og jeg må få lov til å
                  markere her at Regjeringens håndtering av ideelle institusjoner for tiden er
                  oppsiktsvekkende. 

Over til et annet punkt: I avregningen for 2007 for innsatsstyrt finansiering i
                  sykehusene er det utbetalt 82,9 mill. kr for mye. Som i 2006 handler det
                  hovedsakelig om feilkoding av dagrehabilitering. Avregningsutvalget skriver i sin
                  årsrapport følgende: 

«Avregningsutvalget måtte derfor konkludere med å underkjenne ISF-underlaget
                     for dagrehabilitering også i 2007, med få unntak. Dette er like alvorlig som
                     for 2006, kanskje spesielt ut fra at utvalget ikke klarte å finne tegn til
                     korreksjoner for tredje tertial i 2007. Størrelsen på avkortingen kan påkalle
                     politisk oppmerksomhet.» 

Det har det faktisk gjort her i dag. 

Tallene så langt i 2008 viser at det har skjedd endring i koding av
                  dagrehabilitering, men Avregningsutvalget mener på bakgrunn av saker de har sett
                  på i 2008, at helseforetakene må styrke sin opplæring og egenkontroll i forhold
                  til kodepraksis og overholdelse av regler for innsatsstyrt finansiering. Det kan
                  være interessant å høre statsrådens forklaring på dette, og hvilke tiltak som nå
                  vil bli iverksatt for å styrke sykehusenes praksis på dette området. Dette må bli
                  enda viktigere framover, slik jeg ser det, når nå innsatsstyrt finansiering skal
                  brukes på poliklinisk aktivitet, og også utenfor sykehusene, slik statsråden har
                  varslet. 

Rammen rundt årets debatt om endringene på statsbudsjettet for Helse- og
                  omsorgsdepartementet inneværende år er av en helt annen karakter enn fjorårets
                  debatt. I fjor var avisene fulle, husker vi, av oppslag om kutt og nedskjæringer
                  og om fare for liv og helse. I fjor sa daværende statsråd at det er 

«klart at alle må forholde seg til Stortingets vedtak. Det er grunnleggende
                     udemokratisk å gjøre noe annet». 

I høst har det så langt vært stille, og det har da også til alle de fire regionale
                  helseforetakene kommet forslag fra Regjeringen om å bevilge ytterligere 500 mill.
                  kr «for å styrke likviditeten og lette omstillingsutfordringer». Dette vil også
                  redusere det samlede underskuddet i sykehusene fra 900 mill. kr til 400 mill. kr.
                  Derfor er det et godt håndslag til sykehusene. 

Samtidig som dette bevilgningsforslaget ble lagt fram av Regjeringen den 14.
                  november i år, uttaler statsråden i Dagens Medisin 20. november: 

«I dag bruker vi mye penger feil i Helse-Norge. Svaret på problemene er ikke å
                     bruke enda mer på feil måte - men å bruke riktig de pengene man har.» 

Og han fortsetter med å erklære at videre satsing bør komme fort og konkret i
                  primærhelsetjenesten. 

Kristelig Folkeparti støtter en slik tankegang og har også lenge etterlyst fokus
                  på samhandling i helsetjenestene. Samtidig er det viktig å presisere at en ny
                  runde med kuttforslag og press mot sykehusene hadde vært uheldig. Kristelig
                  Folkeparti støtter derfor forslaget om økt bevilgning til sykehusene. 

Til sist viser jeg bare til forslaget fra Kristelig Folkeparti og
                  Fremskrittspartiet, som representanten Giltun allerede har tatt opp. 

 Noen få kommentarer fra meg også i denne debatten. 

La meg først få si at de viktige spørsmålene som Dåvøy tar opp om bruken av
                  DRG/ISF, må jeg få lov til å komme tilbake til. Jeg greier rett og slett ikke å
                  svare på dem direkte. 

Så noen tanker om dette at vi nå velger å fremme et forslag om en
                  tilleggsbevilgning. Til det er det for meg viktig å si at det ikke opphever
                  uttalelsen om at vi må behandle sykehusbudsjettet én gang i året. Det tror jeg
                  hele det politiske Norge vil være tjent med, enten man er i posisjon eller i
                  opposisjon. I den uttalelsen ligger det også en smule selvkritikk. 

Vi opplevde utover høsten at vi var i en situasjon der likviditeten i særlig to av
                  foretakene – Helse Midt-Norge og Helse Sør-Øst – var svært anstrengt. Vi har vært
                  i en situasjon der vi faktisk har måttet vurdere veldig grundig om det var likvide
                  midler nok til å foreta lønnsutbetalingene i desember. Vi har kommet fram til at
                  det er det, men i utgangspunktet ville det forutsette forskyvning av en del andre
                  regninger på en uheldig måte. Derfor var vi egentlig i en situasjon der valget var
                  enten en bevilgning eller en utvidelse av kassakredittgrunnlaget, særlig for de to
                  foretakene. I den situasjonen mener jeg og Regjeringen at det var riktigst å
                  foreta denne tilleggsbevilgningen. Det er mange grunner til det, som jeg nå ikke
                  skal gå inn på, men det er altså bakgrunnen for at man også i
                  omgrupperingsproposisjonen kommer med en sykehusbevilgning. 

Ellers vil jeg si at min erfaring så langt er at det beste styringsgrunnlaget
                  overfor sykehusene på mange måter er å styre ut fra likviditet. Der er det veldig
                  viktig å ha oversikt og kontroll, for det er uomtvistelig sånn at når det rent
                  faktisk holder på å bli tomt på kontoen, må det skje endringer som man ikke bare
                  kan unngå ved å fortsette å låneoppta. Derfor er hele dette nye kredittregimet som
                  er lagt på plass i forbindelse med det økonomiske opplegget for 2009, etter min
                  mening veldig viktig. 

Så er jeg selvfølgelig enig med både Lønning og Dåvøy i at det ikke er noen
                  nytenkning i det som skjer her. Representanten Lønning og jeg har også hatt en
                  dialog via Stortingets talerstol om budsjettet for neste år og graden av
                  nytenkning i det. Jeg har ingen problemer med å ta inn over meg det poenget at man
                  i det vi gjør her, og i budsjettet for 2009 finner lite av den endringen jeg mener
                  må skje i Helse-Norge. 

Det er selvfølgelig opposisjonens rett å påpeke at det arbeidet som statsråden
                  holder på med i samhandlingsreformen, går for sakte, vi burde gjort det før, osv.
                  Jeg kan i hvert fall forsikre om at vi nå jobber under høytrykk. Vi startet
                  reformarbeidet i august og skal være ferdige i april 2009. Jeg tror neppe det
                  finnes mange eksempler på et utredningsarbeid med så store tema som har gått i så
                  høyt tempo. Jeg skjønner opposisjonen, og jeg ville selvfølgelig gjort akkurat det
                  samme hvis jeg hadde vært i opposisjon – sagt at det går allikevel for sakte. Men
                  i den grad man faktisk er opptatt av om det holdes tempo eller ikke, så gjøres det
                  det. 

Så bare litt om dette med pensjon. Jeg er klar over at vi har et problem knyttet
                  til de private institusjonene i 2007 som ikke er løst. Så får vi se om vi på noe
                  tidspunkt greier det. Det viktigste for meg er tross alt at vi ikke, som
                  representanten Lønning sa i sitt innlegg, har et problem i ett år og en løsning i
                  ett år. Vi har ikke bare en løsning i ett år, vi har en løsning i år og i årene
                  som kommer, ved at vi har lagt på plass et system. Men det gjenstår fortsatt en
                  utfordring knyttet til 2007. 

Det siste jeg vil si, er at jeg – selv om jeg er enig i at en sånn type
                  vekstanslag alltid er vanskelig – føler meg veldig trygg på at den veksten som er
                  prognosert for budsjettet i 2008, vil vi nå. Og det er reelt budsjettert med en
                  vekst på 1,5 pst., oppå den veksten på om lag 2 pst. som kommer i år, i budsjettet
                  for 2009. Så budsjettene er reelle for det vekstgrunnlaget. 

Eirin Faldet hadde her gjeninntatt presidentplassen.
               

 Det blir replikkordskifte. 

 Hele komiteen, den forrige statsråden og også dagens statsråd er veldig klar over
                  hvordan de private ideelle sliter på grunn av at de ikke har fått full dekning for
                  økte pensjonsutgifter i 2007. Det er ikke noe nytt. De ventet jo faktisk også å få
                  det dekket fullt ut. 

Jeg lurer på: Hva er årsaken til at statsråden har valgt bare å dekke deler av
                  det? Er det slik at man tror at de private ideelle sitter med masse reserver og
                  har god anledning til å dekke opp dette selv på en bedre måte enn det offentlige?
                  Eller er det rett og slett en måte å strupe på og gjøre det vanskelig for de
                  private, og kanskje ikke vise nok forståelse for de utfordringene de står overfor,
                  når de ikke får dekket så store økonomiske kostnader? Det kan umulig dreie seg om
                  penger, for 150 mill. kr er ikke mye for Regjeringen, men det er veldig mye for
                  dem som nå selv må ta denne belastningen innenfor driften. 

 Det er jo enkelte anledninger under et slikt replikkordskifte at man nesten skulle
                  ha ønsket seg at en del av representantene fra Fremskrittspartiet hadde fått prøvd
                  seg i regjeringskontorene. Da tror jeg at det i hvert fall ville ha vært én
                  uttalelse representanten ville ha spist i seg: at 150 mill. kr ikke er mye for
                  Regjeringen. Jeg tror representanten ville ha opplevd at de 150 mill. kr ville man
                  ha vært villig til å gjøre svært mye for å få tak i. 150 mill. kr er forferdelig
                  mye penger, og når jeg er i en vanskelig prioriteringssituasjon og skal velge
                  mellom å bruke det på de utfordringene jeg ser i Helse-Norge i dag, og å bruke det
                  på å betale tilbake kostnader i 2007, har prioriteringen min vært, innenfor
                  rammer, å bruke de 150 mill. kr slik jeg her foreslår, og ikke slik representanten
                  kunne ha ønsket seg. 

 Jeg la merke til at statsråden sa at det gjenstår et problem når det gjelder 2007,
                  og jeg hører det slik at statsråden med det erkjenner at det problemet må finne en
                  løsning. Da innebærer det, og det er det jeg gjerne vil ha statsrådens bekreftelse
                  på, at RHF-ene har en forpliktelse overfor de private ideelle på samme måte som de
                  har overfor sine egne foretak, og til syvende og sist betyr jo det at det er
                  statsråden som eier som erkjenner at denne forpliktelsen er der, og at den må
                  innfris. Er det en riktig forståelse? 

 Det som ligger i det jeg sa, er at jeg er klar over at denne pensjonsforpliktelsen
                  belaster egenkapitalen i de private institusjonene, og jeg er klar over at det gir
                  dem utfordringer. Jeg vil ikke lukke øynene for det, men å skissere hva som kan
                  være løsningen på den utfordringen, vil jeg ikke gjøre nå. Den løsningen kan godt
                  være at man bare må konstatere: Vel, den belastningen på egenkapitalen må man leve
                  med. Jeg kan ikke se at det er noe poeng heller for representanten Lønning at jeg
                  på død og liv må konkludere skarpt på det nå. La meg nå få lov til å leve med
                  denne utfordringen i en tid til. 

 Jeg velger å ta det positivt at statsråden iallfall ikke bastant sier at det
                  kommer ikke på tale i det hele tatt å se på det lenger. Det er faktisk prekært for
                  noen av disse institusjonene, det er egenkapitalsituasjonen som blir så vanskelig,
                  og spesielt kjenner jeg Bergen Diakonissehjem. Jeg vet ikke hvordan
                  egenkapitalsituasjonen er overalt, men det er klart at skal man løse det, må man
                  løse det for alle sykehusene. Men det er faktisk så prekært at de står i fare for
                  å bruke så å si hele egenkapitalen sin, og det er en fryktelig vanskelig situasjon
                  å komme i. 

Det ble jo funnet 500 mill. kr til de offentlige sykehusene i salderingen. Jeg er
                  enig med statsråden i at 150 mill. kr er mye, mye penger, men jeg skulle ønske at
                  man kanskje hadde funnet litt til disse institusjonene også oppe i det hele. 

Jeg velger å ta det positivt at statsråden er veldig klar over at det er en
                  belastning, og håper at han kanskje kan komme tilbake og bidra til å finne en
                  løsning, gjerne innenfor rammen av de regionale helseforetakene, som disse få
                  sykehusene sorterer under. Det er jo ikke så veldig mange det dreier seg om. 

 Jeg har i og for seg ikke noe mer å si enn bare å forklare at det som har vært det
                  aller viktigste for meg, og som har hatt toppprioritet hos meg så langt, har vært
                  å løse disse utfordringene for systemet, altså i forhold til det som skjer i 2009,
                  2010 osv. Jeg mener at det opplegget som vi har fått til for 2009, etablerer en
                  forståelse av hvordan pensjonskostnader, pensjonspremier og eventuelt sprik mellom
                  dem skal håndteres i en økonomisk sammenheng, og det inkluderer de private. Derfor
                  er jeg glad for å ha greid det, og så synes jeg det er veldig bra at jeg får
                  anledning til å jobbe litt videre med den andre problemstillingen. 

 Det positive med denne proposisjonen og innstillinga er at vi i dag får lagt på
                  bordet 500 mill. kr til sjukehusa – det treng dei jo. Det betyr at underskotet
                  blir redusert: 900 mill. kr minus 500 mill. kr blir 400 mill. kr. Men eg har
                  nettopp lese i avisene at eit av dei store sjukehusa våre opplyser at dei berre i
                  november får 100 mill. kr i auka underskot, og også andre sjukehusføretak melder
                  om det same. Så spørsmålet mitt no i dag er, i og med at nye tal florerer,
                  iallfall i media: Har statsråden fått, eg heldt på å seie, nye opplysningar som
                  kan fortelje om nye underskotsprognosar i forhold til det som står i denne
                  proposisjonen? 

 Nei, vi har ingen andre prognoser enn det som er meddelt Stortinget i denne
                  proposisjonen. 

 Flere har ikke bedt om ordet til replikk. 

De talere som heretter får ordet, har en taletid på inntil 3 minutter. 

 Jeg aksepterer fullt ut statsrådens svar, at han vil ha dette til videre
                  observasjon og se hva han kan gjøre når det gjelder å hjelpe til med en løsning på
                  problemet for de private ideelle. Denne regjering skal jo legge frem et
                  budsjettforslag til, og i den sammenheng vil jeg jo håpe at man vil kunne spore
                  noe som har karakter av en løsning på dette. 

Når jeg bad om ordet, var det bare for å føre den lille samtalen med statsråden et
                  lite skritt videre når det gjelder dette med kursendring. Problemet, etter mitt
                  skjønn, er jo at hvis man med svært store bokstaver proklamerer en kursendring og
                  gjentar det budskapet ganske mange ganger, samtidig som det konkrete
                  styringsredskapet man har til rådighet, nemlig statsbudsjettet, ikke bærer særlig
                  tydelige spor av at det er et samsvar mellom de erklærte intensjonene og det man i
                  praksis foretar seg, så skaper man et troverdighetsproblem. 

Det er selvfølgelig en risikosport å spenne forventningene svært høyt, og jeg har
                  følelsen av at statsråden er flink til akkurat det å spenne forventningene svært
                  høyt, når han omtaler sin reform som skal komme til våren. Da er det selvfølgelig
                  også en betydelig risiko for at man blir skuffet med hensyn til noen av de
                  forventningene. 

Jeg skal ikke ta opp igjen diskusjonen om tidsperspektivet på dette, bare minne om
                  at hvis den nåværende regjering hadde tatt ballen der hvor den lå da Regjeringen
                  overtok, nemlig etter en gjennomført høringsrunde etter Wisløff-utvalgets
                  utredning om samhandling, og ført den videre derfra, hadde Stortinget antagelig i
                  god tid i inneværende periode kunnet få seg forelagt den reformen som statsråden
                  nå er nødt til å definere som en hastesak. Det hadde vært en fordel så vel for
                  Regjeringen som for Stortinget. For det som nå er problemet, er jo at om
                  statsråden kommer i mål i april med det utredningsarbeidet han leder, vil
                  Stortinget ikke kunne forholde seg til det i inneværende periode. Det vil gå et
                  ganske langt stykke inn i neste periode før man vil ha noe å forholde seg til i
                  det hele tatt. 

 Flere har ikke bedt om ordet til sak nr. 4. 

(Votering, se side 1690) 





                    

 Under debatten har Vigdis Giltun satt fram et forslag på vegne av
                     Fremskrittspartiet og Kristelig Folkeparti. Forslaget lyder: 

«I statsbudsjettet for 2008 gjøres følgende endring: 

Kap.

Post

Formål

Kroner

732

Regionale helseforetak

70

Tilskudd til helseforetakene, 

kan overføres, kan nyttes under postene 72, 73, 74 og
                                 75

, forhøyes med

150 000 000

fra kr 6 863 806 000 til 7 013 806»

Votering:

Forslaget fra Fremskrittspartiet og Kristelig Folkeparti ble med 76 mot
                     29 stemmer ikke bifalt.

(Voteringsutskrift kl. 15.57.50)

Komiteen hadde innstilt: 

I statsbudsjettet for 2008 gjøres følgende endringer: 

Utgifter

700

Helse- og omsorgsdepartementet

 1

Driftsutgifter, forhøyes med

2 300 000

fra kr 147 954 000 til kr 150 254 000

719

Folkehelse

21

Spesielle driftsutgifter, 

kan overføres, kan nyttes under post 79

, nedsettes med

400 000

fra kr 58 304 000 til kr 57 904 000

70

Hivforebygging, smittevern mv., 

kan overføres

, nedsettes med

1 500 000

fra kr 29 263 000 til kr 27 763 000

71

Forebygging av uønskede svangerskap og
                              abort, 

kan overføres

, nedsettes med

400 000

fra kr 24 069 000 til kr 23 669 000

72

Stiftelsen Amathea, forhøyes med

2 300 000

fra kr 16 748 000 til kr 19 048 000

720

Helsedirektoratet

 1

Driftsutgifter, forhøyes med

5 770 000

fra kr 356 623 000 til kr 362 393 000

722

Norsk pasientskadeerstatning

70

Dekning av advokatutgifter, nedsettes med

500 000

fra kr 26 855 000 til kr 26 355 000

723

Pasientskadenemnda

 1

Driftsutgifter, forhøyes med

3 000 000

fra kr 27 362 000 til kr 30 362 000

724

Helsepersonell og tilskudd til
                              personelltiltak

21

Forsøk og utvikling i
                              primærhelsetjenesten, 

kan nyttes under post
                              70

, forhøyes med

230 000

fra kr 17 768 000 til kr 17 998 000

61

Tilskudd til turnustjenesten, nedsettes med

6 500 000

fra kr 128 607 000 til kr 122 107 000

71

Tilskudd til Nordiska högskolan for
                              folkhälsovetenskap mv., nedsettes med

500 000

fra kr 14 800 000 til kr 14 300 000

725

Nasjonalt kunnskapssenter for
                              helsetjenesten

 1

Driftsutgifter, forhøyes med

4 000 000

fra kr 98 681 000 til kr 102 681 000

726

Habilitering, rehabilitering og tiltak
                              for rusmiddelavhengige

21

Spesielle driftsutgifter, 

kan nyttes under post 70

, nedsettes med

6 100 000

fra kr 19 428 000 til kr 13 328 000

70

Tilskudd, 

kan nyttes
                                 under post 21

, nedsettes med

500 000

fra kr 65 078 000 til kr 64 578 000

727

Tannhelsetjenesten

21

Forsøk og utvikling i tannhelsetjenesten,
                                 

kan nyttes under post 70

, forhøyes med

1 700 000

fra kr 9 100 000 til kr 10 800 000

70

Tilskudd, 

kan
                                 overføres, kan nyttes under post 21

, nedsettes med

1 200 000

fra kr 52 502 000 til kr 51 302 000

728

Forsøk og utvikling mv.

21

Spesielle driftsutgifter, nedsettes med

5 600 000

fra kr 47 082 000 til kr 41 482 000

729

Annen helsetjeneste

 1

Driftsutgifter, nedsettes med

800 000

fra kr 33 892000 til kr 33 092 000

732

Regionale helseforetak

21

Forsøk og utvikling i sykehussektoren,
                                 

kan overføres

, forhøyes med

3 300 000

fra kr 2 486 000 til kr 5 786 000

72

Tilskudd til Helse Sør-Øst RHF, 

kan overføres

, forhøyes med

279 100 000

fra kr 31 969 980 000 til kr 32 249 080
                              000

73

Tilskudd til Helse Vest RHF, 

kan overføres

, forhøyes med

93 600 000

fra kr 10 799 863 000 til kr 10 893 463
                              000

74

Tilskudd til Helse Midt-Norge RHF, 

kan overføres

, forhøyes med

71 000 000

fra kr 7 989 453 000 til kr 8 060 453 000

75

Tilskudd til Helse Nord RHF, 

kan overføres

, forhøyes med

60 100 000

fra kr 6 928 639 000 til kr 6 988 739 000

76

Innsatsstyrt finansiering av sykehus,
                                 

overslagsbevilgning

, forhøyes med

1 409 000

fra kr 16 821 439 000 til kr 16 822 848
                              000

77

Refusjon poliklinisk virksomhet ved
                              sykehus mv., 

overslagsbevilgning

, forhøyes med

95 000 000

fra kr 2 032 132 000 til kr 2 127 132 000

83

Opptrekksrenter for lån fom. 2008, 

overslagsbevilgning

, forhøyes med

17 000 000

fra kr 55 000 000 til kr 72 000 000

742

Kontrollkommisjonene og andre utgifter
                              under psykisk helsevern

70

Tilskudd, forhøyes med

1 200 000

fra kr 1 968 000 til kr 3 168 000

743

Statlige stimuleringstiltak for psykisk
                              helse

75

Tilskudd til styrking av psykisk
                              helsevern, 

kan overføres

, forhøyes med

30 000 000

fra kr 2 326 582 000 til kr 2 356 582 000

751

Apotekvesenet og legemiddelfaglige tiltak

70

Tilskudd, nedsettes med

1 000 000

fra kr 48 614 000 til kr 47 614 000

2711

Spesialisthelsetjenester mv.

70

Refusjon spesialisthjelp, forhøyes med

15 000 000

fra kr 1 125 000 000 til kr 1 140 000 000

71

Refusjon psykologhjelp, nedsettes med

6 000 000

fra kr 177 000 000 til kr 171 000 000

72

Refusjon tannlegehjelp, forhøyes med

120 000 000

fra kr 1 035 000 000 til kr 1 155 000 000

76

Private laboratorier og røntgeninstitutt,
                                 nedsettes med

38 500 000

fra kr 398 500 000 til kr 360 000 000

2751

Legemidler mv.

70

Legemidler, nedsettes med

159 700 000

fra kr 7 469 700 000 til kr 7 310 000 000

72

Sykepleieartikler, nedsettes med

10 000 000

fra kr 1 220 000 000 til 1 210 000 000

2752

Refusjon av egenbetaling

70

Refusjon av egenbetaling, egenandelstak
                              1, nedsettes med

42 000 000

fra kr 3 392 000 000 til kr 3 350 000 000

71

Refusjon av egenbetaling, egenandelstak
                              2, nedsettes med

43 000 000

fra kr 210 000 000 til kr 167 000 000

2755

Helsetjeneste i kommunene mv.

62

Tilskudd til fastlønnsordning
                              fysioterapeuter, 

kan nyttes under post 71

,
                                 nedsettes med

10 000 000

fra kr 215 000 000 til kr 205 000 000

70

Refusjon allmennlegehjelp, forhøyes med

59 000 000

fra kr 2 741 000 000 til kr 2 800 000 000

71

Refusjon fysioterapi, 

kan nyttes under post 62

, forhøyes
                              med

16 000 000

fra kr 1 573 000 000 til kr 1 589 000 000

75

Logopedisk og ortopedisk behandling, nedsettes med

12 000 000

fra kr 84 000 000 til kr 72 000 000

2790

Andre helsetiltak

70

Bidrag, lokalt, forhøyes med

35 000 000

fra kr 320 000 000 til kr 355 000 000

Inntekter

3732

Regionale helseforetak

80

Renter på investeringslån, nedsettes med

28 000 000

fra kr 350 000 000 til kr 322 000 000

90

Avdrag på investeringslån tom. 2007, forhøyes med

23 100 000

fra kr 400 000 000 til kr 423 100 000

Votering:

Komiteens innstilling ble enstemmig bifalt.


                    
                    

 Ingen har bedt om ordet. 

(Votering, se side 1692) 





                    

 Ingen har bedt om ordet. 

(Votering, se side 1692) 





                    

  Ingen har bedt om ordet. 

(Votering, se side 1695) 





                    

 Det voteres over forslag fra stortingsrepresentant Lars Sponheim på vegne av
                     Venstre oversendt fra Odelstingets møte 2. desember 2008: 

«Stortinget ber Regjeringen utrede og fremme lovforslag om 20 prosent
                        fradrag i skatt for personlige, varige innvesteringer i selskap inntil 500
                        000 kroner.» 

Votering:

Forslaget fra Venstre ble med 98 mot 6 stemmer ikke bifalt.

(Voteringsutskrift kl.15.59.05)


                    
                    

  Ingen har bedt om ordet. 

(Votering, se side 1695) 





                    

 Det voteres over forslag fra stortingsrepresentant Åse Gunhild Woie Duesund på
                     vegne av Kristelig Folkeparti oversendt fra Odelstingets møte 15. desember
                     2008: 

«Stortinget ber Regjeringen foreta en ny vurdering av om et system med
                        høyere og behovsprøvd barnetillegg i tilknytning til arbeidsavklaringspenger
                        er mer egnet enn et standardisert barnetillegg til å motvirke
                        barnefattigdom, og fremme en egen sak om dette til Stortinget.» 

Votering:

Forslaget fra Kristelig Folkeparti ble med 98 mot 7 stemmer ikke bifalt.

(Voteringsutskrift kl. 15.59.24)


                    
                    

  Ingen har bedt om ordet. 

(Votering, se side 1695) 





                    

 Det voteres over forslag fra stortingsrepresentant Ib Thomsen på vegne av
                     Fremskrittspartiet og Høyre oversendt fra Odelstingets møte 15. desember 2008: 

«Stortinget ber Regjeringen utrede og fremme forslag om å etablere en ny
                        forvaltningsstruktur med bare to folkevalgte nivåer, stat og kommune.» 

Votering:

Forslaget fra Fremskrittspartiet og Høyre ble med 68 mot 37 stemmer ikke
                     bifalt.

(Voteringsutskrift kl. 15.59.43)


                    
                    

  Ingen har bedt om ordet. 

(Votering, se side 1695) 





                    

 Det voteres over forslag fra stortingsrepresentant Ib Thomsen på vegne av
                     Fremskrittspartiet oversendt fra Odelstingets møte 15. desember 2008: 

«Stortinget ber Regjeringen avvikle dagens rammefinansieringssystem og erstatte
                     dette med et nytt system for direkte statlig stykkprisfinansiering av
                     grunnleggende velferdstjenester som helse, omsorg, grunnskole, videregående
                     utdanning samt sosiale tjenester.» 

Votering:

Forslaget fra Fremskrittspartiet ble med 83 mot 22 stemmer ikke bifalt.

(Voteringsutskrift kl. 16.00.01)


                    
                    

  Ingen har bedt om ordet. 

(Votering, se side 1696) 





                    

 Det voteres over forslag fra stortingsrepresentant Bent Høie på vegne av Høyre
                     og Kristelig Folkeparti oversendt fra Odelstingets møte 15. desember 2008: 

«Stortinget ber Regjeringen legge frem en egen sak med avklaring av
                        finansieringsordningen for all godkjent fagskoleutdanning.» 

Venstre har varslet at de vil støtte forslaget. 

Votering:

Forslaget fra Høyre og Kristelig Folkeparti ble med 78 mot 27 stemmer
                     ikke bifalt.

(Voteringsutskrift kl. 16.00.26)


                    
                    

  Ingen har bedt om ordet. 

(Votering, se side 1696) 





                    

 Det voteres over forslag fra stortingsrepresentant Bjørg Tørresdal på vegne av
                     Kristelig Folkeparti og Venstre oversendt fra Odelstingets møte 15. desember
                     2008: 

«Stortinget ber Regjeringen åpne for forsøk med oppgaveoverføring fra stat
                        til fylkeskommuner, og til fylkeskommuner i samarbeid.» 

Votering:

Forslaget fra Kristelig Folkeparti og Venstre ble med 93 mot 12 stemmer
                     ikke bifalt.

(Voteringsutskrift kl. 16.00.45)


                    
                    

  Ingen har bedt om ordet. 

(Votering, se side 1696) 





                    

 Det voteres over forslag fra stortingsrepresentant Bjørg Tørresdal på vegne av
                     Kristelig Folkeparti oversendt fra Odelstingets møte 15. desember 2008: 

«Stortinget ber Regjeringen komme tilbake til Stortinget på egnet måte når
                        de regionale forskningsfondene skal lokaliseres.» 

Votering:

Forslaget fra Kristelig Folkeparti ble med 97 mot 7 stemmer ikke bifalt.

(Voteringsutskrift kl. 16.01.03)


                    
                    

  Ingen har bedt om ordet. 

(Votering, se side 1696) 





                    

 Det voteres over forslag fra stortingsrepresentant Solveig Horne på vegne av
                     Fremskrittspartiet oversendt fra Odelstingets møte 15. desember 2008: 

«Stortinget ber Regjeringen vurdere å komme tilbake i Revidert
                        nasjonalbudsjett for 2009 med et forslag om at voldsoffererstatningens
                        begrensning gjelder pr. offer/pårørende.» 

Votering:

Forslaget fra Fremskrittspartiet ble med 82 mot 22 stemmer ikke bifalt.

(Voteringsutskrift kl. 16.01.22)


                    
                    

 Stortinget skal votere over sakene 

1–17 og saken på tilleggsdagsordenen. 





                

Votering i sak nr. 1 på tilleggsdagsordenen

 Vi skal så votere i saken som er oppført på tilleggsdagsordenen. Det dreier seg
                     om representantforslag fra Anders Anundsen, Ine Marie Eriksen Søreide, Dagrun
                     Eriksen og Odd Einar Dørum. 

Forslaget lyder: 

«Stortinget ber Regjeringen utsette ikrafttredelsen av tomtefesteinstruksen
                        av 14. september 2007 inntil domstolene har tatt stilling til instruksens
                        rettslige gyldighet.» 

Inge Ryan har på vegne av regjeringspartiene sagt at de vil stemme imot
                     forslaget. 

Votering:

Forslaget fra stortingsrepresentantene Anders Anundsen, Ine Marie Eriksen
                     Søreide, Dagrun Eriksen og Odd Einar Dørum ble med 56 mot 49 stemmer ikke
                     bifalt.

(Voteringsutskrift kl. 16.03.56)

 Da er vi kommet til veis ende i dette møtet, og det gjenstår bare for
                     presidenten å ønske god jul og godt nyttår! 

Dette halvåret slutter jo ganske dramatisk – jeg tenker på finanskrisen og
                     nedsmeltingen av økonomien verden over. Det kan derfor være en god idé for alle
                     å kjøle seg litt ned i løpet av julen og møte igjen med friskt mot. Presidenten
                     er overbevist om at Stortinget vil takle også denne krisen på en usedvanlig god
                     måte. Med de ord: God jul og godt nyttår! Vel hjem, alle sammen! 


                
                

Voteringen i en sak finnes i slutten av referatet for hver enkelt sak.


            


            

