 Vi går da videre til spørsmål
1.





                

 Vi går nå tilbake
til spørsmål 2.





                

 Vi går til spørsmål
12.





                

 Spørsmål 15 er
allerede besvart.





                

 Spørsmål 21 er
allerede besvart.





                

 Presidenten var ikke i
stand til å registrere noe
tilleggsspørsmål.

Men hvis miljøvernministeren var i
stand til å oppfatte noe spørsmål, kan
han besvare det.

 Er dette god Høyre-politikk?

 Etter presidentens påpeking
kom det jo et spørsmål fra representanten.

Jeg må si at saklighetsnivået
i representantens kommentar sier mye. Slik man karakteriserer
andre, karakteriserer man egentlig på mange måter
seg selv.

Jeg har i denne saken valgt å redusere
det aktuelle vernede arealet for å dempe konflikten.
Det er også slik at de som får sin skog
vernet, fortsatt er hjemmelshavere til skogen, de er eiere, men
de får erstatning som om området skulle være
ekspropriert. Man får altså full erstatning.

1 pst. av skogen i Norge
er vernet. Det er et stortingsflertall som sier at det
er tusenvis med truede arter i Norge. Halvparten av disse befinner
seg i skogene. Skal man oppfylle Stortingets vedtak om at vi også i Norge
skal ta vare på de truede artene, er vi avhengig
av ikke bare å verne en art og si at
den og den arten skal vi ikke miste, men vi er også avhengig
av å verne noen av de biotopene som disse artene
befinner seg i. Derfor har Stortinget sagt at vi må verne
noe mer av skogen.

Men slik som representanten fremstiller det,
skal ikke dette være god Høyre-politikk.
Det er god konservativ politikk at vi ikke har en politikk
som innebærer at arter forsvinner. Arter som forsvinner,
forsvinner for alltid. Men jeg registrerer at Fremskrittspartiet ikke
er opptatt av disse spørsmålene.

 Hvis spørsmålsstilleren ønsker
ordet til en kommentar, vil presidenten be om at man unngår
uparlamentariske uttrykk av typen «gir blaffen i».

 Jeg vil gjerne stille et oppfølgingsspørsmål.

Jeg vil si det slik at Høyre
og Brende ikke er til å kjenne igjen. Brende
står jo for en rendyrket rødgrønn miljøfanatisme.
Grunneiere over hele landet er nå altså i
harnisk, og mange føler seg rettsløse ved at de
er fratatt råderetten og eiendomsretten over egen gård
og grunn – og det av selveste Høyre!

Høyres framferd i enkelte av disse
vernesakene er noe av det mest frastøtende som jeg har
vært vitne til noen gang. Jeg og Fremskrittspartiet
har i flere år kjempet for å unngå vern.
av bl.a Haugsjå gård. Vern der er helt meningsløst,
og statsråden vet inderlig godt at eieren har motsatt seg
vern på det sterkeste. Alle visste at konfliktgraden
var meget høy. Dette ignorerer altså statsråden
og verner ufortrødent videre, uten å bry seg om
eiendomsrett og hva Stortinget har sagt om konfliktgrad.

Hva som har gått galt i Høyre,
er heldigvis ikke min sak. Det er deres eget
problem, Brendes verneovergrep er altså i ferd med å bli
et alvorlig problem, ikke bare for Distrikts-Norge,
men også for partiet Høyre.

 Dette oppfatter jeg igjen som en kommentar
i en debatt som kanskje hadde egnet seg bedre på Holmgang
enn i stortingssalen.

Jeg vil bare si at Stortinget har
vedtatt at vi skal øke barskogvernet. Det forholder jeg
meg til. Det står i Sem-erklæringen at vi skal øke
barskogvernet i Norge, der vi ligger etter nabolandene
våre. Det står i Høyres program at barskogvernet
skal økes, fordi vi i Høyre faktisk
er opptatt av at vi i Norge også skal
ta vare på de artene som er truet. Synes Fremskrittspartiet
at det er helt greit at f.eks. fjellreven forsvinner for alltid?
Det er 50 fjellrever igjen. Synes Fremskrittspartiet
at det er greit at vi rett og slett får redusert det biologiske
mangfoldet i Norge? Det som representanten nå gjør,
er å være opptatt av kartet, ikke
terrenget. Det vi her gjør fra Høyre
og Regjeringens side, er at vi legger an til en samarbeidslinje
med Skogeierforbundet og de impliserte grunneierne. Når
det gjelder de områdene der vi faktisk velger å si
at her må artene gå foran videre skogsdrift, får
man full erstatning som om området skulle være
ekspropriert, men man er fortsatt eier av området.
Man kan drive utleie i forbindelse med jakt og ha annen inntekt
i dette utmarksterrenget. Så jeg synes at Fremskrittspartiet
her viser at når det gjelder miljø, er de null
verdt. Det er ikke et konservativt parti i så måte.
De bryr seg ikke om at arter forsvinner. De har ingen
politikk når det gjelder å forholde seg til denne viktige
problemstillingen.

 Presidenten har ingen problemer
med å se at denne debatten er interessant, men vil vel anta
at den med fordel kunne finne sted innenfor
en annen ramme enn spørretimen.

Dermed er sak nr. 1 ferdigbehandlet.





                

