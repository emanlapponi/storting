 Flere har ikke bedt om ordet til sak nr. 2.





                    

 Det blir replikkordskifte.




 Eg er ikkje heilt sikker på kvar eg her skal begynne. Men det er greitt at SV var imot at aksjonen i Afghanistan skulle definerast som ein artikkel 5-operasjon ut frå det ein visste den gongen. SV var òg imot heile den militære aksjonen i Afghanistan.




Det som blir vanskeleg, er når ein høyrer den grunngjevinga for motstanden som kjem no i ettertid, for i ettertid skulle det vere meir innlysande at det var rett å definere dette som ein artikkel 5-situasjon, og at det var rett å gå til militær aksjon fordi dette ikkje var ei enkeltståande terrorhandling. Det var eit langt meir omfattande terrornettverk, som ikkje berre var ein trussel mot USA som ein alliert, men ein trussel mot mange land. Dette er noko som vi ser dagleg. Derfor meiner eg at det 

no

 burde ha vore meir naturleg å seie at dette var ei riktig vurdering, og ikkje å seie det motsette. Det er kort og godt ganske ubegripeleg korleis ein no i ettertid kan kome til den konklusjonen som SV har kome til. Og eg vil nok ein gong spørje SV om ikkje det som har skjedd av militær aksjon, har vist seg å vere eit nødvendig bidrag i tillegg til alt det andre som blir gjort på den sivile sida. Når eg seier at det er nødvendig med militære tiltak, seier eg ikkje det same som at det er enkelt med militære tiltak, og det er heller ikkje tilstrekkeleg, men det blir då også gjort forsøk på å gjere noko på andre område.




Eit anna poeng som eg gjerne vil ta opp her når det gjeld SV, er spørsmålet om utvidinga av NATO som nærmar seg. No er jo SV imot norsk medlemskap i NATO, men eg går ut frå at dette byggjer på at ein erkjenner at det ikkje er aktuelt å melde Norge ut av NATO. Slik vil ein då prøve å ha innverknad på den norske politikken innafor NATO. Då blir det veldig uklårt for meg om SV no seier at SV uansett er imot ei utviding av NATO, og at det er eit signal ein gir til Regjeringa om ikkje å gå inn for ei utviding, fordi det fører til problem i forhold til Russland osv., som det er lista opp i merknadene. Eller er det slik at SV no opnar for at NATO bør utvidast, og at ein vil kome tilbake til landa i neste runde?




 SV har tidlegare frå denne talarstolen uttrykt glede over at Taliban-regimet fall. Det fall fortare enn vi hadde trudd, men som sagt uttrykte vi glede over det. Det vi no ser, er at det har gått over til å bli den lange krigen, som vi førebels ingen ende ser på. Det å seie at dette er vellykka, at alle suksesskriterium er oppfylte, er altså altfor tidleg.




Eg trur at no begynner vi kanskje også å sjå ein annen hovudgrunn til at krigen i det heile blei sett i verk, nemleg kampen om dei enorme gass- og oljeressursane i Sentral-Asia. Dette er geopolitikk. Dette er snakk om å få tak i ressursar. Eg vil gå så langt som til å seie at her brukar ein faktisk også Forsvaret sin tryggingspolitikk for å sikre interesser av økonomisk art.




Så spurde representanten Blankenborg om dette med ei utviding av NATO. Problemet er jo som før når det gjeld ei utviding av NATO, at det ikkje blir noko betre. Ein har likevel adgangen til førstebruk av atomvåpen, ein har enno «out of area»-strategien. NATO blir i seg sjølv ikkje noko betre om ein utvidar talet på medlemsland.




 SV føler seg åpenbart noe i villrede i forhold til «nye» NATO. Vi andre føler oss kanskje like mye i villrede i forhold til «nye» SV. For når man leser den lange særuttalelsen fra SV i innstillingen, er det sannelig ikke lett å bli klok på hva SV egentlig mener om NATO.




På den ene siden vil man ikke ha «out of area»-strategien. På den annen side beklager man at amerikanerne ikke benyttet seg av «out of area»-strategien og lot NATO ha en aktiv rolle, i stedet for å lage en omfattende internasjonal koalisjon. Det er ikke helt lett å begripe logikken i det.




Men enda vanskeligere er det å begripe logikken når SV skriver at man «erkjenner at NATO-utvidelsen kan innebære fordeler for de land som nå søker opptak», og ikke sier et kløyva ord om hvilke fordeler. For resten av merknaden beskriver utelukkende ulemper ved NATO, noe som peker i retning av at SV fremdeles er av den oppfatning at verden hadde vært bedre hvis NATO ikke eksisterte, og Norge hadde vært bedre hvis Norge ikke hadde vært medlem av det NATO som ikke eksisterer. Mener SV virkelig på ramme alvor dette? Og innebærer det at man har meldt seg definitivt ut av virkeligheten? Hvilke fordeler er det man tenker seg at søkerlandene kan oppnå gjennom sitt NATO-medlemskap? Det skulle jeg gjerne ha fått spesifisert. Og mener SV at disse fordelene er reelle for disse landene?




Så er det et punkt til i merknaden som jeg har vanskeligheter med å forstå. Man advarer mot en militær opprustning og en slags konkurranse mellom europeiske medlemsland i NATO og USA. Samtidig advarer man enda mer mot USAs alenegang. Hvordan tenker man seg da at de europeiske NATO-landene skal kunne være noenlunde jevnbyrdige med USA, hvis man ikke forestiller seg at europeerne skal skjerpe seg?




 Det første spørsmålet har eg for så vidt svara på, i og med at vi har sagt at FN skal vere i førarsetet i internasjonale operasjonar. Det ønskjer vi at både USA, NATO og andre kan vere med og støtte opp om. Det må vere det langsiktige målet.




Så til dette om eit medlemskap kan innebere fordelar for dei enkelte medlemslanda. Sjølvsagt kan det det, i form av det å kome inn i varmen. Dette er tidlegare austblokkland, og vi ser no at NATO kanskje går meir og meir inn i rolla å vere ein organisasjon. Det er kanskje nettopp derfor vi ser at USA ikkje ser seg tent med NATO lenger. Det er kanskje nettopp derfor dei no varslar ei hardare linje. Ein skal ut og søkje opp konfliktar.




Så til dette – no kjem eg ikkje på det siste spørsmålet. Det får representanten Lønning ta ein replikk til på, elles får vi ta det på gangen.




 Det spørsmålet som representanten Jacobsen glemte, var følgende: Hvilke fordeler kan de nye søkerlandene oppnå? SV beskriver i sin merknad at det er fordeler for disse søkerlandene, og det hadde vært veldig nyttig å få høre hvilke fordeler det er SV har i tankene.




SV-representanten brukte det meste av sitt innlegg her til å snakke om Afghanistan. Representanten Jacobsen sa at han mange ganger her i salen hadde uttrykt glede over at Taliban-regimet falt. Og han sa: Det falt faktisk fortere enn vi hadde trodd. Men det SV tidligere sa gang på gang, var jo at Taliban styrkes for hver eneste dag det bombes. Jeg synes det er på tide at SV kan svare veldig klart på om man nå ser at SV tok feil når man gang på gang gikk imot militære operasjoner, gikk imot bombing. SV sa i alle debatter at man var imot aksjonen i Afghanistan. Man fremmet forslag – i hvert fall i to debatter – om stans i bombingen. I den siste debatten vi hadde, lå det ikke noe forslag fra SV om stans i bombingen. Mitt spørsmål er om det betyr at SV innså at man hadde tatt feil. I hvert fall må SV kunne si om man nå ser det slik at det var feil.




Jeg har lyst til å minne representanten Jacobsen om at SV var for bombing av Serbia og Kosovo i forbindelse med Kosovo-krisen. Hvorfor var SV for bombingen i Serbia og Kosovo, men mot bombingen i Afghanistan?




 Eg kan stadfeste for representanten Rise at vi i starten faktisk var redde for at Taliban skulle bli styrkt. Eg er den dag i dag redd for at for kvar bombe som fell, vil sjansen for auka terrorisme bli større, nettopp fordi eg ikkje trur at det å løyse terrorismeproblemet ligg i det å bombe. Eg trur det ligg i eit utvida trryggleiksomgrep. Det ligg i å få bukt med fattigdomen, og det ligg i å få til ei meir rettferdig verd. Det ligg ikkje i å bombe. Vi må i det minste vere skeptiske med omsyn til å tru at ein kan bombe seg til fred når ein veit at det også ligg store økonomiske interesser bak.




 Eg foreslår at vi i alle fall gir oss med Afghanistan og artikkel 5 no.




Det Inge Lønning tok opp, var om det ikkje var ein fordel at det var eit meir balansert forhold mellom USA og Europa. I dag er USA ei så til dei grader dominerande militærmakt, og vi treng kanskje ein balanse. Det var kanskje å trekkje Inge Lønnings ord litt langt, men det er i alle fall mine ord. Kanskje er det også SVs ord at det militært er ein fordel med ein balanse mellom USA og Europa. Så kjem dei andre forholda i tillegg, der Europa kan spele ei framtredande rolle politisk, økonomisk osv.




Bjørn Jacobsen er inne på eit komplisert forhold mellom NATO og dei bilaterale arrangementa og den nasjonale politikken i dei enkelte medlemslanda. Dersom Jacobsen har høyrt at amerikanarane, britane eller franskmennene har tenkt å stille sine atomvåpen under felles NATO-kommando, trur eg det ville vere nyttig om det vart opplyst for Stortinget. Så vidt eg kjenner til, er det ikkje ein nærliggjande tanke å seie at desse atomvåpna er NATO-våpen. Dei er veldig nasjonale – skrekkeleg nasjonale er dei våpna – så eg trur det er lurt å halde dei unna i denne samanhengen.




Når det gjeld utvidinga, som er eit spørsmål som kan kome opp nesten før Stortinget har hatt ein ny runde i plenum om NATO, vil eg kome tilbake til ho. Det må vere eitt punkt som tel med her, i tillegg til alt som har vore nemnt om den militære kapasiteten og alt mogleg slikt. Det som er viktig når det gjeld utviklinga av Europa, er at det ikkje oppstår ei renasjonalisering av militærapparata i alle landa. Det er jo det som har ført til konfliktar opp gjennom åra, at ein har hatt ein veldig nasjonal forsvarspolitikk, der dei militære apparata har blitt bruka i kampen mot naboland. No har vi ein sjanse til å inkludere fleire i ei felles tenking, eit felles militært system. Dermed kan vi hindre ei renasjonalisering og dermed nye konfliktar i Europa. Det burde vere eit perspektiv som SV er interessert i.




 Eg tek til meg alt det representanten Blankenborg sa, men vil tilføye at det vil det også vere fullt mogleg å gjere under OSSE. Det er ikkje noko i vegen for det. Og, som Blankenborg var inne på, vil det kunne vere med på å dra dei tidlegare austblokklanda inn i varmen.




Så til Lønnings spørsmål, som Blankenborg refererte til – det transatlantiske: Vi kan risikere å kome i ein skikkeleg skvis. Vi er vane med at den kalde krigen gav oss masse merksemd frå USAs side. Vi ser no at det er ein ny avtale, NATO har drege Russland meir inn. Kanskje dei russiske områda er meir interessante for oss. Kanskje må vi få fram, som Aftenposten skriv, at vi må fokusere meir på nordområda. Noreg må sjølv ha ei kystvakt som er oppegåande. Noreg må sjølv ta vare på det havområdet som er like stort som heile Vest-Europa, som er fullt av energi, og som er det europeiske matfatet i forhold til fisk. Kanskje må vi konsentrere oss meir den vegen. Kanskje går det så langt at vi ikkje må ha delelinja akkurat der eller der, men at vi saman med russarane får ei økologisk og ei berekraftig forvalting av ressursane i nordområda. Det kan det vere meir interessant å diskutere enn om ein kjem i ein skvis eller i eit ubalansert forhold Europa/USA.




 Flere har ikke bedt om ordet til replikk.




 Helt siden pakten ble underskrevet i 1949 har NATO vært Norges viktigste sikkerhetspolitiske allianse. NATO har i dag 19 medlemsland, og flere søker om å bli tatt opp i alliansen. NATOs parlamentariske forsamling har vært et sted hvor man kunne utveksle ideer og synspunkter. Det har vært et forum for debatt. Dette har sikret forutsigbarhet og tilgang for alle parter, og det har gitt bedre innsyn i våre felles sikkerhetsutfordringer.




Den vestlige verden trenger et slikt forum for sikkerhetspolitiske konsultasjoner, for dagens utfordringer er mangeartede, og trusselbildet er omfattende. Vi lever dessverre ikke i en fredelig verden, og Norge kan ikke klare å møte denne trusselen alene. Å bygge nye partnerskap for fred for å møte denne trusselen er helt nødvendig, og NATO er en unik ressurs i kampen mot terror på grunn av sitt nettverk av samarbeidsland. Derfor er det nye partnerskapet med Russland så viktig. Norge, som nabo og venn til Russland, ser fram til dette samarbeidet.




Det var historisk da avtalen ble signert i Roma. President Putins vilje til reform og en mer vestlig orientert utenrikspolitikk har lagt grunnlaget for dette nye strategiske samarbeidet med NATO og Russland. NATO-Russland-rådet blir et nytt organ der man kan drøfte felles beslutninger, felles handlinger, og der man kan utvide samarbeidet. Rådet vil konsentrere seg om fem hovedområder, nemlig internasjonal terrorisme, krisehåndtering, masseødeleggelsesvåpen, våpenkontroll og felles militært samarbeid. Da USA og Russland skrev under på denne avtalen, godtok begge parter å redusere sitt kjernevåpenarsenal med nesten to tredjedeler. Om dette samarbeidet blir en suksess, kan bare bli målt i konkrete resultater. Men Kristelig Folkeparti har tro på at slikt samarbeid er nyttig.




Den 11. september viste at internasjonal terrorisme representerer en alvorlig trussel mot vårt moderne sårbare samfunn, og at terrorisme og spredning av masseødeleggelsesvåpen er trusler som må tas på alvor. Den 12. september fattet NATO for første gang et artikkel 5-vedtak, som slår fast at angrep på en alliert er et angrep på alle. De nye truslene utfordrer etablerte kapasiteter, strukturer og ikke minst etablert tenkning. Også Norge må forholde seg til dette trusselbildet i tiden som kommer. Den politiske utviklingen i Europa utfordrer Norges posisjon, og det nære sikkerhetspolitiske samarbeidet mellom Europa og USA må bli fornyet og stadfestet.




I Europa blir det multilaterale samarbeidet stadig mer omfattende, samtidig som bilaterale og uformelle kontakter blir viktigere. EU utvikler en egen sikkerhets- og forsvarspolitisk dimensjon mellom sine medlemsland, uten fullverdig norsk deltakelse. De tradisjonelle stormaktene i Vest-Europa spiller en mer fremtredende rolle enn på lenge, og NATO-prosessene bærer mer preg av uformelle samtaler. For Norge blir det derfor viktig aktivt å utnytte de etablerte mulighetene vi har til å påvirke EU, særlig i sikkerhets- og forsvarssamarbeidet. Våre bilaterale kontakter må bli styrket, spesielt med sentrale allierte. Vi må også venne oss til at viktige beslutninger i enda større grad blir fattet på bakgrunn av uformelle kontakter. Dette stiller store krav til oss politikere og til alle som representerer Norge internasjonalt.




Det kan se ut som om USA og Europa ikke har helt sammenfallende vurderinger av det internasjonale trusselbildet. Dersom USA velger å føre videre kampen mot terrorisme med nye omfattende militære operasjoner, vil forholdet til Europa kontinuerlig bli satt på prøve i tiden som kommer. Tett dialog vil derfor være helt nødvendig. Norge bør arbeide aktivt for å styrke de transatlantiske båndene. USA er militært overlegen, og det er fremdeles avgjørende for oss å sikre amerikansk støtte til norsk sikkerhet. Jeg vil likevel understreke at selv om USA militært sett er overlegen, er USA og Europa gjensidig avhengig av hverandre. Dette har president Bush gjort klart i sin omtale av NATO som en helt sentral del av USAs sikkerhetspolitikk. Det vil være i USAs interesse å opprettholde støtte fra Europa.




NATO må ha evne til å bidra til de militære utfordringer som Europa og USA stilles overfor. NATO trenger ny kapabilitet om organisasjonen skal forbli den fremste sikkerhetsorganisasjonen og ankeret for Europas stabilitet.




For Norge er det viktig å sikre effektiv internasjonal ressursutnyttelse og unngå overlapping. Den 11. september viste at vi i dag står overfor en rekke trusler, og en kan vanskelig møte dem med militære virkemidler alene. Her er jeg helt enig i det representanten Jacobsen sa tidligere. Militærmakt har vært nødvendig for å ødelegge al-Qaida-nettverkets hovedbase i Afghanistan. Slik sett er militærmakt nødvendig, men bare som ett av flere virkemidler i den videre kampen mot internasjonal terrorisme. I denne situasjonen må Norge være aktiv, moderne og endringsvillig. Vi må tilpasse oss, samtidig som vi bevisst prøver å påvirke våre omgivelser. Vi omstiller nå Forsvaret på grunn av de nye internasjonale utfordringene. Raske og omfattende endringer i mange lands lovverk har også vært svært viktig i kampen mot internasjonal terrorisme. Slike endringer har bl.a. åpnet for nye muligheter til å fryse finansieringen av terrornettverk. Når NATO blir oppfattet som en tungrodd organisasjon, er det nok en del i det, men det aktive og brede samarbeidet mellom medlemslandene som vi har i dag, skal ikke undervurderes. Samarbeidet mellom alliansens styrker og myndigheter bidrar på en unik måte til at NATO-landenes militære styrker kan operere sammen i skarpe operasjoner.




For at NATO skal bli best mulig, må små nasjoner være villige til å konsentrere seg om utvalgte nisjekapasiteter og overlate til NATO å koordinere arbeidet. For mindre land er det viktigere å være veldig god til noe på ett eller få områder enn relativt dårlig til noe på flere områder. Norge kan bidra med alliert trening og øvelser, spesialstyrker og etterretning. Operasjonene i Kosovo og Afghanistan har vist at norsk erfaring med trening i vinterklima og fjellandskap fremdeles er viktig for alliansen. Vi har mye god kompetanse når det gjelder etterretning og erfaring fra internasjonale operasjoner. Et sterkere NATO med styrker som kan operere sammen, og som raskt kan komme på plass, er viktig for å kunne møte alle potensielle trusler.




Uroen for spredning av masseødeleggelsesvåpen og missilteknologi har fått forsterket fokus. Biologiske våpen kom på ny i fokus etter gassangrepet i undergrunnssystemet i Tokyo noen år tilbake. Den 11. september viste at terrorister har evne og vilje til å ta livet av store uskyldige menneskemengder. Spredning av masseødeleggelsesvåpen må derfor stoppes. Vår jobb internasjonalt blir å forhindre at biologiske og kjemiske våpen faller i hendene på terrorister, og vi må hindre at atomvåpen blir utviklet av regimer som kan komme til å støtte terrorister. NATO har lansert et ambisiøst initiativ for å utvikle reelle militære kapasiteter som alliansen kan nytte i situasjoner som inkluderer biologiske og kjemiske våpen. Målsettingen er å ha de første gruppene klare for øvinger og trening til toppmøtet i Praha. Norge er positiv til dette initiativet.




NATO skal utvides. Tallet på nye land er ikke avklart, men det vil høyst sannsynlig bli mange. President Bush har sagt at det nye NATO skal strekke seg fra Østersjøen til Svartehavet. Dette vil innebære en betydelig utvidelse. Inntaket av nye medlemmer vil medføre store utfordringer for NATO som en integrert militær allianse. Det må stilles krav til nye medlemmer, ikke bare for å bli tatt inn som medlem av NATO, men også i perioden etter at de er innlemmet i alliansen. De nye medlemmene må bidra med relevante militære midler.




Et sterkt NATO er viktig for å kunne møte de truslene vi står overfor i dag. Norge er sårbart, men sammen med våre partnere for fred er vi sterke.




Jørgen Kosmo hadde her gjeninntatt presidentplassen.




 Det blir replikkordskifte.




 Akkurat i dag er det litt lenger borte her ei høyring der ein diskuterer Joint Strike Fighters, dei nye flya vi kanskje skal kjøpe. Flya er sjølvsagt ikkje berre avskjeringsfly, forsvarsfly, dei skal også kunne drive bakkebombing. Akkurat som no: USA har finansiert ombygginga av fire av F-16 flya våre, slik at dei skal vere klargjorde for også å kunne bruke klasebomber.




Plagar det ikkje Kristeleg Folkeparti at vi faktisk er med på ein strategi som inneber angrep? Plagar det ikkje Kristeleg Folkeparti at det kanskje er 3 000–4 000 sivile som allereie har gått med i Afghanistan, fullstendig uskyldige folk det også? Vi er med og legg opp til ein angrepsstrategi som no blir driven fram av vår hovudallierte, USA. Plagar det ikkje Kristeleg Folkeparti i det heile korleis ein no legg opp til kanskje å investere 40 milliardar kr i nye fly som ikkje har som hovudmål å forsvare Noreg, men å kunne vere med ute på såkalla førebyggjande angrep?




 Selvsagt plager det alle hvert eneste menneskeliv som går tapt i militære operasjoner. Men det SV bare skyver unna seg, er at man står overfor en situasjon hvor man må velge det minste av to onder.




De valg som SV her har gjort seg til talsmann for i denne salen, ville antakelig ha innebåret tap av langt flere sivile liv enn det vi har sett. Jeg synes det er litt merkelig at representanten Jacobsen kan stå her nå og glede seg over at Taliban-regimet har falt, mens han er absolutt imot de metodene som ble brukt for å fjerne Taliban-regimet. Det er komplett uforståelig for meg at det går an å operere på så mange felt og med så mange typer argumentasjon samtidig.




Når det gjelder investeringer i nye fly, kan jeg faktisk ikke se at det er noe etisk problem. Det er klart at vi må være godt rustet til å kunne delta i aksjoner, ikke for å angripe, men for å delta i forsvar og i en mulig fortsatt krig mot terror, en trussel som nå er en trussel mot kanskje de fleste land i verden.




 Flere har ikke bedt om ordet til replikk.




 Bare noen få randbemerkninger fra min side.




Den ene er å konstatere at det i Stortinget er bred enighet om den linjen vi fører i NATO-samarbeidet. Jeg tar da ikke med SV i denne sammenheng, men det påvirker heller ikke det faktum at det er et bredt flertall som står bak den linjen vi følger.




Det er tre forhold jeg ønsker å ta opp. Det ene dreier seg om 2002, hvor det skjer viktige ting i forlengelsen av det meldingen dekker, nemlig 2001. I virkeligheten tas det i år to meget viktige skritt fremover. Det ene er at NATO utvides meget betydelig, og det er riktig som saksordføreren sa, at det er mindre debatt om det denne gangen enn forrige gang. Det skyldes kanskje at utvidelsen med de tre sentraleuropeiske land har gått meget bra og vist seg å være et tilskudd til NATO. Det at vi nå får en bred utvidelsesrunde, synes jeg er gledelig. Jeg tror at det er en god tanke bak det hele, og jeg er helt enig med Haakon Blankenborg i at det å unngå renasjonalisering av det europeiske forsvar er en meget viktig målsetting. Utvidelsen vil neppe gi noen betydelig økt militær kapasitet. Vi vet at den totale økningen i NATOs budsjetter blir meget beskjeden, men det er likevel et tilskudd, og det er viktig politikk i det. Hvor bred utvidelsen blir, vet vi jo ikke nå, fordi det er viktige ting kandidatlandene fortsatt er nødt til å gjøre før den endelige beslutningen kan tas. Men jeg har merket meg den meget positive grunnvoll som ligger i innstillingen, og det er den som også ligger til grunn for Regjeringens holdning i dette spørsmålet.




Jeg la merke til at Bjørn Jacobsen mente at OSSE kunne være et alternativ for kandidatlandene. Jeg vil da minne om at disse landene allerede er med i OSSE, men de føler ikke at det er tilstrekkelig for deres formål. Jeg tror vi skal være forsiktige med å sette vårt skjønn over hva kandidatlandene selv mener på dette punktet.




Det andre som skjer i år, er oppretting av NATO-Russland-rådet som jo er et meget viktig skritt fremover. Dette dreier seg ikke om NATOs kjerneoppgaver, men om en del andre meget viktige oppgaver som i seg selv vil skape en meget betydelig nærhet mellom NATO-landene og Russland. Jeg tror det er viktig at vi nå begynner arbeidet med de sakene som det er lett å få praktiske resultater av, for vi må vise praktiske resultater tidlig. Samtidig må en del av de tunge, vanskelige oppgavene påbegynnes med én gang, selv om det vil ta tid før vi får resultater. Områder som terrorbekjempelse og masseødeleggelsesvåpen er to områder som dette rådet straks bør begynne på.




Men det interessante når man ser disse to tingene i sammenheng, er at den tesen som varte ved i mange år, nemlig at en NATO-utvidelse var problematisk i forhold til Russland, og at det ville sette samarbeidet til Russland tilbake, i år viser seg ikke å være riktig. Nå tar vi altså et meget stort skritt fremover i samarbeidet med Russland, samme år som en ny utvidelsesrunde kommer, og dermed er det argumentet godt plassert på historiens skraphaug.




Det andre poenget jeg hadde lyst til å ta opp, dreier seg om Høglunds innlegg – bare for å gi en liten kommentar til det han sa om det europeiske samarbeidet. Jeg tror at uansett hva vi måtte mene om det her, så går det europeiske samarbeidet videre fremover. Det materialiserer seg nå faktisk allerede i at EU tar over FNs politioperasjon i Bosnia, og Norge er med på det. Det andre er at det heller ikke er utenkelig at de vil ta over NATOs operasjon i Makedonia. Det forutsetter at vi får avtaleverket mellom NATO og EU på plass. Det mener jeg er overmodent, og jeg tror dette er en riktig vei å gå.




Og så til det tredje som dreier seg om et par kommentarer til representanten Jacobsens innlegg – ikke det at jeg skal gjøre dagen hans enda vanskeligere, men det er likevel et par–tre ting som er nødvendig å si. Det ene er følgende: Når jeg hører Jacobsen snakke om terrorbekjempelse og Afghanistan-operasjonen, er det et eller annet som sier meg at det ikke har gått inn hos SV det faktum at de i de aller fleste – ja sannsynligvis i alle – spådommene de hadde i fjor høst, har tatt feil på alle områder. Det har ikke gjort noe inntrykk på SV. Men det ville være interessant å høre hvordan de i så fall forholder seg til det – for dette er nok dessverre realiteten.




Jeg er helt enig med Jacobsen i at situasjonen krever en bred tilnærming. Det er ikke bare snakk om militære midler, men det er snakk om politikk, legale virkemidler, det er snakk om bistand og det ene med det andre. Dette er velkjente norske synspunkter som vi en rekke ganger har fremhevet, og jeg er derfor for så vidt glad for den tilslutning til den linjen som Jacobsen gir. Det betyr også at militære virkemidler er en del av dette. På det punktet synes Jacobsen å blande sammen forsvar og angrep. Jeg vil bare minne om at det som foregår i Afghanistan, altså er forsvar overfor det angrepet som skjedde mot World Trade Center i høst.




Det tredje punktet som jeg bare må få lov til å nevne til Jacobsen, er at jeg har en følelse av at det er svært viktig for SV hele tiden å være uenig med USA, og at de fleste fenomener fortolkes i den sammenheng. Han var inne på kjernevåpen. Jeg vet at SV jo har en veldig klar politikk når det gjelder kjernevåpen, og er derfor meget forbauset over at Jacobsen ikke fant grunn til å nevne det faktum at Bush og Putin nå har inngått en avtale som betyr en meget betydelig reduksjon av antall kjernevåpen. Men en slik omtale vil jo kreve et positivt fortegn, og det skjønner jeg at SV har problemer med.




 Det blir replikkordskifte.




 Eg står her med Aftenposten og Dagsavisa, og det undrar meg litt at denne debatten om NATO ikkje har vore meir prega av det nye som faktisk skjer i NATO. Det kunne vore artig å få utanriksministerens syn på den siste utviklinga i NATO, der det heilt klart blir påstått at USAs nye doktrine faktisk kan splitte NATO.




 Jeg trodde Jacobsen hørte godt etter, jeg gjorde nemlig rede for de tingene som nå er viktig i NATO – det gjelder ikke minst utvidelsen, og det gjelder NATO-Russland-rådet. Jeg tror han må presisere det spørsmålet han stilte noe mer enn det han nå gjorde.




Jeg vil minne om at det amerikanerne gjorde i forbindelse med Afghanistan, nettopp var å gå i forsvar for sine interesser, som er sanksjonert i FN-paktens artikkel 51, og som fikk sin sanksjon i et konkret vedtak i FN og også i NATO.




Når det gjelder øvrige militære operasjoner, er det mange spekulasjoner i pressen. Det har vi sett i månedsvis. Det vil sikkert bli uenighet om konkrete politiske valg som skal tas. Det har det alltid vært, og det vil det alltid bli. Men det er ikke det som er det store og prinsipielle her.




 Flere har ikke bedt om ordet til replikk.




 Siden det har vært fremført mange kritiske synspunkter til SVs merknader i innstillingen og innlegget fra representanten Jacobsen, vil jeg gjerne balansere bildet ved å erklære meg hundre prosent enig i én ting som er sagt fra SVs side, nemlig at det er behov for en omfattende debatt om NATOs rolle. Derfor forbauser det meg desto mer at SV ikke er i stand til å bidra til en slik debatt, fordi man åpenbart ikke er i stand til å bestemme hvilken rolle man forestiller seg at NATO i det hele tatt kan ha. Alle de merknadene man kommer med konkret er av negativ art. Man lister opp en masse ting om hva NATO ikke skal, ikke bør og ikke kan brukes til, men man gir ikke et eneste tilløp til svar på hvilken rolle SV selv forestiller seg at NATO i fremtiden skal ha. Det ville jo ha vært litt mer interessant å lytte til.




Når jeg spurte i sted hvordan man kan påstå at de nye søkerlandene som ønsker å komme inn, kan ha fordeler av medlemskapet, krever jo det også at man er i stand til å gjøre rede for 

hvilke

 fordeler. Det krever igjen at man har et klart svar på hvilken rolle NATO spiller. Hvis disse landene kan ha fordeler av det, må det jo være fordi NATO spiller en konkret rolle sikkerhetspolitisk i dagens verden. Når dette er viktig, er det fordi vi i Norge generelt kanskje er litt på etterskudd når det gjelder de store endringene som har funnet sted. Vi har vært vant til i mer enn et halvt hundreår å tenke at våre behov er ivaretatt av NATO, punktum. Norske sikkerhetspolitiske behov har ett svar, nemlig vårt NATO-medlemskap. Senest var dette et gjennomgangstema i 1994, da vi diskuterte norsk EU-medlemskap. Etter den tid har det sikkerhetspolitiske bildet forandret seg ganske drastisk. Og det er klart at det i dette ligger en hel rekke nye problemstillinger, bl.a. balanseforholdet mellom de europeiske landene og de samarbeidsfora de europeiske landene har utviklet i tillegg til NATO, og hvor Norge ikke er deltaker. Derfor krever NATO-debatten i Norge atskillig mer i dag enn den gjorde for fem år siden eller for ti år siden, og nettopp derfor er det viktig at vi har et konstruktivt, fremtidsrettet svar på hvilken rolle Norge mener at NATO bør spille i fremtiden. Og det er der jeg skulle ønske at SV også ville melde seg inn i debatten istedenfor å melde seg ut av den.




 La meg så få lov å vere dagsaktuell. Kanskje kunne representanten Lønnig svare meg når det gjeld den nye strategien som USA tydelegvis legg opp til. Eg sa feil, eg kalla han for noko anna – NATOs generalsekretær er lord George Robertson. Kva er Lønning sine kommentarar til at han heilt klart seier at NATO er ein «defensiv allianse »? – «Vi går ikke ut og leter etter problemer som trenger å løses», la lord Robertson til. Dette seier han i Aftenposten som ein kommentar til forsvarsminister Rumsfeld – eit heilt klart signal om at USA vil ha meir frie hender, vil ut og kunne drive førebyggjande angrep.




Kan Lønning stå inne for ein sånn ny doktrine, og meiner Lønning at Noreg også skal kunne akseptere og støtte ein sånn ny doktrine?




 Til Jacobsens spørsmål – jeg forstår jo godt at Jacobsen foretrekker å spørre fremfor å svare på alle de spørsmål han har blitt stilt, for han har ikke svart på et eneste ett av dem så langt jeg har kunnet registrere.




Men jeg skal gjerne svare på spørsmålet. Jeg er enig med Mr. Robertson, kort og godt, og skulle gjerne ha deltatt i diskusjonen – replikkvekslingen – mellom herrene Robertson og Rumsfeld. Den diskusjonen går jeg ut fra at Jacobsen også kunne tenke seg å ha deltatt i, og at vi kanskje er enige på det punkt. Jeg tror for øvrig at uenigheten mellom den amerikanske forsvarsminister og Robertson langt på vei er en skinnuenighet, fordi det foreligger ingen offisielt vedtatt USA-doktrine på dette punkt; det foreligger forskjellige tolkninger av kommentatorer på europeisk side av Atlanterhavet. En av grunnene til at vi kan være glad for at NATO eksisterer, er at USA er like forpliktet som de øvrige medlemslandene, og at man da har et felles forum, hvor man kan avklare slik uenighet. Det er jo en av grunnene til at vi bør være lykkelige over at SV aldri har fått gjennomslag for sitt ønske om å melde Norge ut av NATO.




 Flere har ikke bedt om ordet til sak nr. 3.




Etter ønske fra utenrikskomiteen vil presidenten foreslå at sakene nr. 4 og 5 behandles under ett – og anser det som vedtatt.





                    

 Bad Haakon Blankenborg om en replikk, eller bad han om ordet? Skal han bestemme seg på veien opp?




 Nei, det er vel ingen replikk. Eg er samd i det som saksordføraren sa på nesten alle punkt. Det står for komiteens rekning, og eg viser også til innstillinga. Men sjølv om det står for komiteens rekning, har eg likevel to bitte små kommentarar.




Eg er heilt samd i det som saksordføraren seier om problema i ein del av dei nye medlemslanda, men det bør ikkje stå som eit inntrykk etter denne debatten at ein er reservert i forhold til at nye medlemsland overtek formannskapet i Europarådet. Det meinte heller ikkje saksordføraren. Men det kunne tolkast slik, og derfor ville eg berre presisere at naturlegvis er det eit av dei store fortrinna at alle er likemedlemmer, og at formannskapet roterer på den måten som det gjer.




Når det gjeld punktet om suspensjon eller det å fråta stemmerett, er det eit middel som kan brukast. Men både suspensjon av medlemskap og suspensjon av stemmerett er eit middel som skal brukast svært sjeldan. Naturlegvis skal ein helst unngå å bruke det, men ein må på desse punkta ikkje gi inntrykk av at ein er reservert når det gjeld formannskap slik at ein gir eit signal om at ein skal bruke suspensjon av stemmerett som eit meir utbreidt verkemiddel.




 Presidenten håper at man ikke lar debatten om enigheten føre for langt –




 Jeg ønsker bare å presisere at det selvsagt er det eneste riktige at alle medlemsland stiller likt. Jeg pekte bare på – i likhet med det som også er gjort i innstillingen – det noe problematiske med å finne balansegangen. Det har jo til og med vært lange diskusjoner om hvilke land som får komme på venteliste – og når passerer man streken for at disse landene er verdige til å bli fullverdige medlemmer? Det er vel nok bare å minne om at Jugoslavia søkte om medlemskap i 1991, og de ble ikke engang satt på venteliste. Så er det en del andre land som har stått i flere år på venteliste før de har blitt fullverdige medlemmer, og det har vært fordi man gjennom Monetary Comittee løpende har fulgt menneskerettsutviklingen. Det er selvfølgelig veldig vanskelig å si når man har oppfylt nok betingelser til å bli opptatt som medlem. Men når man er medlem, skal selvfølgelig alle behandles likt.




 Flere har ikke bedt om ordet til sakene nr. 4 og 5.





                    

 Flere har ikke bedt om ordet til sak nr. 6.





                    

 Thorbjørn Jagland har teke opp det forslaget han sjølv gjorde greie for.




 Alle erkjenner at det må finnes en løsning for de palestinske flyktningene i forbindelse med sluttstatusforhandlingene mellom Israel og palestinerne. Alle erkjenner også at det internasjonale samfunn må stille opp med økonomisk kompensasjon for å finne en løsning på flyktningspørsmålet. Derfor er det trist at Stortinget i dag ikke greier å etablere flertall for en fondsordning, slik at Norge kan vise vei i denne saken.




Det foreligger i utgangspunktet en formell rett til tilbakevending for de palestinske flyktningene, bl.a. nedfelt i FNs generalforsamlings resolusjon 194 av 11. desember 1948. Det har rent mye vann i havet siden 1948, og hvordan flyktningspørsmålet skal løses i praksis, er et av de vanskeligste spørsmålene i de forhandlingene vi håper vil komme i nær framtid. Det er så godt som umulig å tenke seg en løsning på flyktningspørsmålet uten at man finner ordninger for økonomisk kompensasjon. Derfor mener Senterpartiet at Norge bør gå i spiss for å finne ordninger som kan gi palestinerne håp om at økonomisk kompensasjon vil inngå som en del av sluttforhandlingene. Men det mener altså stortingsflertallet at man ikke skal gjøre – dette til tross for at det samme flertall erkjenner at betydelige midler vil måtte bli stilt til rådighet fra det internasjonale samfunn i tidens fylde. Midlene til økonomisk kompensasjon vil måtte stilles til rådighet uavhengig av det tradisjonelle bistandsarbeidet, og det ville derfor ha vært ønskelig om man kunne ha begynt å bygge opp et fond. Dette fondet kunne, slik Arbeiderpartiet har foreslått, ha hatt sitt utspring i et reint norsk fond. Et annet alternativ ville ha vært at Norge tok initiativ til et internasjonalt fond, og at Stortinget påla Regjeringen å gi et betydelig beløp dersom det var mulig å få internasjonal forståelse for et slikt fond. Men heller ikke denne mjukere varianten var det mulig å få flertallet med på.




Det er trist at Arbeiderpartiets forslag blir stemt ned i dag, og at det ikke har vært mulig å finne en form for fondsordning som regjeringspartiene kunne akseptere. Dersom man hadde fått flertall for en fondsordning, ville det ha kunnet bidra positivt til den videre prosessen i Midtøsten. La oss håpe at Regjeringas holdning i denne saken ikke er uttrykk for et redusert engasjement i Midtøsten, det ville være uheldig for prosessen i regionen og definitivt for Norges internasjonale anseelse. Norges oppgave bør fortsatt være å bidra konstruktivt og kreativt i forhold til å komme nærmere en fredelig løsning i Midtøsten.




 Det blir replikkordskifte.




 Jeg synes det er en litt eiendommelig tolkning av denne sakens forløp når representanten Haga tolker det dithen at det fra norsk side er snakk om et mindre engasjement i forhold til Midtøsten. Det kan jeg ikke se at det er fnugg av grunnlag for. Hvis ønsket hadde vært å få til et tverrpolitisk og bredt samarbeid om konkrete tiltak, ville vel ikke det mest nærliggende utgangspunkt være et Dokument nr. 8-forslag fremmet av representanter for ett parti uten i det hele tatt noen form for konsultasjon med andre på forhånd.




Det er jo ikke uenighet om at flyktningproblemet er en sentral komponent, det er det selvsagt enighet om. Det er selvsagt også enighet om at Norge skal følge opp de økonomiske forpliktelsene vi allerede har påtatt oss – kanskje i større utstrekning enn noe annet land – det står uttrykkelig i innstillingen fra komiteen. Det det er uenighet om, er hvorvidt en fondskonstruksjon er et fornuftig virkemiddel i denne sammenheng, og ganske særlig den fondskonstruksjonen som ligger i forslaget, som er en slags speilvendt variant av de tradisjonelle norske TV-innsamlingene. Der pleier den norske regjering å komme opp med et substansielt beløp i tillegg til det som samles inn. Her foreslår man den omvendte rekkefølge – Stortinget skal bevilge et substansielt beløp, og deretter skal man gå ut og samle inn penger til fondet. Det må jo være tillatt å være tvilende til en slik konstruksjon uten at man dermed skal bli beskyldt for å ha noe mindre engasjement i forhold til å finne løsninger i Midtøsten-sammenheng.




Jeg må også si at forslagsstillernes begrunnelse, som kom til uttrykk i Jaglands innlegg, bestyrket min følelse av at her blander man rollene litt, for det er tross alt ikke det israelske arbeiderparti vi som stat skal forholde oss til.




 Jeg sa i mitt innlegg at jeg håper at Regjeringas manglende vilje til å være med på dette forslaget ikke kan tolkes som mindre engasjement i Midtøsten-sammenhengen. Utgangspunktet er, som også representanten Jagland presiserte, at det er kvartetten som nå sitter i førersetet i forhold til den internasjonale prosessen omkring situasjonen i Midtøsten.




Norge har hatt et betydelig engasjement i Midtøsten, som alle i denne sal er usedvanlig godt kjent med. Vi bør ikke nå stille oss i en situasjon hvor vi ikke utnytter den historiske erfaringa som vi har i forhold til prosessen, og dermed ikke bidrar konstruktivt videre. Jeg har problemer med å se Regjeringas konstruktive engasjement i forhold til å finne nye inntak som kan gjøre oss fortsatt relevante, og som kan bidra til at vi spiller konstruktivt i forhold til prosessen i Midtøsten.




Så er det mange måter man kunne ha tenkt seg at et slikt fond kunne ha blitt etablert på, hvorav det forslaget som representanten Jagland og andre fra Arbeiderpartiet i utenrikskomiteen har fremmet, er ett. Men jeg opplevde heller ikke at det var vilje i komiteen til å se på andre måter som man kunne ha lagt til grunn for å etablere et fond. Det var i realiteten ingen vilje til å gå inn på en tenkning som knytter seg til fond.




 Fleire har ikkje bedt om ordet til replikk.




 Vanligvis er det bred enighet om utenrikspolitikken, men jeg må si at måten dette forslaget ble lansert på, bar mer preg av å være en politisk markering enn av et ønske om å arbeide fram en bred enighet rundt dette forslaget.




Etter Regjeringens oppfatning foreligger det i utgangspunktet en formell rett for de palestinske flyktninger til å vende tilbake. Dette er stadfestet i FNs generalforsamlings resolusjon 194 fra 1948, det følger av 4. Genèvekonvensjon artikkel 49, og det regnes som alminnelig folkerett at en stat ikke kan drive ut en befolkning som er under dens kontroll.




Disse forhold er klare. Men det er også andre faktorer som må tas med. Det har gått lang tid, og kun et fåtall av de flyktningene som ble drevet ut i 1948, lever i dag. Å gjenopprette den opprinnelige tilstanden blir derfor vanskelig.




Der er likevel et annet folkerettslig prinsipp om at den stat som bryter folkeretten, er erstatningspliktig om folkerettsbruddet ikke kan kompenseres på annen måte. Det står i første tilleggsprotokoll til Genèvekonvensjonen artikkel 91. Å få erstatning vil derfor kunne være et alternativ for flyktninger som ikke kan vende tilbake.




For Kristelig Folkeparti er det viktig å presisere at løsningen i Midtøsten kun kan finnes gjennom forhandlinger. Selvmordsaksjoner, militære operasjoner, boikott eller sanksjoner er ikke løsningen til varig fred i Midtøsten.




I Oslo-avtalen slår man fast at man skal forhandle om flyktningers rett til hjemvending, og at dette er et ledd i sluttstatusforhandlingene mellom Israel og PLO. Flyktningspørsmål var også sentralt i forhandlingene på Camp David og i Taba i år 2000.




Utenrikskomiteens leder, Thorbjørn Jagland, uttalte til Aftenposten 16. april i år at de palestinske flyktningene er «det viktigste hinderet for fred». Og han uttaler at det ikke vil bli fred før flyktningene får et sted å bo. Representanten Jagland har sagt at han mener det internasjonale samfunnet må være med på å bygge nye boliger til flyktningene utenfor flyktningleirene. Flyktningene selv ønsker ikke dette. I Jordandalen prøvde man dette, men bosettingen ble revet ned av flyktningene.




Arbeiderpartiet har vært opptatt av at man skal få en sosial løsning på problemet fremfor en politisk løsning. Ingen betviler at de palestinske flyktningene lever under vanskelige kår. I Libanon bor over 200 000 palestinere i leire, og de nektes retten til statsborgerskap, noe som vanskeliggjør offentlige sosiale ytelser, arbeid og tilgang til helsevesenet. Også i Syria og Jordan nektes palestinerne velferdsgoder, og de har ingen grunnleggende politiske rettigheter.




Kristelig Folkeparti betviler ikke den tragedien og de vanskelige forholdene mange palestinske flyktninger lever under. Det er ingen trøst, men til sammenligning har de palestinske flyktningene det ikke verre enn palestinere som ikke er flyktninger. I Fafos rapport fra 1997 viser tall at tilgangen på husly, kvaliteten på utdanningen og gjennomsnittet på utdannelsen er høyere blant flyktninger enn blant palestinere som ikke er det.




Er man derfor virkelig opptatt av de sosiale sidene, bør man konsentrere seg om å styrke FNs hjelpeorganisasjon for palestinske flyktninger, UNRWA. En rapport fra UNRWAs generalkommissær viser at bevilgningen til de palestinske flyktningene i løpet av 1990-tallet er redusert med 26 pst. per capita. Opprettelsen av UNRWA var i utgangspunktet knyttet til resolusjon 194, og for flyktningene symboliserer organisasjonen det internasjonale samfunnets ansvar for dem.




Det er derfor vanskelig å se at opprettelsen av et nytt fond skal kunne gjøre noe annet enn å svekke UNRWA, den institusjon palestinerne selv ønsker skal administrere deres økonomiske tilværelse. Og representanten Jagland pekte jo i sitt innlegg på betydningen av det arbeid UNRWA gjør.




Det vil være galt å gjøre problemet med de palestinske flyktningene til et humanitært problem. Det er mer omfattende enn som så. Det er et politisk problem, som krever en politisk løsning. Å starte en aksjon for å bygge hus til palestinske flyktninger vil derfor være en avsporing. Det er riktig at de palestinske flyktningene trenger støtte, og at flyktningproblemet må være med i løsningen for Midtøsten. Men jeg tror ikke at å opprette et norsk folkefond, slik Jagland har skissert, er en løsning. Et fond for palestinske flyktninger må være på deres egne premisser for at det skal bidra til fred.




Det er også viktig å ha klart for seg at det ikke bare er flyktningspørsmålet som gjenstår. Det er også andre sentrale konfliktområder som må løses i forhandlinger, slik som grensene, tilgangen til vann og Jerusalems status. Det vil derfor være uheldig å behandle flyktningspørsmålet for seg selv og på den måten foregripe begivenhetenes gang.




Jeg og Kristelig Folkeparti deler Thorbjørn Jaglands engasjement for å bidra til fred. Jeg tror kanskje noe av tanken med forslaget om at man skal opprette et folkefond, er at dersom palestinerne får vite at nå står pengene klar på et fond, vil dette i seg selv være et instrument for å komme videre og komme fram til en varig avtale raskt, og Jagland sa at det internasjonale samfunn burde gi uttrykk for at man vil bidra. Det er jeg helt enig i, men da burde det være tilstrekkelig at man fra det internasjonale samfunns side gir forsikringer om dette, og det er da unødvendig å opprette et fond. I forbindelse med Camp David-forhandlingene, som ble ledet av president Jimmy Carter i sin tid, mellom Egypt og Israel, kom det helt til slutt på bordet ganske mye penger, og det var kanskje det som til syvende og sist bidrog til at det ble en avtale mellom Menachem Begin og Anwar Sadat. Det er ikke tvil om at det må mye penger til for å få en varig avtale. Jeg tror kanskje at forslaget fra senator Mitchell om å gå inn med et stort engangsbeløp, kan være en vei å gå, men da må det være en bred løsning og noe som omfatter mye mer enn bare flyktningspørsmålet.




 Det vert replikkordskifte.




 Vi har høyrt frå to talarar at det er måten forslaget er sett fram på, som er problemet. Hadde vi visst at om vi hadde teke med Lars Rise og Inge Lønning på forslagsstillarlista, så kunne dette fått gjennomslag, hadde vi naturlegvis spurt dei på førehand. Åslaug Haga og andre har klart å slutte seg til forslaget ved å sjå på innhaldet og ikkje lista over forslagsstillarar. Det må vere noko anna som ligg bak. Det vi høyrde i det siste innlegget, er den samanblandinga som mindretalet i komiteen åtvarar mot, nemleg å blande saman arbeidet blant flyktningane i dag med det fondet som vi foreslår oppretta, som skal brukast når ein finn fram til ei løysing. Så eg understrekar overfor Lars Rise at det er nettopp ein skilnad i dette, at det kan ikkje seiast at det er ei erstatning å arbeide med flyktningane sin situasjon i dag – det understrekar også vi – men dette er noko som skal brukast når ein når fram til ei løysing, og vi meiner også at det vil kunne bidra til at ein når raskare fram til ei løysing. Det er heilt umogleg å skjønne at det skal vere nødvendig å vente på at alle brikkene skal liggje på bordet før ein kjem med konstruktive forslag som skal kunne bringe fart i fredsprosessen i Midtausten. Vi meiner at dette er eit innspel som andre vil kunne slutte seg til, altså at andre land kan gjere det same, og dermed gir ein eit klart politisk signal. Å seie som Lars Rise at ein skal vente til alle andre faktorar i Midtausten-konflikten også er på bordet, og så får ein kome tilbake, er ei veldig defensiv haldning til dei store problema vi står overfor.




Jørgen Kosmo hadde her gjeninntatt presidentplassen.




 Jeg ser helt klart de positive intensjonene med forslaget her. Jeg nevnte måten det ble lansert på, men det er ikke selve grunnen til at Inge Lønning eller jeg eller andre har gått imot det. Jeg nevnte jo ganske mange grunner i mitt innlegg. Men hvis formålet var å samle en bred oppslutning om dette, syntes jeg det var litt rart at man fremmet det som et Dokument nr. 8-forslag, og at det kom som en overraskelse i en spontanspørretime. Det er jo vanlig her på huset at man kan ha andre måter å arbeide på. Men det er ikke dermed sagt at de andre argumentene mot forslaget da ikke gjelder.




For å komme tilbake til det som skjedde da Camp David-avtalen ble inngått mellom Egypt og Israel: Det var nokså utenkelig at man før avtalen var inngått, skulle betale ut 10 milliarder dollar til partene og så skulle det føre til at de sikkert ville inngå avtalen. Det var jo slik at man gjennom veldig vanskelige forhandlinger klarte å få til en varig fredsavtale mellom Israel og Egypt, og gulroten til slutt var da at man utbetalte betydelige midler til begge land. Jeg tror at det ville være en feil vei å gå å foregripe begivenhetenes gang ved å opprette et såkalt folkefond først.




 Det er ikkje slik at ein foreslår at det skal betalast ut pengar til partane før ei løysing er nådd. Det er nettopp det som er poenget, at ein skal ha dette fondet som ei viljeserklæring, som andre også kan kome opp med, slik at ein har ein garanti for at ein kan få gjort noko konkret den dagen løysinga ligg på bordet. For det ein har sett i forferdeleg mange og kanskje mindre kompliserte konfliktar, er at det kan vere lovt pengar, men når den dagen kjem at det er ei løysing, kan pengane sitje langt inne. Dersom ein hadde gått på eit initiativ som dette, kunne ein hatt eit handfast bevis på at det er ressursar tilgjengeleg den dagen avtala er på plass, og det er nettopp tanken med dette. Men dersom Lars Rise kan tenkje seg ein annan måte å leggje fram slike forslag på, er han hjarteleg velkomen til å gjere det. Det skal ikkje stå på oss når det gjeld å slutte seg til dei forslaga, dersom innhaldet går i same retninga, dersom han har ein meir smidig måte å leggje fram forslag på enn eit Dokument nr. 8-forslag, som vi meinte var ein ganske presis og grei måte å leggje fram dette på. Så hjarteleg velkomen, vi skal støtte forslaget når det kjem, dersom det er det same forslaget.




 Vi har jo sagt flere ganger nå at vi ser de positive intensjonene bak dette forslaget. Det gav også, så vidt jeg husker, statsminister Bondevik uttrykk for da han ble spurt om dette i spontanspørretimen. Når representanten Jagland i sitt innlegg nevnte at det internasjonale samfunn burde gi uttrykk for at man vil bidra, er jo det noe annet enn at man faktisk oppretter et fond. Jeg forstår det slik at hvis man oppretter et fond, må det også betales inn penger. Det er ikke dermed sagt at de med en gang skal betales ut. Men det må være tilstrekkelig at det internasjonale samfunn gir forsikringer om at man er rede til å bidra, og det burde være unødvendig at man faktisk oppretter fondet og sørger for å få innbetalinger til det, og så har det stående der som en slags gulrot. Forsikringer fra det internasjonale samfunn burde være tilstrekkelig.




 Dette er jeg nødt til å ta replikk på, for den forestilling at et internasjonalt fond under FNs sikkerhetsråd skulle foregripe begivenhetenes gang, må nesten bunne i at man ikke helt har tak på hva dette dreier seg om, og hva problemet er.




Det er absolutt ikke slik at det vil foregripe, det er tvert imot slik at det neppe finnes noen folkegruppe på denne klode som har større grunn til å mistenke at man kan bli latt i stikken når det kommer på slutten av dagen, enn de palestinske flyktningene. Så det er klart at den dagen det foreligger ikke bare en resolusjon i FNs sikkerhetsråd, men også penger og et fond som skal finansiere en løsning som de kan skrive under på, så er det noe ganske annet enn en resolusjon som er fra 1948, og som ikke er en sikkerhetsrådsresolusjon, men en generalforsamlingsresolusjon.




Man må være klar over at det er noe helt annet å ha et vedtak i FNs sikkerhetsråd enn en resolusjon i Generalforsamlingen. Og hvis man i tillegg har det faktum at det internasjonale samfunnet ved å opprette et slikt fond sier at dette mener vi alvor med, så er det noe helt annet for de palestinske flyktningene enn det Rise ønsker, nemlig en politisk forsikring. De som har levd i disse leirene i så mange tiår, og blitt latt i stikken så mange ganger, tror jeg trenger noe mer enn akkurat det Lars Rise snakket om.




 Jeg får ta høyde for at jeg kan ha misforstått hva som var tanken, og hvordan dette fondet skulle administreres, men utenrikskomiteens leder, Thorbjørn Jagland, uttalte da vitterlig til Aftenposten 16. april i år at de palestinske flyktningene er «det viktigste hinderet for fred», og at det ikke vil bli fred før flyktningene får et sted å bo. Og han sa videre at han mener det internasjonale samfunnet må være med på å bygge nye boliger til flyktningene utenfor flyktningleirene. Men vi vet altså at flyktningene selv ikke ønsker dette. I Jordandalen forsøkte man det, men boligene ble revet ned av flyktningene.




Jeg tror det hadde vært en fordel hvis vi kunne ha drøftet dette litt nærmere, og det var det jeg også var inne på når jeg snakket om måten forslaget ble fremmet på: Hva er tanken bak fondet, hvordan skal det administreres, og hva vil faktisk virkningen av dette bli?




 Det kan ikke være uklart for Lars Rise hva dette dreier seg om. Det dreier seg ikke om å bygge boliger for de palestinske flyktningene noe sted i Midtøsten nå. Det dreier seg om, slik det står i innstillingen, å finansiere en løsning som begge parter kan skrive under på. Hvis man skal løse problemet for de palestinske flyktningene, må det nemlig bygges boliger et eller annet sted som de kan flytte til, eller man må eventuelt finne en løsning der de er. Det er det det er snakk om.




Det er ikke snakk om å bygge boliger i Jordandalen eller andre steder nå. Og det er ikke snakk om en humanitær operasjon innenfor rammen av UNRWAs virksomhet i dag, for UNRWAs virksomhet i dag går ut på å arbeide sosialt med utdanning- og helsespørsmål 

innenfor

 leirene. Det er spørsmål om å skape en framtid for disse menneskene 

utenfor

 leirene, slik en avtale vil tegne opp, og det internasjonale samfunn må finansiere denne avtalen.




Så det at man skulle ha brukt mye mer tid på å få klarlagt dette, har jeg ingen tro på, for det trenger man ikke å klarlegge mer enn det som står i innstillingen. Og hvis problemet var at det ble fremmet et Dokument nr. 8-forslag fra Arbeiderpartiet, så får vi ta det til etterretning. Men hvis det foreligger en annen måte å få drøftet dette spørsmålet på i Stortinget, bør man komme fram med det, og så bør man lansere et forslag, som vi gjerne kan sette oss ned og drøfte. Ikke noe ville være bedre enn det. Men her foreligger det en avvisning av forslaget, og med en begrunnelse som etter min oppfatning ikke holder vann, og som ikke forholder seg til realiteten i dette spørsmålet.




 Jeg tror ikke uenigheten mellom oss er så stor som det kan høres ut i denne debatten, for Regjeringen er jo helt enig i det som kommer fram i dette forslaget, at det er viktig å sikre retten for de palestinske flyktningene til å vende tilbake. Men i Oslo-avtalene slår man jo fast at dette er noe man skal forhandle om, og at dette er et ledd i sluttstatusforhandlingene. Og da har faktisk regjeringspartiene ment at tingene bør skje i kronologisk rekkefølge. Så enkelt er det.




 Flere har ikke bedt om ordet til replikk.




 Når det ser ut til at vi må bruke meir tid i sjølve komiteen dersom det berre er snakk om måten forslaga blir lagde fram på, så får vi bruke meir tid i komiterommet.




Dei palestinske flyktningane sin lagnad har vore det dei siste fredsforhandlingane har stranda på. Derfor er dette forslaget eit nytt og godt spor som vi i SV synest det er synd at regjeringspartia ikkje kan vere med på, om dei vil vere meir i inngrep i forhold til kva som skjer akkurat no. Vi hadde rett nok også kunna tenkt oss at det endå meir tydeleg skulle ha vore klargjort at dei palestinske krava ikkje berre omhandlar retten til å vende heim og rett til kompensasjon bygd på FNs resolusjon 194 og Menneskerettserklæringa artikkel 13, men at også sjølve fondet skulle ha bygd på denne klare føresetnaden.




Det er liten tvil om at behova til dei palestinske flyktningane er politiske og ikkje sosiale. Eg vil presisere at for SV er oppretting av eit fond knytt til at flyktningspørsmålet ikkje blir eit forhandlingskort knytt til forhandlingar om oppheving av okkuperte område. Tilbaketrekking frå okkuperte område og oppretting av ein palestinsk stat kan skje utan at flyktningproblemet blir løyst, om ein legg FNs resolusjon 194 og Menneskerettserklæringa til grunn for framtidige forhandlingar.




Så er det også slik at grunnlaget for dette problemet går, som fleire norske organisasjonar har prøvd å få fram i media i det siste, på tilbakevendingslova av 1950 i Israel. Israel er faktisk den einaste staten som har ein rett som seier at ei etnisk gruppe har større rettar enn andre, altså eit etnokrati. Det er mange namn på slike statsdanningar opp gjennom åra. Eg skal ikkje referere dei, men der ligg altså hovudproblemet, at det finst eit etnokrati.




 Jeg lyttet med stor oppmerksomhet til det Thorbjørn Jagland sa, og jeg har lyst til å si at jeg er svært enig i veldig mye av det han sa, i mange av de betraktningene han har både omkring situasjonen i Midtøsten og når det gjelder situasjonen videre. Jeg er helt enig i at det å gå rett inn i sluttstatusforhandlinger vil være riktig. Jeg tror det er svært viktig at vi nå får en internasjonal konferanse. Derfor vil jeg si at jeg er enig i mye av det som ble sagt, med unntak av selve konklusjonen.




Det er en svært vanskelig situasjon vi nå står overfor. Partene mangler grunnleggende tillit til hverandre, og de står langt fra hverandre. Det er derfor riktig at omverdenen engasjerer seg, og engasjerer seg sterkt, og ikke minst engasjerer seg med ideer og ser på forskjellige muligheter og opsjoner for å løse de mange vanskelige problemene som er oppe. Dessverre er det jo slik at flyktningspørsmålet bare er ett av mange vanskelige spørsmål, men det er allikevel kanskje av de aller vanskeligste.




Det som nok allikevel splitter oss her, er at jeg mener meget bestemt at når det gjelder de mange ideene, som det er veldig verdifullt at spilles frem, og mange vil være så gode at de også bør danne grunnlaget for løsningen, er det ikke spesielt hjelpsomt at de kommer til fortløpende votering i Stortinget i form av Dokument nr. 8-forslag. Det er det som er problemet med den tilnærmingsmåten som her er valgt. Jeg tror kanskje at alle her i salen, etter å ha hørt på denne debatten, har kommet til at dette er vel kanskje ikke av Stortingets mest vellykkede debatter om Midtøsten. Å bringe en sak frem til votering på dette stadiet, er nok ikke særlig hjelpsomt i forhold til selve løsningen.




Det er helt åpenbart at flyktningspørsmålene vil bli av de aller vanskeligste spørsmålene, og der er det to hovedkomponenter. Det ene er å bestemme hva løsningen i så fall skal være, og det andre er hvordan man skal finansiere det. Det Thorbjørn Jagland har tatt ut i sitt forslag, er en idé om hvordan det siste skal gjøres. Men jeg tror nok man kan erkjenne at hvorvidt dette fondet opprettes i dag eller ikke, selvfølgelig ikke vil ha noe som helst bæring på hva resultatet til syvende og sist blir, eller om resultatet blir gjennomført. I så måte har utfallet av voteringen relativt lite med de endelige resultater å gjøre. Det er i grunnen det som er poenget.




Jeg vil håpe og tro at fremtidige debatter og ideer om hvordan man skal nærme seg Midtøsten-spørsmålene, som jeg understreker vi trenger i aller høyeste grad, skjer i en form som er mer velegnet for sluttresultatet enn det Arbeiderpartiet i denne omgang har funnet frem til. Men Thorbjørn Jaglands innlegg vil jeg igjen si at jeg lyttet til med stor interesse.




I så måte var det en enorm kontrast mellom Thorbjørn Jaglands innlegg og Åslaug Hagas mindre vellykkede plask. Jeg må si at når hun greide å få seg til å si at hun håpet at dette ikke var et uttrykk for et redusert engasjement fra Regjeringens side, er mitt spørsmål: Hvordan i alle dager kan Åslaug Haga i det hele tatt komme på den ideen at det skulle være det? Enhver som følger det minste med i norsk Midtøsten-politikk, vil jo vite at det ikke er grunnlag for den type insinuasjoner. Jeg trodde at Åslaug Haga hadde et bedre grep på det enn det hun åpenbart har, og jeg må si at den type insinuasjoner vil jeg ha meg frabedt. Jeg tror kanskje at Åslaug Haga selv vil være tjent med å sortere sine utspill litt bedre enn det hun greide i dag.




 Det blir replikkordskifte.




 Jeg kan være enig i det som utenriksministeren sa, at det ikke er spesielt hjelpsomt at ideer kommer til fortløpende votering i Stortinget. Nå er jo ikke det tilfellet. Det er ikke slik at vi her i Stortinget voterer over veldig mange forslag når det gjelder Midtøsten-spørsmålet. Problemet er vel snarere omvendt, at det ikke foreligger så altfor mange ideer. Norge har hatt den forse at vi noen ganger har spilt opp ideer, og at vi har spilt en rolle i dette. At én idé kommer til behandling i komiteen først og så i Stortinget, tror jeg ikke kan være noe problem. Hvis problemet har vært at det er fremmet av Arbeiderpartiet gjennom et Dokument nr. 8-forslag, får vi ta det til etterretning, og så kan vi jobbe med spørsmålet på en annen måte. Det er ikke noe problem for oss. Hvis et annet parti kan framsette noenlunde samme forslag, skal vi sette oss ned i utenrikskomiteen, drøfte det igjennom og få på plass et opplegg som forhåpentligvis hele Stortinget kan gå god for. Poenget er jo å være hjelpsom i forhandlingene.




Så sa utenriksministeren noe vi er glade for, og som jeg er enig i. Han sa at det er to spørsmål her: Hva er løsningen, hva skal den være? Den må forhandles fram av partene. Og så er det spørsmålet: Hvordan skal det finansieres? Der foreligger det et opplegg for en bred enighet, nemlig at vi er enige om at det skal forhandles om en løsning, og at det internasjonale samfunn må være med på å finansiere løsningen. Det som er vårt syn, er at hvis det internasjonale samfunn gir klart uttrykk for og også gjennom et slikt fond ville stadfeste at man vil være med på å finansiere løsninger, er det lettere å komme fram til hva løsningen skal være for de to parter.




 Jeg synes det var en god tilnærming til spørsmålet Thorbjørn Jagland nå hadde, og er særlig glad for at han sier at ideene ikke skal komme fortløpende til votering, for jeg tror at det nettopp er viktig å ha den fleksibiliteten i det hele.




Min tese er imidlertid at det viktige er nå å få etablert hva enigheten skal gå på, og så blir det vanskelig å finne en finansieringsmekanisme som stemmer med hva man i så fall blir enige om. Jeg deler på mange måter den bekymringen som Jagland vel gav uttrykk for i sitt tidligere innlegg, nemlig at det økonomiske omfanget her kommer til å bli enormt, og det betyr at det blir et kraftig press på det internasjonale samfunn for virkelig å finne frem til mekanismer. Men mitt poeng er at jeg tror ikke det spørsmålet i særlig grad vil bli avgjort av hva man voterer over akkurat nå. Jeg tror det må være en så stor del av de forhandlinger man går inn i, at man samtidig finner en løsning på det spørsmålet. Jeg tror at det faktisk også kan være slik at hvis man i utgangspunktet begynner å spille opp ideer av den typen uten at det internasjonale samfunn greier å finne en virkelig kraftfull løsning på det, vil ikke det være særlig hjelpsomt i forkant heller. Det er bare i det øyeblikk man får til en mer kraftfull løsning på det, at man vil være hjelpsom, og det er det vel ikke all verdens store sjanser for. Så jeg vil anbefale at vi kanskje i den videre fremdyrkingen med å definere den norske rollen i denne debatten ikke bruker voteringsformen for å definere den rollen.




 Vi har i eit skriftleg svar frå utanriksministeren fått klargjort, og det er heilt klart, at ein kan rekne det som alminneleg folkerett at ein stat ikkje lovleg kan drive ut ei befolkning som er under den statens kontroll. Lenger ned i svaret frå utanriksministeren står det at dersom folkerettsbrotet ikkje kan kompenserast på annan måte, er det klart at denne staten er erstatningspliktig.




Korleis ser utanriksministeren på dette, sjølvsagt då på Israels rolle i forhold til å måtte erstatte? Som utanriksministeren var inne på, kostar dette mykje pengar, sjølv om vi veit at det ikkje er pengar det vil kome til å stå på når det kjem til ei endeleg fredsslutning. Men ser utanriksministeren at Israel er i ei særstilling, og at dette forslaget som her ligg, kunne ha vore ein start på at ein kunne tenkje i dei banane?




 Nå er jeg litt forvirret over hvor Jacobsen egentlig har tenkt seg hen, for det han refererer til, er jo et svar som ikke er gitt i denne saken, men som så vidt jeg husker, er svar på et skriftlig spørretimespørsmål.




Det denne saken dreier seg om, er hvordan vi skal etablere de mekanismene som løser flyktningspørsmålene, på en slik måte at partene er enige om det. Det er et uhyre komplisert spørsmål. Jeg er ikke helt sikker på hva Jacobsen stilte spørsmål om, men formodentlig var det om hvordan Israel i så fall skulle bidra til dette. Jeg ville tro at Israel her må bidra meget betydelig, men jeg oppfatter ikke spørsmålet slik at det internasjonale samfunnet av den grunn ikke skal være en del av løsningen. Hele premisset for det forslaget Jacobsen selv er med på å fremme, er nettopp at det internasjonale samfunn også må yte et bidrag i dette spørsmålet. Så jeg er litt usikker på hva Jacobsen var ute etter. Jeg må derfor få lov til å la svaret stå med det jeg nå har sagt.




Men jeg må få lov til å knytte en kommentar til én forutsetning han la inn i sitt spørsmål. Han sa at det ikke skal stå på penger hvis man først når frem til løsningen. Jeg er dessverre redd for at det kommer det nettopp til å gjøre. Vi har altfor mange erfaringer med så mange kriser i verden; det er lett å gi uttrykk for hvilke penger man ønsker å sende med en løsning, men dessverre kommer ikke pengene. Hovedutfordringen det internasjonale samfunnet står overfor i mange sammenhenger, er å virkelig betale ut det man lover. Afghanistan er nettopp oppe i den situasjonen akkurat i dag.




 Forstod presidenten det slik at Inge Lønning bad om ordet til replikk?




 (fra salen): Nei, jeg bad om ordet til innlegg.




 Da har flere ikke bedt om ordet til replikk.




 Jeg har ikke noe behov for replikk til utenriksministeren.




Derimot har jeg behov for å oppklare en misforståelse som åpenbart har oppstått hos representantene Blankenborg og Jagland, nemlig at begrunnelsen for ikke å støtte dette forslaget skulle være at det var fremsatt av Arbeiderpartiet. Selvsagt ikke. Begrunnelsen er at vi ikke anser det som noen fruktbar idé å lage en fondskonstruksjon som for det første er så uklar som det som er skissert i dette forslaget, og som for det annet også har en ganske uklar forbindelse til det som er det politiske innhold i det man sier man ønsker å løse opp av flokene i Midtøsten-konflikten, nemlig flyktningspørsmålene. Det er uklart både i forhold til hvorledes diskusjonen om flyktningspørsmålet kommer til å komme inn i den videre utviklingen i Midtøsten-konflikten, og det er uklart når det gjelder tidsperspektiv. Det eneste som er klart, er at formålet er å oppnå en slags symboleffekt, som man tror skal være betydelig. Den symboleffekten skal ligge i at man har satt av et pengebeløp som skal stå på en eller annen konto og øke, formodentlig gjennom renter.




I sin alminnelighet tror jeg dette er en metode som er lite anbefalelsesverdig. Det har blitt veldig populært både i norsk innenrikspolitikk og i andre sammenhenger å opprette fond nær sagt i tide og utide når man skal gi signaler. Jeg tror ikke det er en fornuftig måte å drive økonomisk politikk på. Jeg tror heller ikke at det vil øke den totale innsatsen fra det internasjonale samfunn om man i Norge eller eventuelt et par andre land oppretter et fond i dag. For det som på et eller annet tidspunkt vil måtte betales her, det vil måtte betales uansett om man har opprettet et fond eller ikke. Jeg tror altså rett og slett at hele ideen om et fond er et blindspor. Det er derfor vi er negative til den.




Det jeg sa om Dokument nr. 8-forslag som arbeidsform i denne sammenheng, var egentlig bare myntet på det som vel er en alminnelig erfaring i dette hus, at Dokument nr. 8-forslag fremsetter man med mange ulike formål. Noen ganger fremsetter man det fordi man ønsker å få det vedtatt gjennom et bredest mulig samarbeid. Da pleier man å undersøke på forhånd, slik at man er sikret at det er et potensielt flertall for det. Andre ganger ønsker man å markere et standpunkt som man mer eller mindre implisitt ønsker å få nedstemt i Stortinget, og det er i og for seg også en helt grei måte å drive politikk på. Men jeg synes jo særlig utenrikskomiteens leder burde oppfatte det som en slags særlig forpliktelse, dersom hensikten er å etablere bredest mulig enighet om et fremstøt, å sondere det på forhånd istedenfor å lansere det offentlig og deretter presentere det for komiteen.




 Jeg har en kommentar til noe av det som er kommet frem i debatten.




Jeg begynner med representanten Åslaug Haga, som sa at det var forstemmende at det ikke var noen vilje i komiteen til å diskutere alternative konstruksjoner eller løsninger. Da må jeg for min del minne om at under marsjen her ble det fra vår side faktisk foreslått at en kunne enes om en formulering som ville oppfordre Regjeringen til å være aktiv i å påvirke det internasjonale samfunn til å utvikle de nødvendige økonomiske virkemidler som kan brukes for det formål som man her er ute etter. Men det var da åpenbart ikke den presise fondsløsningen, som en her ønsket å oppnå. Og det illustrerer vel i og for seg at en fra mindretallets side var rimelig låst i den bestemte modellen som lå i forslaget.




Det er også kommet frem at en er noe uenig om hva pengene skulle gå til, og en mener at en fra flertallets side blander formålene noe. Det vil jeg avvise. Jeg mener at hvis en leser flertallsmerknaden, fremgår det ganske tydelig at en innser at det en her er ute etter, er å finansiere andre formål enn de man tradisjonelt har finansiert og fremdeles finansierer i Midtøsten, og til fordel for de palestinske flyktningene. Det fremgår hvis en leser flertallsmerknaden nøye, at en også har gått et stykke inn på hvilke type erstatninger en ser for seg som det da vil være aktuelt å medta i en slik ny oppgjørsordning, og at det der åpenbart foreligger en betydelig uavklart juridisk side som må arbeides med, før en kan konkretisere hva oppgjøret vil omfatte. Og det er det gitt en rekke eksempler på. Men det illustrerer for så vidt at en fra flertallets side også er klar over at det her dreier seg om helt nye tema for oppgjør, i tillegg til dem man er engasjert i i dag.




 Nå fikk vi presisert fra Inge Lønning at det ikke var det at dette forslaget var fremsatt av Arbeiderpartiet som var årsaken til at man avviser det. Så brukte han resten av sitt innlegg til å snakke om at det 

var 

et problem ikke bare at Arbeiderpartiet hadde fremmet det, men at det til og med var jeg som hadde fremmet det. Så her må det jo være et problem. Som sagt: Hvis det kan oppnås enighet på annen måte, ved at en annen person eller et annet parti fremmer et forslag om hvordan man kan gå fram her, er vi villig til å drøfte det. Men jeg må si at med bakgrunn i noen erfaringer vi har hatt i den siste tiden, er det vel grunn til å ha mistanke om at det nettopp var et problem at Arbeiderpartiet fremmet det.




Inge Lønning sa bl.a. tidligere i debatten, på min opplysning, at det israelske arbeiderpartiet ikke bare hadde støttet, men tiljublet dette forslaget sammen med den palestinske ledelsen og Israels Meretz, og han sier at vi ikke skal forholde oss til det israelske arbeiderpartiet. Nei, men nå er det da slik at dette partiet for tiden sitter med utenriksministeren i Israel, så det er ikke så ubetydelig hva dette partiet mener, og man må regne med at det står for den israelske regjerings regning. Men hvis det er et problem at jeg henviser til det israelske arbeiderpartiet, som altså har utenriksministeren, får jeg en mistanke om at her ligger noe av hunden begravet.




Det er ikke en symboleffekt vi er ute etter. Når Inge Lønning sier at det som må betales, må betales uansett, er vi enig i det i prinsippet. Men som Haakon Blankenborg sa, så har man ikke alltid like gode erfaringer med det som blir lovt på forhånd, i forhold til hva som kommer i etterhånd. Nettopp denne befolkningsgruppen har større grunn til mistanke enn andre, tatt i betraktning den måten som de palestinske flyktningene er blitt behandlet på. Og nettopp Norge, som har hatt et slikt omfang og en slik troverdighet i arbeidet blant de palestinske flyktningene, kunne her gå foran og vise vei, og dra med seg det internasjonale samfunn gjennom det vi gjør her hjemme i Norge.




Men hvis det finnes en annen mekanisme som vi kan lansere, en annen måte å jobbe på, drøfter vi gjerne det. Og hvis man da kan få fram slike ting ved hjelp av at det er andre som lanserer det, er det ikke noe som er bedre enn det for Arbeiderpartiet. Vi er bare ute etter å hjelpe til i den fredsprosessen, og ikke drive med den type smålig partikrangel.




 Jeg skal ikke forlenge denne debatten i utrengsmål, men vil bare igjen få presisere at jeg tror Thorbjørn Jagland misforstår. Det er ikke et problem at et forslag stammer fra Arbeiderpartiet. Det er heller ikke et problem at et forslag fremmes av utenrikskomiteens leder. Jeg antydet bare at den arbeidsformen man velger, må stå i forhold til det resultatet man ønsker å oppnå. Hvis ønsket er å oppnå bredest mulig samarbeid, er det kanskje ikke den beste arbeidsmåten å gå ut offentlig med et fikst ferdig forslag og legge det på bordet. Da er det mulig at andre arbeidsmåter har større muligheter for å etablere en enighet.




Min lille bemerkning om det israelske arbeiderparti var egentlig bare myntet på det forhold Thorbjørn Jagland selv tok opp i sitt hovedinnlegg. Det er utmerket å arbeide gjennom Den sosialistiske internasjonale. Det er utmerket at Det norske Arbeiderparti samarbeider med sitt søsterparti i Israel. Men man bør fortrinnsvis holde styr på rollene. Når Thorbjørn Jagland opptrer på møte i Den sosialistiske internasjonale, opptrer han ikke som leder av den norske utenrikskomite. Et fond som skal vedtas av den norske nasjonalforsamling og som skal være offisielt undertegnet – så å si – av den norske stat, kan ikke forholde seg til den type samarbeidsforhold.




Det er som skrevet står: Alt har sin tid og alt hører hjemme i sin sammenheng. Én av de tingene som gjør at jeg for min del synes dette forslaget var en dårlig flyveidé, er nettopp at det er uklart på dette punkt. Selve begrepskonstruksjonen «folkefond» er uklar, og det er uklart hvorledes man ønsker å samhandle med partene i Midtøsten-konflikten.




Jeg tillater meg for øvrig den lille bemerkning – uten at jeg med det skal innlede noen ny debatt – at det ikke er veldig mye som tyder på at det forhold at det israelske arbeiderparti har utenriksministeren, innebærer at det er det israelske arbeiderparti som er toneangivende i israelsk politikk for øyeblikket.




 Thorbjørn Jagland – til replikk..




 Jeg vet veldig godt at jeg ikke kan opptre på vegne av Norge, Stortinget eller noen som helst andre når jeg er på møte i Den sosialistiske internasjonale, men det må være mulig å gi informasjon til Stortinget fra denne talerstol om hva som faktisk foregikk der, uten at det skal føre til mistenkeliggjøring om et arbeiderpartinettverk eller hva det måtte være. Det er vel ikke så dumt at Stortinget får mest mulig informasjon når man håndterer en sak.




Dette er ikke uklart. Vedtaket skulle gå på at Regjeringen kunne opprette dette fondet, og da kunne Regjeringen stå i kontakt med partene. Det var nettopp formet på denne måten, slik at det kunne være et diplomatisk verktøy som Regjeringen kunne bruke i en slik situasjon som vi nå står oppe i. Hvis det er slik at framgangsmåten er gal, vil jeg oppfordre Høyre, andre, Regjeringen, til å sette seg ned og drøfte dette på annen måte. Problemet er at det har ikke vært så mange andre ideer, annet enn utskjelling av et angivelig arbeiderpartinettverk. Hvis det er et problem at dette partiet har kommet med et forslag i Stortinget, bør man ha en forpliktelse til å komme med andre ideer som så kunne drøftes på en helt annen måte, men jeg har ikke sett noen antydning til det.




 Inge Lønning – vær så god.




 

(fra salen): 

Jeg har ikke bedt om ordet.




 Det er ikke uvanlig at den som får en replikk til seg, svarer på replikken, men Inge Lønning føler altså ikke noe behov for å svare.




Flere har ikke bedt om ordet til sak nr. 7.





                    

 Under debatten har Thorbjørn
Jagland satt fram et forslag på vegne av Arbeiderpartiet,
Sosialistisk Venstreparti og Senterpartiet.

Forslaget lyder:

«Stortinget
ber Regjeringen opprette et folkefond for de palestinske
flyktningene, og bidra med et betydelig beløp. Det norske
folk inviteres til å bidra.»

Det vil bli votert alternativt mellom
innstillingen og forslaget fra Arbeiderpartiet, Sosialistisk Venstreparti
og Senterpartiet.

Komiteen hadde innstillet:

Dokument nr. 8:112 (2001-2002) – forslag
fra stortingsrepresentantene Thorbjørn Jagland, Jens Stoltenberg,
Haakon Blankenborg og Gunhild Øyangen om opprettelse av et folkefond
for palestinske flyktninger – bifalles
ikke.

Votering:

Ved alternativ votering mellom komiteens innstilling og
forslaget fra Arbeiderpartiet, Sosialistisk Venstreparti og Senterpartiet
bifaltes innstillingen med 53 mot 47 stemmer.

(Voteringsutskrift kl. 19.27.54)


                    
                    

 Det blir replikkordskifte.




 Fra formiddagens debatt og til nå har det framkommet informasjon i Aftenposten Aften om at tilskuddet til Oslo når det gjelder elev- og studentrabatten, var for lite på grunn av «skrivefeil». Jeg ble litt imponert over skrivefeilen, fordi opprinnelig bevilgning var 16,5 mill. kr, mens kravet var 18,9 mill. kr. Nå skal visstnok det være rettet opp. Men for sikkerhets skyld sjekket jeg med Akershus for å finne ut om de nå er tilfreds, fordi de muligens også har vært utsatt for en skrivefeil. Det synes ikke å være tilfellet. De er fortsatt i den situasjon at de vurderer om ordningen i det hele tatt kan bli en realitet.




Mitt spørsmål er: Vil statsråden satse på at det er en skrivefeil som ligger bak, og at den skrivefeilen skal bli rettet opp slik at Akershus får det tilskuddet som er forutsatt?




Så til det andre jeg gjerne vil vite mer presist, for jeg føler fortsatt en viss usikkerhet her: Ekstrasatsingen på 1,52 milliarder kr til kollektivtrafikk i perioden sier vi i innstillingen må forutsettes å være utover de rammene som ligger i Nasjonal transportplan. Er det også statsrådens oppfatning at disse 1,52 milliarder kr er utover de rammene som er forutsatt i Nasjonal transportplan, eller kan vi risikere at vi får en underbudsjettering i perioden som fører til at dette ekstra tilskuddet faktisk ikke blir så stort som forutsatt?




 Det var nok ingen skrivefeil, men det var en teknisk feil som gjorde at Oslo hadde fått 2,4 mill. kr mindre enn det de skulle hatt i tilskudd til studentrabattordningen. Det har vi nå fått på plass. De beregningene som vi har lagt til grunn, er utført av en uavhengig konsulent, og det er de samme beregningene vi baserer oss på når vi har gitt tilbud til Akershus. Jeg har registrert at Akershus mener det ikke er et riktig nivå, og jeg regner med at Akershus gir en tilbakemelding på det brevet vi har sendt dem, slik at vi kan ha en dialog på hvordan vi skal gå videre med dette.




Ellers er jeg veldig glad for å kunne registrere at det er enighet om den ekstrasatsingen som Regjeringen legger opp til i kollektivmeldingen til kollektivsatsingen. Denne meldingen handler om kollektivsatsing utenfor det som ble behandlet i Nasjonal transportplan. Derfor snakker vi om en ekstrasatsing i forhold til disse beløpene for perioden som kommer.




Så vil jeg minne om at hvis dette skal bli vellykket, krever det at vi har en samlet forståelse av hvordan vi skal få dette til. Det er slik at Regjeringen foreslår og Stortinget bevilger disse pengene, og da er vi også avhengig av at det er enighet på Stortinget om at vi satser på kollektivtransport. I den forbindelse registerer jeg den svært romslige lommeboken som enkelte i opposisjonen har nå om dagen når det gjelder å legge inn mange milliarder til andre løsninger, som jeg ser kan gi utslag i forhold til flere sektorer, kanskje til og med vår sektor. Jeg inviterer derfor Stortinget til samlet å følge opp kollektivinnsatsen.




 I fjor vår ble Nasjonal transportplan vedtatt. Gjennom forskjellige budsjettbehandlinger ble det vedtatt en satsing på kollektivtransporten i perioden 2002–2005 som beløp seg til ca. 3,2 milliarder kr. I statsbudsjettet for i år ble ikke dette fulgt opp. Jernbaneinvesteringene ble alene 600 mill. kr mindre enn forespeilet. Hvis det er slik at årets investeringsnivå blir fulgt opp de kommende år, vil jernbanen i denne perioden tape 2,4 milliarder kr. Det er mer enn hele ambisjonsnivået i denne kollektivmeldingen.




Jeg hører statsråden si nå – og hun sa det også til Dagsavisen 22. mai – at ambisjonene i kollektivmeldingen kommer i tillegg til ambisjonene i Nasjonal transportplan. Det gleder meg å høre. Men det forundrer meg at dette ikke står klart i meldingen. Da vi gjennom arbeidet i komiteen skrev dette inn i innstillingen, kunne ikke regjeringsfraksjonen være med på en setning der det står at vi







«vil understreke at satsingen på kollektivtransport som Regjeringen redegjør for i meldingen, skal komme i tillegg til den satsing som beskrives i innstillingen til Nasjonal transportplan».




Hvis det er så enkelt at man bare kan stå her og si at det er det, hvorfor står det da ikke i meldingen? Hvorfor kan ikke regjeringsfraksjonen være med på det? Hvis det er slik at ambisjonsnivået fra Nasjonal transportplan står ved lag, synes jeg man skal si det i klartekst. Så kan man komme opp og bekrefte at jernbanens infrastruktur neste år må opp med 800 mill. kr, og det må den hvert år fram til 2005, ellers, hvis det ikke skjer, er satsingen på kollektivtransport samlet sett lavere enn det fjorårets lovnader skulle tilsi.




 Når det gjelder jernbanesatsingen i statsbudsjettet for inneværende år, vil jeg minne om at vi i hovedsak bygde på det regjeringen Stoltenberg hadde lagt fram. Og det er riktig at det forslaget lå 600 mill. kr under handlingsprogrammet. Vi bygde videre på det da vi kom i departementet. Når vi først snakker om disse midlene, vil jeg minne om at vi i år bruker mellom 5 milliarder kr og 6 milliarder kr på jernbanen. Det er mange som reagerer på at det er et svært høyt nivå. Jeg vil si at det er høyt, men det er et helt riktig nivå. Det at man nå ivrer for å få inn beløpene i forhold til kollektivmeldingen, må jeg også si gleder meg veldig, for det gir meg tillit at når budsjettet kommer, kommer man også til å ivre for å få høyt nivå på kollektivsatsingen. Det er ikke kollektivmeldingen som til sjuende og sist er avgjørende for hvor vellykket dette blir – vi har skissert noen organisatoriske og også andre løsninger, som er meget viktig – men budsjettet vil også være viktig.




 Ungdoms- og studentrabattar vil gjere kollektivtransport meir attraktiv for ungdomsgruppene. Dette kan vere ein viktig faktor for å skape gode reisevanar blant ungdom. Og ein langsiktig verknad av det igjen vil kunne vere at den gruppa som finn det naturleg å reise kollektivt, aukar.




Forslaget om 40 pst. skule- og studentrabatt, som Regjeringa har lagt fram, er positivt. Men Senterpartiet har som målsetjing at skule- og studentrabatten skal bli 50 pst. Dette var òg lovnaden frå regjeringspartia i valkampen. Ut frå lovnadene som regjeringspartia kom med i valkampen, hadde eg håpa og trudd at regjeringspartia ville støtte forslaget frå Arbeidarpartiet, SV og Senterpartiet om at Regjeringa skal leggje inn 50 pst. skule- og studentrabatt i budsjettet for 2003.




Når ikkje regjeringspartia har vore med på det forslaget, er det då slik å forstå at Regjeringa har gått bort frå lovnaden som regjeringspartia kom med i valkampen?




Så til eit anna spørsmål, som går på anbod på drift av jernbane. Det er klart at der er det mange spørsmål ein kan stille for å forvisse seg om at tryggleiken er teken vare på. Vi har òg det som går på utdanning av lokomotivførarar. Førebels har komiteen fått veldig lite opplysningar om korleis dette skal gjennomførast. Difor har dei tre partia som eg òg nemnde tidlegare, i ein merknad bedt om at Regjeringa kjem tilbake til Stortinget med tilfredsstillande forslag til løysingar når det gjeld tryggleik og lokomotivførarutdanning. Har statsråden intensjon om å kome med ei slik orientering til Stortinget?




 Når det gjelder ungdoms- og studentrabatter, registrerer jeg med glede at man er ivrig på å øke den rabatten, en rabatt man ikke har vært så opptatt av før. Jeg registrerer også at Arbeiderpartiet er veldig ivrig på denne rabatten på opptil 50 pst., til tross for at man for åtte måneder siden foreslo 30 pst. og la inn en kompensasjon for 15 pst. Vi mener at vi nå gjør et kjempeløft, fra ingen rabatt til 40 pst. Det er det mange studenter som nå kan glede seg over. Og jeg gleder meg med dem, for dette er vel fortjent. Det er en gruppe som har dårlig råd, og som vi ønsker skal få gode reisevaner slik at vi nettopp på sikt kan bidra til at miljøet blir bedre.




Jeg ser også med glede at det er enighet i forhold til kollektivmeldingen, at man legger vekt på at det skal være et kvalitetsløft for kollektivtransporten før vi har en innsats for generelle takstreduksjoner.




Når det gjelder konkurranse på jernbanen, er det helt klart at sikkerhet er viktig. Sikkerheten må ligge på plass før vi åpner for konkurranse på deler av jernbanenettet. Sikkerheten har vi ikke råd til å leke oss med. Vi har hatt ulykker her i landet som viser oss at det kan skje ulykker på jernbanen i Norge. Det er vi nødt til å ta alvorlig.




Når det gjelder utdanningen av lokomotivførere og hvordan den skal ivaretas i en konkurransesituasjon, må vi også se på det. Det er en kjensgjerning at det i dag ikke er så mange institusjoner som utdanner lokomotivførere, og vi må sikre oss at vi har både kompetansen og et sted hvor de kan få denne utdanningen på en skikkelig måte.




Jeg vil selvfølgelig holde Stortinget orientert om det man ønsker å ha informasjon og orientering om på disse områdene.




 Eg har merka meg at det har vorte ei ganske vanleg øving for Regjeringa når den synest den har ei dårleg sak, å snakka om at alle me andre brukar så mykje meir pengar. Me gjer altså ikkje det. Me brukar ikkje meir pengar, i alle fall ikkje i Arbeidarpartiet, og heller ikkje i dei fleste andre opposisjonspartia. Me held oss til akkurat same handlingsregelen som Regjeringa. At me vil bruka pengar på barnehagar og sjukeheimsplassar, og ikkje på skattelette til dei rikaste, det er det som skil oss, men me brukar altså ikkje meir pengar. Det er til og med slik at me i revidert nasjonalbudsjett har lagt opp til å bruka 600 mill. kr mindre, og trass i det har me funne plass til 65 nye mill. kr til kollektivsatsing.




Så til eit spørsmål om vegprising. I meldinga skriv Regjeringa veldig ulle om vegprising. Det er vanskeleg å tolka seg fram til kva som er Regjeringa sitt syn.




I Venstre sitt program står det heilt klart at dei vil innføra vegprising, ikkje berre som eit middel, men som det viktigaste verkemidlet for å redusera miljøbelastninga i byane.




Ved framlegginga av denne meldinga kunne det verka som om ein såg positivt på vegprising. Det førte til at komiteleiar Petter Løvik den 29. april sende ut ei pressemelding der han seier at Høgre framleis er mot vegprising, rushtidsavgift, for så vel bilistar som kollektivreisande, dersom nokon skulle vera i tvil om det. Og etter dette stilte me eit spørsmål: Kva meiner Regjeringa med det? No har me etter kvart god erfaring i å stilla spørsmål gong på gong, og førebels har me fått svært ulne svar. Difor gjev eg statsråden eit siste høve i denne omgangen til å svara på kva Regjeringa sitt syn på vegprising er.




Berre ein kort kommentar til det representanten Ringstad sa om jernbane: Me har nyleg hatt besøk av ein britisk delegasjon som sa: De må iallfall ikkje gjera som oss. Kan statsråden lova at ho vil læra av dei negative erfaringane England har når det gjeld å privatisera jernbanen?




 Det er helt riktig at det er forskjellige erfaringer med konkurranse på jernbanen i ulike land. Jeg kan orientere om at jeg skal til Storbritannia i august for å studere erfaringene man har der, nettopp fordi jeg vet at de også har negative erfaringer. Det ser jeg at vi må dra nytte av.




Når det gjelder veiprising, må jeg si at når jeg får spørsmål om hva som er Regjeringens politikk, og vi gir et svar, får vi tilbakemelding om at dette kan vi ikke skjønne er Regjeringens politikk, når Regjeringen sier: Dette er opp til lokale myndigheter å ta initiativ til.




Vi jobber med forskrifter som skal legge dette til rette, og da kan ikke vi træ ned over hodet på noen at man skal innføre veiprising som system, om man ikke lokalt ønsker det.




Veiprising er ett av mange virkemidler som kan brukes lokalt. Det står i kollektivmeldingen, og det er det gitt bred tilslutning til. For eksempel er parkeringspolitikk et av de viktigste tiltakene man kan bruke lokalt i forhold til å kombinere kollektivtransportsatsing – og et virkemiddel lokalt for å redusere biltrafikken; pisk og gulrot. Det er helt klinkende klart at uten at vi først har et kollektivsystem som fungerer godt nok, virker det dårlig med både parkeringspolitikk og veiprising.




For å gjøre det helt klart: Regjeringen mener at veiprising er et lokalt virkemiddel som man kan ta initiativ til, og det er opp til Stortinget å godkjenne i det enkelte tilfelle – om man ønsker at det skal brukes. Dette er Regjeringens politikk. Når lokale myndigheter ønsker det, vil det bli lagt fram for Stortinget – for så å vurdere om man skal gå videre med det.




 Det provoserer meg litt når jeg ikke får svar. Det provoserer meg også litt når man henviser til neste budsjettrunde.




Da vi for ett år siden vedtok Nasjonal transportplan, var det en stortingsmelding. Det vi vedtar i dag, er også en stortingsmelding. Skal vi være like usikre på tallene i denne meldingen som vi er på tallene som står i Nasjonal transportplan?




Bare så også det er sagt: Hvis Venstre får gjennomslag i Regjeringen for en ambisiøs satsing på kollektivtrafikk, finnes det ikke noen tvil om at det er flertall i Stortinget for det. Det har vi gjort helt klart, det har også andre partier gjort helt klart, og alle tre partiene opererer innenfor den såkalte handlingsregelen, som Regjeringen legger stor vekt på. At Regjeringen velger seg andre budsjettpartnere, som har helt andre prioriteringer når det gjelder kollektivtrafikk, kan man i alle fall ikke laste opposisjonen på Stortinget for, for vi er helt tydelige i den prioriteringen.




La meg til slutt få spørre statsråden på nytt, og jeg håper jeg får et like klinkende klart svar som hun gav til Dagsavisen 22. mai. Står ambisjonene fra Nasjonal transportplan når det gjelder jernbane, ved lag? Er denne satsingen som nå kommer, en tilleggssatsing i forhold til dette? Eller skal den gå på bekostning av dette?




 Jeg er gjerne med på å diskutere lenge hvor mye vi skal bruke både på det ene og på det andre området. Og jeg vil gjenta at uansett hva vi kommer fram til i dag av tall, er det budsjettet som teller. Men jeg vil likevel understreke at ambisjonsnivået vårt står fast.




I budsjettet for i år, som Stoltenberg-regjeringen la fram, baserte vi oss – siden vi like etterpå kom inn i kontorene – stort sett på det som lå inne. Det var et mindre ambisiøst budsjett enn det som det lå an til i handlingsplanen, på jernbanen så vel som på vei. Det lå like mye under på vei som på jernbanen. Og jeg opplever at SV for et par dager siden var med på å legge føringer også i forhold til bevilgninger til veiløsninger. Her er store ønsker både på jernbane og på vei i forhold til neste budsjett. Jeg vil nevne et konkret prosjekt, Jondalstunnelen, som kom inn da vi hadde debatt i Stortinget for et par dager siden.




Ambisjonene våre er klare. De ble nedfelt i Sem-erklæringen. Det er det vi viderefører i kollektivmeldingen. De er ambisiøse både på den økonomiske siden og i forhold til andre tiltak som kan brukes for at vi skal bedre transporten. Ambisjonene er høye, og vi akter å gjøre vårt for å prøve oppfylle dem. Og da inviteres igjen Stortinget – i budsjettrundene – til å legge inn de rette tallene.




 Replikkordskiftet er dermed omme.




De talere som heretter får ordet, har en taletid på inntil 3 minutter.




 Det er brei enighet i samferdselskomiteen om at storbyene må prioriteres når det skal satses ekstra på kollektivtransport. Det er naturlig, for det er i storbyene transportproblemene er størst. Det er i storbyene ikke minst helse- og miljøproblemene er størst i forhold til forurensing som følge av biltrafikk. Men det er også brei enighet i komiteen om at ekstrasatsingen i storbyene ikke skal gå på bekostning av overføringene til kollektivtransport i resten av landet. Det ville i så fall ha vært helt feil, for det trengs mer penger til kollektivtransport i hele landet.




Overføringene til kollektivtransport i fylkeskommunene har sviktet. På 1990-tallet har stortingsflertallet årlig inndratt en del av rammeoverføringene til fylkene ut fra en forventet effektiviseringseffekt av organiseringen av kollektivtransporten. Effektiviseringsgevinsten burde heller ha vært brukt til å bygge ut og forbedre kollektivtilbudet, f.eks. ved lavere priser. I stedet har vi fått et dyrere og et dårligere kollektivtilbud.




I svært mange kommuner er det i dag bare skoleskyssen – og knapt nok den – igjen. Kollektivtransport i store deler av landet er hurtigbåt, det er ferge, det er tog – der det går tog – og det er buss. I flere fylker, som f.eks. Nordland, Finnmark og Sogn og Fjordane, må også flytransporten/kortbanenettet regnes som et kollektivtransporttilbud. Her viser jeg for øvrig til debatten som kommer i neste uke, om St.prp. nr. 61 om kortbanenettet.




I distriktene representerer kollektivtransporten en viktig forutsetning for bosetting. Vi går mot en utvikling av bo- og arbeidsmarkedsregioner. Folk vil jobbe i regionsentrene og bo i kommunene rundt. Behovet for gode kollektivløsninger med muligheter for dagpendling blir en svært viktig nasjonal strategi for å nå mål i region- og distriktspolitikken. Bedre veier inn til regionsentrene blir en viktig forutsetning for bedre kollektivtransport. Derfor blir forslaget fra SV om at bevilgningen til kollektivtransport skal overføres til Samferdselsdepartementet og gis til fylkeskommunene som rammeoverføringer, og at kollektivmidler og veimidler skal samles slik at fylkeskommunene skal få muligheten til å se vei og kollektivtransport i en helhet, et meget godt forslag, og derfor blir SVs forslag om at det bør utarbeides differensierte kollektivstandarder for kollektivtransport både i storbyene, mellom regionene og i distriktene, helt riktig. Jeg beklager at flertallet ikke var med på akkurat denne løsningen og disse presiseringene i innstillingen.




Til slutt: Representanten Hans. R. Kjæstad og representanten May Britt Vihovde prøvde tidligere i dag å belære SV i hvordan man skal prioritere. Det samme har vel egentlig også statsråden vært inne på: Vi kan ikke bare bruke mer penger. Sannheten er at SV og Regjeringen har prioritert forskjellig. Vi bruker ikke mer penger, men Regjeringen har gjort skattelette til en hovedsak – i år 1,5 milliarder kr i skattelette til de 80 rikeste i landet. Vi vil bruke mer penger på andre områder. Vi vil bruke mer penger på jernbane, på kollektivtransport. Det er forskjellen på SV og Regjeringen.




 Det er grunn til å glede seg over at historiens første kollektivmelding blir vedtatt i løpet av kvelden med brei oppslutning fra Stortinget. Før jeg går inn på noen konkrete punkter i meldingen, vil jeg gjerne kommentere litt av formiddagens debatt.




Det overrasket at Arbeiderpartiets hovedtalsmann, Bjørgulv Froyn, i en replikkveksling sa at det var «absurd å diskutere historien», når han sjøl brukte store deler av sitt innlegg til å overøse Kristelig Folkeparti med vår tvilsomme historie på området. Representanten Heidi Sørensen fra SV bad oss i en replikkveksling strekke hender til hverandre for sakens skyld, samtidig som også hun brukte mye av taletiden til den samme øvelse. Jeg har lært at det gir liten virkning å kaste stein når man sjøl sitter i glasshus.




Det er nettopp med utgangspunkt i våre løfter og Regjeringens vilje til å satse på kollektivtransport at denne meldingen foreligger. Andre regjeringer har ikke maktet å få fram noe tilsvarende. Nå kan det tvert imot etter mitt skjønn se ut som om – som det også har vært sagt av andre i debatten – SV, Arbeiderpartiet og Senterpartiet med sine budsjettoppbindinger i samarbeid med Fremskrittspartiet kan velte hele kollektivsatsingen, til stor glede for nettopp Fremskrittspartiet.




Så til noen moment i saken.




Først og fremst er dette en storbymelding, og den tar først og fremst for seg problemene med kollektivtransporten som vi har i storbyene. Men kollektivtransport i distriktene er også berørt. Det er snakk om å skape sterke bo- og arbeidsmarkedsregioner, noe som vi er enige om i Stortinget, og da vet vi at jernbane, regionale flyruter, busser, hurtigbåter og ferjer er viktig for distriktene.




Jeg vil understreke at den regionale flytrafikken for første gang blir omtalt som kollektivtrafikk i denne meldingen. Jeg kan vise til flyplasser i Finnmark, der 50 pst. av befolkningen faktisk bruker fly i løpet av en måned. Men her har vi et problem, nemlig at vi må få prisene ned også på flytjenestene. Det får vi komme tilbake til ved neste anledning.




Så er jeg glad for at Nordlandsbanen er nevnt som en av de fire hovedstrekningene i landet. Det vil bety mye for prioriteringen av midler – ikke minst fordi Nordlandsbanen er en viktig godsbane.




 NSB mener at Jernbaneverket trenger om lag 8 milliarder kr i investeringsmidler utover rammen i transportplanen for å opprettholde et tilfredsstillende tilbud bl.a. på langdistansestrekninger. Langdistansestrekningene er et viktig tilbud til distriktene. Det er utrolig viktig for persontrafikken, og ikke minst for godstrafikken.




Arbeiderpartiet mener det er all grunn til å vurdere om jernbanen i årene framover trenger mer penger til investeringer enn det Regjeringen legger opp til i denne meldingen.




Arbeiderpartiet er også skeptisk til det foreliggende forslaget om å innføre anbud på drift av jernbanetransport. NSB kan bli svekket som redskap i samferdselspolitikken hvis kommersielle aktører overtar lønnsomme ruter og oppruster strekninger.




NSB vil også i framtiden ha ansvaret for lokførerutdanningen, noe som medfører at andre, kommersielle aktører må dele de økonomiske kostnadene for en slik utdanning.




Vi vil også peke på de betydelige sikkerhetsmessige utfordringer som flere operatører på linjen vil skape. Vi forutsetter derfor at Regjeringen uansett kommer tilbake til Stortinget med tilfredsstillende forslag til løsninger, f.eks. når det gjelder sikkerhet og lokførerutdanning.




Av miljø- og sikkerhetshensyn er det viktig å overføre så mye av godstransporten som mulig fra vei til bane og til sjø. Den foreliggende meldingen inneholder i liten grad tiltak som vil bidra til dette. Vi er derfor glade for at flertallet mener at det bør utarbeides en klarere strategi for en mer miljøvennlig transport av gods i forbindelse med arbeidet med Nasjonal transportplan 2006-2015.




Arbeiderpartiet støtter innføringen av incentivordningen som belønner fylkeskommuner som oppnår en målrettet vekst i kollektivtransporten i byområder. Vi er imidlertid bekymret for at forskjeller i økonomisk handlefrihet mellom fylkeskommunene vil kunne føre til at fylkeskommuner ikke har mulighet til å iverksette nødvendig kollektivsatsing som kan utløse belønning. Denne regjeringens opplegg for kommuneøkonomien skaper dessuten en betydelig tvil om fylkeskommunene får tilstrekkelig finansiering i bunnen til å kunne iverksette en storstilt kollektivsatsing. Regjeringen bør derfor vurdere innretningen av ordningen nøye for å sikre at alle har mulighet til å satse på kollektivtrafikk der det er mulig.




 Opprinnelig hadde jeg tenkt å begynne dette innlegget med en litt personlig innfallsvinkel og fortelle eventyr om hvordan det er å bruke jernbane på det sentrale Østlandet. Men etter først å ha lest Nasjonal transportplan og så sett på det bevilgningsnivået til jernbanen som det faktisk legges opp til, har jeg skjønt at når det gjelder eventyrfortelling, må jeg bare bøye meg i støvet. Dermed tror jeg at jeg skal velge en litt mer saklig innfallsvinkel.




Men like fullt litt om hvordan det føles å kjøre tog på Østlandet:




Jeg er altså fra Akershus. Jeg har bodd på Ås de siste årene. Det er omtrent en halvtime fra Oslo. Man skulle tro at Ås var et av de stedene der det kanskje skulle være greit å bruke tog. I hvert fall når toget er i rute, noe det aldri er, går det faktisk fremdeles fortere å ta tog til byen enn det gjør å kjøre bil. Problemet er at folk ikke får plass. Hvis man er så heldig å være fra Ås, kan man kanskje få være med toget i rushtiden. Kommer en på på Ski, kan en egentlig bare glemme det. Hvis en er veldig heldig, får en ståplass nederst i trappa. Kommer en på på Kolbotn – jeg vet ikke, jeg tror folk der kanskje har gitt opp å prøve å gå på toget, det er ikke så mange som prøver å åpne dørene for å se om de kan komme seg inn.




Den satsingen på jernbane som det legges opp til også i denne kollektivmeldingen, er altså en satsing som får mennesker som er mer enn gjennomsnittlig miljøbevisste, som virkelig ønsker å ta tog, som ikke ønsker å ha privatbil, til å si: Siri, dette går ikke, vi kan ikke kjøre tog, det er ikke plass til oss, vi får ikke være med. De har for lengst vent seg til at det ikke er sitteplass. Og bare for å unngå misforståelser: Det er ikke det det dreier seg om. Men ikke engang et lite håp om kanskje å være sikker på at man i hvert fall får en ståplass om morgenen, klarer vi her i Stortinget å gi folk i det sentrale østlandsområdet, kanskje det området som skulle være best egnet til bruk av jernbane i kollektivtrafikken.




Så fikk man i Nasjonal transportplan opprinnelig inn noen tanker om et nytt dobbeltspor mellom Oslo og Ski. Det ville kanskje bidratt til å løse problemene. Men det er bare å registrere at de pengene som skal til for å løse problemet, kommer ikke. Ordene er på plass, men hvis det skal ta så lang tid som det ser ut til nå, før også pengene kommer på plass, vil man sannsynligvis ha avlært enhver som ønsker å være miljøvennlig, å bruke kollektivtransport i Akershus innen de kommer.




 Presidenten gjør oppmerksom på at presidenten har tatt på seg skjørt. Presidenten håper at det kanskje kan hindre neste taler i å kalle presidenten «herr president». To av talerne har kalt presidenten for «herr president».




 President! Jeg vil i denne delen av debatten bare rette oppmerksomheten mot at Regjeringen ønsker å legge til rette for at det blir opprettet flere ekspressbussruter. Hensikten med dette er en liberalisering for å legge til rette for et samlet sett bedre rutetilbud for publikum. Dermed kan kollektivtransporten bli i stand til å styrke sin stilling i konkurranse med privatbilen. Ordningen med behovsprøving ved tildeling av løyve for drift av ekspressbussruter vil foreløpig bli opprettet for at myndighetene skal kunne se kollektivtransport i et overordnet perspektiv.




Det har under debatten kommet fram en stor grad av enighet om å øke oppmerksomheten og satsingen på ulike kollektivtjenester. SV har også i denne saken tatt til orde for betydelig økte økonomiske rammer, men dette har vi etter hvert lært oss å leve med. En blir imidlertid forundret når en i Dagsavisen i dag kan lese at NSB-ledelsen, ved Arne Wam, framsetter dødslisten over banestrekninger som kan bli nedlagt. Jeg trodde faktisk at det er Stortinget som bestemmer tjenestetilbudet ved kjøp av tjenester i NSB – nå og i framtiden.




Vi ønsker å få fram mer transport for hver krone. Kollektivtrafikken skal bli så effektiv og god som mulig, og de som skal ha transporttjenester, er ikke opptatt av eierformen, men av at tog, fly og buss går til riktig tid. Publikum vil ha framkommelighet og service for pengene, og de viktigste elementene for å få til dette er pris, hurtighet, kvalitet og regularitet. Vi vil derfor øke satsingen på kollektivtrafikken. Kristelig Folkeparti ønsker å ha miljø og menneske i sentrum.




 Å styrke kollektivtrafikken handler om å legge om samfunnet i ei mer miljøvennlig retning, bl.a. fordi økt privatbilisme fører til økte utslipp av klimagasser. Å styrke kollektivtrafikken handler også om å skape bedre miljø i byer og tettsteder, for det er først og fremst i byene at privatbilismen fører til lokale miljøproblemer, knyttet til f.eks. forurensning og støy.




Et bredt flertall peker i denne innstillinga på at kommunene har en sentral rolle når det gjelder å sikre ei miljøvennlig utvikling av transportmønsteret. En kommune som ønsker å ta et slikt lokalt ansvar, er Tromsø kommune. I Tromsø har man i mange år hatt en egen lokal bensinavgift på toppen av de avgiftene som vi krangler om her i Stortinget. Den avgiften har vært brukt til Tromsøpakke 1 for å bedre framkommeligheten i Tromsø, bl.a. gjennom utbygging av tunneler inne i Tromsøya. Nå jobbes det med Tromsøpakke 2. Når jeg mener at den må nevnes i dag, er det fordi Tromsøpakke 2 er helt i tråd med målene om økt satsing på kollektivtrafikk og en bedre miljøpolitikk, mål som Regjeringa i alle fall framholder i sine innlegg og i sine festtaler. Mens Tromsøpakke 1 hadde ei fordeling med 80 pst. til veger, er forslaget i Tromsøpakke 2 at kun 20 pst. skal gå til veger, mens 80 pst. skal gå til kollektivtrafikk og myke trafikanter. Her ønsker altså Tromsøs innbyggere å bruke penger fra en bensinavgift direkte til kollektivtrafikk og trafikksikkerhet for fotgjengere og syklister. Det må jo være musikk i ørene for en statsråd. Men det er en viktig forutsetning her, og det er at også staten stiller opp. I et treminuttersinnlegg kan jeg ikke gå inn i hele saken, men det er tre ting som jeg vil ta opp i dag.




For det første: I Tromsø har Høyre og Fremskrittspartiet engasjert seg mot Tromsøpakke 2. Jeg håper inderlig at den høyredominerte regjeringa kan trosse sine egne i denne saken og heller ikke la Fremskrittspartiet bestemme Regjeringas politikk.




For det andre: Når Regjeringa forhåpentligvis sier ja – og etter det jeg forstår, kan det komme ei sak til Stortinget neste vår – bør Regjeringa sørge for at staten bidrar langt mer i spleiselaget. Slik som det ligger an nå, er det statlige bidraget på kun om lag 30 pst., altså en lokal egenandel på 70 pst. I Tromsøpakke 1, da hovedsatsinga var vegbygging, var den statlige andelen langt større. Kommunestyret i Tromsø vedtok for øvrig onsdag for to uker siden at den totale ramma bør økes til 600 mill. kr.




For det tredje må også Regjeringa si ja til at inntekten fra bensinavgiften, som kan sammenliknes med bompenger andre steder i landet, kan brukes på andre tiltak enn vegutbygging, f.eks. kollektivtrafikk.




Det er mye bra i Tromsøpakke 2. Det er ei satsing som burde være helt i partiet Venstres ånd. Jeg vil derfor utfordre statsråden til å engasjere seg personlig i denne saken. I et godt samarbeid med den politiske ledelsen i Tromsø kommune kan vi gjennom denne saken både styrke satsinga på kollektivtrafikken og legge til rette for et bedre bymiljø i en kommune som tar et stort ansvar også lokalt.




 Stortingsrepresentanter tror gjerne at de kjenner Oslo. Men jeg vil driste meg til å si at den måten de fleste stortingsrepresentantene kjenner Oslo på, er fra spaserturen gjennom Slottsparken, fra Grønnegate og ned Karl Johan til stortingsbygningen. Det tror jeg er en riktig og god beskrivelse. Hadde det vært en fullsatt sal, skulle jeg gjerne stilt spørsmålet, bedt om en håndsopprekning, og spurt om hvor mange i denne sal det var som hadde tatt både buss og T-bane opp og ned gjennom Groruddalen. Jeg ser én representant her, men han representerer også Oslo, så det skulle bare mangle.




Grunnen til at jeg sier dette, er følgende: Groruddalen er et sted der det bor omtrent 120 000 mennesker. Groruddalen ville vært en av Norges absolutt største byer hvis den hadde vært en egen by. Det er den ikke. På grunn av at så mange stortingsrepresentanter sjelden eller aldri beveger seg opp og ned gjennom Groruddalen, blir Groruddalen sjelden lagt merke til av representantene. Sjelden får Groruddalen den plasseringen i samferdselspolitikken som den fortjener. Hver dag reiser det omtrent 575 000 mennesker til og fra eller internt i Groruddalen. Man har enorme støyproblemer, man har enorme støvproblemer, og man har en luftforurensning som er like stor på kjipe vinterdager som i London.




Groruddalen er mulighetenes dal. Groruddalen er det stedet der det kan bygges ut flest boliger, og det stedet som kan løse Oslos boligproblemer. Det er et enormt potensial når det gjelder å få til en forbedring av hele infrastrukturen, men det forutsetter at man satser på Groruddalen. Derfor mener SV at Stortinget må få seg forelagt en skikkelig tiltakspakke for Groruddalen, som innebærer en satsing på kollektivtrafikk, som innebærer en satsing på opprusting, og som gjør at Groruddalen vil bli et supert sted å leve i tiden som kommer.




Da vil jeg gjerne trekke en parallell, for det er altså sånn at den satsingen som bør finne sted i Groruddalen i perioden som kommer, bør være minst på størrelse med den satsingen som ble gjort på miljøbyen Gamle Oslo. Da vil vi kunne ha mulighet for å få til at alle de målsettingene som vi setter når det gjelder luftkvalitet, støy og kollektivtrafikk – som det snakkes om på en varm og fin måte – kommer osloborgerne til gode, og at vi får et bra sted – en enormt flott groruddal i årene som kommer.




 Stortingsmeldingen om kollektivtransport er på mange måter en bra melding. Meldingen inneholder imidlertid lite om ferjer og ferjetransport.




Som kjent er ferjer fortsatt et svært viktig kollektivt transportmiddel langs kysten. Selv om ferjer og ferjesamband kan være behandlet i andre saker og sammenhenger, føler jeg at ett spesielt prosjekt er så viktig for den regionen som jeg selv kommer fra, at jeg ønsker å ta det opp her og nå. Det gjelder et ferjesamband over fylkesgrensen mellom Møre og Romsdal og Sør-Trøndelag, som egentlig kan karakteriseres som et utviklingsprosjekt for et stort kystdistrikt.




Dagens forbindelse mellom Hitra og Nordmøre bør avløses og flyttes til kortest mulig strekning over Trondheimsleia, og da mellom Hitra i Sør-Trøndelag og Aure i Møre og Romsdal. At det naturlig nok bør bli et samband betjent med «gassferje», håper jeg de fleste vil mene når en vet at ferjeleiet vil bli plassert nært opp til Tjeldbergodden i Aure – gassknutepunktet Tjeldbergodden.




Denne nye forbindelsen vil uten tvil være et svært viktig virkemiddel for å skape ytterligere vekst i næringslivet. I det hele tatt vil det dreie seg om en skikkelig tilrettelegging for å utvikle en større og mer attraktiv bo- og arbeidsmarkedsregion på kysten i Midt-Norge.




Jeg tillater meg å henstille til samferdselsministeren å bidra til at denne forbindelsen blir satt på kartet som et framtidig riksveiferjesamband så snart som mulig, og at den bør være etablert senest på det tidspunktet da det planlagte Imarsund-prosjektet mellom Aure og Tustna på Nordmøre er utbygd. Resultatet vil være et betydelig bedre kollektivtransporttilbud som vil bidra til en positiv samfunnsutvikling i en stor region i Midt-Norge.




 Jeg har merket at statsråden hjertelig inviterer til en videre satsing på kollektivtrafikken.




Vel, ikke mye hjertelig der jeg kommer fra, og ingen videre satsing heller – det er full stopp! Jeg tror statsråden vet hvilken strekning og hva jeg snakker om, og forhåpentligvis har statsråden også litt dårlig samvittighet for at det står så dårlig til der, nemlig på Vestfoldbanen. Bilene som kjører den strekninga, bruker fjerde eller femte generasjon vegbaner, mens togene bruker første generasjon skinner, fra 1881. Det vet statsråden fra før, så det trenger jeg vel egentlig ikke å gjenta.




Det bygges på E18 – den er ferdigstilt nå – og hvis jeg hadde husket å fornye førerkortet mitt for noen år siden, hadde jeg garantert tatt bilen i stedet for å bruke toget, til tross for at jeg egentlig foretrekker å bruke tog. Det er jo mye mer behagelig. Jeg kan få jobbet på toget, og det er miljøvennlig, ikke minst – egentlig har toget alle fordeler. Det er bare ett problem, og det er at man får høyt blodtrykk av å kjøre tog, fordi det er så mange forsinkelser, det tar så lang tid, og man får heller ikke sitte. Når statsråden snakker om at det er viktig å gi ungdom gode reisevaner og sette ned prisene for ungdom, så hjelper det ikke når de ser med egne øyne – de klarer å tenke sjøl – at dette ikke er noe godt alternativ til bil. Altså: Jeg tar lappen i stedet.




Jeg syns det blir en selsom opplevelse å sitte i salen og høre representanter fra Arbeiderpartiet og fra Samarbeidsregjeringa diskutere og krangle om hvem som egentlig har skylda for at det står så dårlig til rundt omkring når det gjelder kollektivtrafikken. For folk flest er det uinteressant og revnende likegyldig. De er interessert i at noe skjer.




Statsråd Skogsholm sier at det man gjør, er bare å videreføre det regjeringa Stoltenberg har gjort. Har ikke denne regjeringa et høyere ambisjonsnivå enn det regjeringa Stoltenberg hadde, burde jo egentlig statsråden holde det for seg sjøl. Det er ikke noe offentligheten burde høre om, hvis vi da ønsker at folk skal ha tiltro til at vi faktisk ønsker det beste for kollektivtrafikken.




I Vestfold, som jeg kommer fra, har det vært et stort problem at Kristelig Folkeparti gang på gang har sagt at man skal satse på Vestfoldbanen, for folk vil jo gjerne tro det vi sier. Men når det viser seg i praksis at så ikke skjer, at Nasjonal transportplan egentlig bare er en blekke med ord og ikke følges opp i praksis i statsbudsjettet, blir det direkte pinlig. Det skaper politikerforakt, og det mener jeg er farlig. Da kan man heller kutte ut de fine orda, og så kan man heller være mer realistisk med hensyn til hva man mener med satsing.




 Det er mange spørsmål som reises knyttet til hva kollektivtrafikk er, og til hva slags satsing som er nødvendig rundt om i landet. Representanten Sørensen spurte: Hva er ambisjonsnivået?




Jeg har lyst til å understreke en gang til at kollektivmeldingen er et ekstra løft til storbyene. Det er det satsingen handler om. Det er snakk om økte midler og om et ekstra løft sett i forhold til de miljø- og helseproblemene som primært er et storbyproblem, og det er snakk om å satse på studentrabatt. Det er viktig at vi har klart for oss at det fins to typer kollektivpolitikk. Den ene er for storby og den andre er generelt for landet for øvrig.




Jeg har lyst til å oppsummere en del av det som ligger i meldingen nettopp når vi snakker om jernbanen. Ja, vi må ha penger, men det går også an å ta andre grep underveis.




Bare for å vise hva som ligger i meldingen: Det er et flertall for målrettet satsing på de største byene, og det er tilslutning til kvalitetsløft for kollektivtrafikken, som nå må prioriteres foran generelle takstreduksjoner. Det er også tilslutning til forslaget om å opprette incentivordninger som belønner byer som får til overgang fra bruk av privatbil til bruk av kollektivtransport, og det er tilslutning til å se på kollektivtrafikk som miljøpolitisk virkemiddel. Det er et flertall for kombinasjon av bedre kollektivtransport og lokale trafikkregulerende tiltak – pisk og gulrot – og det er et flertall for å satse på jernbanen, der jernbanen har sine største fortrinn. Jeg har merket meg at det er et flertall som tar opp dette med transport av gods, og det er midt i blinken i forhold til det arbeidet vi holder på med når det gjelder Transportplanen. Det er et flertall for ungdomsrabatt, også for lærlinger, og dette ønsker jeg å følge opp. Det er et flertall for forsøk med mer myndighet til byene, det er et flertall for en mer liberal ekspressbusspolitikk, det er et flertall for kvalitetskontrakter, og det er også et flertall for anbudsutsetting på enkelte togstrekninger. Dette bildet gir oss en indikasjon på hvor vi ønsker å gå. Dette gir oss en vei å gå for å oppfylle de ambisjonene vi har.




Jeg har hørt at en forsker fra Transportøkonomisk institutt har omtalt denne kollektivmeldingen i meget gode ordelag, og sagt at sett i et internasjonalt perspektiv er det som ligger her, meget spennende.




Kjell Engebretsen hadde her overtatt presidentplassen.




 Jeg registrerer at representantene Jan Sahl og Odd Holten fra Kristelig Folkeparti ikke liker å bli minnet på valgløftene. Jeg kan komme med den lovnaden til dem at jeg aldri skal være den som skal gå tilbake og snakke om historien, om hva vi gjorde og ikke gjorde i forrige periode, men de kan være meget sikre på at valgløftene skal jeg gjenta og gjenta, slik at vi er helt sikre på dem. Dette gjelder spesielt for representanter som finner det opportunt å stå på talerstolen og belære oss andre i budsjettdisiplin. Da jeg stod på Karl Johan og ikke kunne love 25 pst. reduksjon til all kollektivtransport, hadde vi også budsjettdisiplin i valgkampperioden. Det tror jeg kanskje er en dyd, og det er viktig å legge seg på minne.




Det overrasker meg at representanten Odd Holten er forbauset over oppslaget i Dagsavisen i dag. Som saksordfører regner jeg ellers med at han har lest både innstillingen og det vi har jobbet med, meget nøye. I innstillingen har vi en liten mindretallsmerknad som omfatter nettopp dette punktet som handler om at Regjeringen foreslår å gi NSB BA mulighet til å legge ned hele eller deler av persontogtransporten dersom togtransporttilbudet ikke kan møte konkurransen fra ekspressbusstilbudet. Hvis det er riktig at Holten mener det han faktisk sa i stad om at dette ansvaret fortsatt skal ligge på Stortinget, hvorfor hoppet han ikke inn og laget flertall her? Da hadde det vært slik. Jeg håper nå at det er det Holten sa i denne debatten som gjelder, og ikke det han dessverre glemte å lage flertall for da vi behandlet denne meldingen i komiteen.




Så til slutt: Jeg er enig med statsråden i at det står mye bra i denne meldingen. Alt det som er bra som står i denne meldingen, har vi da også vært med på å sikre flertall for. Det mest spennende er incentivordningen. Jeg håper vi får gjort det slik at vi kommer i gang med et lite såkorntilskudd neste år, slik at kollektivselskapene får noen penger å bli gode for. Det som er nest viktigst, er at vi får et eget samordningsorgan for kollektivtransporten i Østlandsområdet. Det trenger vi – det må vi ha – hvis vi skal løse noen av de store utfordringene vi står overfor.




Jeg er skuffet over at man ikke tok større organisatoriske grep, men jeg håper at dette ikke er siste gangen vi behandler kollektivtransporten i sin bredde. Jeg håper at vi også ved senere runder kan oppleve at man har engasjement for kollektivtransporten, slik at det blir riktig som statsråden sier, at det egentlige slaget skal stå i budsjettrundene.




 Bare nokre få kommentarar på slutten. Det er tydeleg at det er sårt for einskilde at eit fleirtal vil ordna opp i barnehagepolitikken i dette landet, slik at foreldre kan vera sikre på barnehageplassar til ein anstendig pris. Det er veldig påfallande at dei 5 milliardane til det er så frykteleg mykje pengar at det vil sprengja alle rammer. Då Arbeidarpartiet og Regjeringa i går eller i forgårs vart samde om ei ramme på 118 milliardar kr når det gjeld forsvar, då var det visst ikkje så farleg med rammene. Eg skjønar ikkje heilt at det er så farleg å bruka pengar til barnehagar, og heller ikkje at det er så farleg å laga forlik. Det har for så vidt representanten Sahl sitt parti vore med på når det gjeld kontantstøtta, som har bunde opp løyvingar i mange år. Så kvifor det skal vera så mykje meir uansvarleg no, det skjønar ikkje eg.




Så er eg samd med representanten Thorkildsen i at me no må sjå framover. Me snakkar mest om kva me skal få til framover. No må me seia frå om det me skal gjera, og gjera det som me seier me skal gjera, i neste runde. Eg får ei underleg kjensle av at statsråden eigentleg ikkje kjem med dei pengane til hausten som me står her og snakkar om i dag. No snakkar ho mest som om det skulle vera Stortinget som lagar budsjett. Men det er altså statsråden sitt hovudansvar å koma til Stortinget og følgja opp det som fleirtalet har sagt, og då skal me vera der for å følgja opp. Det er ikkje slik at statsråden kan koma med lite og satsa på at Stortinget plussar på. Det er ein situasjon i dette stortinget som gjer at det er nokre som vil trekkja den galne vegen.




Ein annan ting eg òg skulle ynskt at statsråden gjorde, i tillegg til å koma med dei pengane som ho no går inn for skal liggja der dei tre resterande åra av denne perioden, var at ho fekk Regjeringa med seg på å sjå til venstre. Det nyttar ikkje for Regjeringa å gå til Framstegspartiet for å få meir pengar til tog og til kollektivsatsing. Då vert det kraftig mykje mindre.




No vonar eg at me i hop kan sjå kvarandre, og ikkje minst fyrst og fremst sjå veljarane, i augo til hausten, og at me gjer det då som me lovar no.




 Flere har ikke bedt om ordet til sak nr. 8.

(Votering, se side 3111)





                    

 Under debatten er det satt
fram 14 forslag. Det er

forslag nr. 1, fra Bjørgulv
Froyn på vegne av Arbeiderpartiet, Sosialistisk Venstreparti
og Senterpartiet

forslagene nr. 2 og 3, fra Bjørgulv Froyn på vegne
av Arbeiderpartiet og Sosialistisk
Venstreparti

forslag nr. 4, fra Bjørgulv Froyn på vegne
av Arbeiderpartiet

forslagene nr. 5-14, fra Heidi Sørensen på vegne
av Sosialistisk Venstreparti.

Det voteres først over forslagene
5-14, fra Sosialistisk Venstreparti.

Forslag nr. 5 lyder:

«For
satsingen på kollektivtrafikk i byområdene legges
følgende målsettinger for transportmiddelfordelingen
til grunn:

1.	Andelen reiser
foretatt med bil må ikke overskride 40
pst.

2.	Andelen reiser foretatt kollektivt
bør være mellom 15-35 pst.

3.	Andelen reiser foretatt med sykkel eller
gang bør være mellom 25-50
pst.»

Forslag nr. 6 lyder:

«Stortinget
ber Regjeringen legge helse- og miljøfaglige kriterier
til grunn for revideringen av luftkvalitetsforskriftene. De nye
forskriftene må også inneholde krav om at alle
nye prosjekter/tiltak som vil øke luftforurensningen
i allerede belastede områder, ikke kan gjennomføres
uten kompenserende tiltak.»

Forslag nr. 7 lyder:

«Stortinget
ber Regjeringen i forbindelse med statsbudsjettet for 2003 komme
tilbake med en plan for hvordan klimautslippene fra samferdselssektoren
effektivt kan reduseres.»

Forslag nr. 8 lyder:

«Stortinget
ber Regjeringen komme tilbake med forslag til en introduksjonsbevilgning
til den lokale kollektivtransporten på 200 mill. kroner
i forbindelse med forslaget til statsbudsjett for 2003.»

Forslag nr. 9 lyder:

«Stortinget
ber Regjeringen flytte overføringene til lokal kollektivtrafikk
fra Kommunal- og regionaldepartementets budsjett og over til Samferdselsdepartementets
budsjett, og gis som rammeoverføring
til fylkene. Det må settes krav om tilbakerapportering
om bruk av midlene fra fylkene.»

Forslag nr. 10 lyder:

«Stortinget
ber Regjeringen komme tilbake til Stortinget i forbindelse med statsbudsjettet
for 2003 med en plan for opptrapping av infrastrukturtiltakene på jernbanen
i tråd med Satsingsscenariet.»

Forslag nr. 11 lyder:

«Stortinget
ber Regjeringen fremme en melding om kollektiv godstrafikk
første halvår i 2003.»

Forslag nr. 12 lyder:

«1.	Stortinget ber Regjeringen innlede
et samarbeid med Oslo kommune om å ruste
opp T-banen i Oslo til Metro-standard.

2.	Statens bidrag i dette arbeidet bør
i perioden 2002- 2005 være på 1 mrd.
kroner.»

Forslag nr. 13 lyder:

«I forbindelse
med statsbudsjettet for 2003 innføres det en tilskuddsordning
for tiltak som kan legge til rette for at bildelingsordningen kan
spres til nye grupper. Tilskuddsordningen må omfatte informasjons-
og markedsføringstiltak, og tiltak knytta til videreutvikling
av infrastruktur i bildelingsordninger.»

Forslag nr. 14 lyder:

«Stortinget
ber Regjeringen komme tilbake til Stortinget med forslag til kvalitetskrav
for kollektivtilbudet (kollektivnormaler).»

Votering:

Forslagene fra Sosialistisk Venstreparti ble med 85 mot
15 stemmer ikke bifalt.

(Voteringsutskrift kl. 19.28.54)

 Det voteres så over
forslag nr. 4, fra Arbeiderpartiet. Forslaget lyder:

«Stortinget
ber Regjeringen i forbindelse med forslaget til statsbudsjett for
2003 å legge fram en forsøksordning
om å la byer og byområder selv motta
de statlige tilskuddene til kollektivtrafikk.»

Votering:

Forslaget fra Arbeiderpartiet
ble med 74 mot 26 stemmer ikke bifalt.

(Voteringsutskrift kl. 19.29.17)

 Det voteres så over
forslagene nr. 2 og 3, fra Arbeiderpartiet
og Sosialistisk Venstreparti.

Forslag nr. 2 lyder:

«Studentrabatten
på NSB, Nord-Norgebussen og Hurtigruta
gjeninnføres fra 1. august 2002.»

Forslag nr. 3 lyder:

«Stortinget
ber Regjeringen, så raskt som mulig og senest i vårsesjonen
2003, legge fram en tiltakspakke for å redusere luftforurensningen
og øke kollektivandelene i Groruddalen.»

Votering:

Forslagene fra Arbeiderpartiet
og Sosialistisk Venstreparti ble med 60 mot 40 stemmer ikke
bifalt.

(Voteringsutskrift kl. 19.29.44)

 Det voteres så over
forslag nr. 1, fra Arbeiderpartiet, Sosialistisk Venstreparti og
Senterpartiet. Forslaget lyder:

«Stortinget
ber Regjeringen komme tilbake til Stortinget i forbindelse med statsbudsjettet
for 2003 med forslag om å innføre skole- og studentrabatt
på 50 pst. fra 1. januar 2003.»

Votering:

Forslaget fra Arbeiderpartiet, Sosialistisk Venstreparti og
Senterpartiet ble med 54 mot 46 stemmer ikke
bifalt.

(Voteringsutskrift kl. 19.30.06)

Komiteen hadde innstillet:

I

Stortinget ber Regjeringen foreta en vurdering
av en samordning av alle rabatter
rettet mot ungdom, elever, ulønnede lærlinger
og studenter med sikte på å etablere mest
mulig enhetlige rabattordninger.

 Presidenten regner med at Fremskrittspartiet
vil stemme imot.

 (fra salen): Vi stemmer for.

Votering:

Komiteens innstilling bifaltes enstemmig.

Videre var innstillet:

II

St.meld. nr. 26 (2001-2002) – om bedre
kollektivtransport – vedlegges protokollen.

Votering:

Komiteens innstilling bifaltes enstemmig.


                    
                    

