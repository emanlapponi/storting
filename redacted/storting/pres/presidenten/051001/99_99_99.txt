 Jeg ber da sekretæren i forrige storting, Signe Øye, om midlertidig å fungere som Stortingets sekretær.




Fra Statsministerens kontor foreligger følgende brev til Stortinget, datert 30. september 2005:







«I statsråd for H.M. Kongen holdt på Oslo slott 30. september 2005 kl. 11 er bestemt:




Statssekretær Gunnar Kvassheim gis etter søknad avskjed i nåde fra embetet som statssekretær for statsminister Kjell Magne Bondevik.




Statssekretær Leif Helge Kongshaug gis etter søknad avskjed i nåde fra embetet som statssekretær for statsråd Lars Sponheim.




Statssekretær Hans Olav Syversen gis etter søknad avskjed i nåde fra embetet som statssekretær for statsråd Laila Dåvøy.




Statssekretær Elisabeth Aspaker gis etter søknad avskjed i nåde fra embetet som statssekretær for statsråd Ansgar Gabrielsen.»




Presidenten foreslår at det refererte brevet vedlegges protokollen – og anser det som vedtatt.




Det vil bli foretatt navneopprop av representantene. Presidenten gjør oppmerksom på at første representant for hvert valgdistrikt skal levere fullmakten fra riksvalgstyret til presidenten etter hvert som de blir ropt opp.




Det ble deretter foretatt opprop av representantene.




Følgende representanter var fraværende:




9. representant for Hordaland fylke, Ågot Valle, 12. representant for Hordaland fylke, Hilde Magnusson Lydvo, 13. representant for Hordaland fylke, Rune J. Skjælaaen, 2. representant for Møre og Romsdal fylke, Asmund Kristoffersen, 8. representant for Møre og Romsdal fylke, Leif Helge Kongshaug, 8. representant for Nordland fylke, Ivar Kristiansen, 13. representant for Oslo, Marianne Marthinsen, 12. representant for Rogaland fylke, Hallgeir H. Langeland, 1. representant for Nord-Trøndelag fylke, Bjarne Håkon Hanssen, 3. representant for Sør-Trøndelag fylke, Per Sandberg, 3. representant for Østfold fylke, Svein Roald Hansen, og 5. representant for Østfold fylke, Martin Engeset.




Representantene Asmund Kristoffersen, Ivar Kristiansen, Hallgeir H. Langeland, Bjarne Håkon Hanssen og Per Sandberg hadde forfall.




Fra de øvrige sju forelå permisjonssøknader (se nedenfor).




 Presidenten vil nå foreslå at den sist benyttede forretningsorden, med de endringer som ble vedtatt av Stortinget den 27. mai 2005, gjøres gjeldende. – Det anses vedtatt.




Det foreligger en rekke permisjonssøknader:










fra representantene Martin 

Engeset

, Svein Roald 

Hansen

, Rune J. 

Skjælaaen 

og Ågot 

Valle 

om permisjon i tiden fra og med 1. oktober til og med 14. oktober for å delta i De forente nasjoners 60. ordinære generalforsamling i New York







fra representanten Leif Helge 

Kongshaug 

om sykepermisjon fra og med 1. oktober og inntil videre







fra Arbeiderpartiets stortingsgruppe om fødselspermisjon for representanten Marianne 

Marthinsen 

i tiden fra og med 1. oktober til og med utløpet av Stortingets høstsesjon







fra Arbeiderpartiets stortingsgruppe om fødselspermisjon for representanten Hilde Magnusson 

Lydvo 

i tiden fra og med 1. oktober til og med 23. november







fra representanten Peter Skovholt 

Gitmark 

om permisjon i tiden fra og med 5. oktober til og med 14. oktober for etter invitasjon å delta i studietur med International Visitor Program, til USA.




Disse søknader foreslås behandlet straks og innvilget. – Det anses vedtatt.




Første vararepresentant for Vest-Agder fylke, Anne Berit 

Andersen

, oppholder seg for tiden utenlands og er av den grunn forhindret fra å møte på Stortinget.




Følgende vararepresentanter foreslås innkalt for å møte i permisjonstiden:




For Vest-Agder Fylke: Ingunn 

Foss




For Hordaland fylke: Audun Bjørlo 

Lysbakken

, Dag Ole 

Teigen

 og Sigrid Brattabø 

Handegard




For Møre og Romsdal fylke: Gunn Berit 

Gjerde




For Oslo: Truls 

Wickholm




For Østfold fylke: Thor Erik 

Forsberg 

og Ingjerd 

Schou




– Det anses vedtatt.




Audun Bjørlo Lysbakken, Dag Ole Teigen, Sigrid Brattabø Handegard, Gunn Berit Gjerde, Truls Wickholm, Thor Erik Forsberg og Ingjerd Schou er til stede og vil ta sete.




Valg av fullmaktskomite




 Det skal så velges fullmaktskomite. De foreslåtte medlemmer av fullmaktskomiteen er utpekt av stortingsgruppene, og forslaget er omdelt på representantenes plasser i salen. Dersom ingen har noe å innvende, voteres det på vanlig måte. I tilfelle avvikende forslag fremsettes, benyttes skriftlig votering. Det utlagte forslaget vil da bli benyttet som stemmeseddel.




– Ingen innvendinger er kommet mot denne fremgangsmåten, og den foreslåtte fremgangsmåte vil bli fulgt.




Som medlemmer av fullmaktskomiteen ble enstemmig valgt:




Bendiks H. Arnesen (A), Berit Brørby (A), Svein Flåtten (H), Trine Skei Grande (V), Carl I. Hagen (FrP), Siv Jensen (FrP), Asmund Kristoffersen (A), Ola T. Lånke (KrF), Marit Nybakk (A), Gunn Olsen (A), Rolf Reikvam (SV), Alf Ivar Samuelsen (Sp), Per Sandberg (FrP), Sonja Irene Sjøli (H), Lodve Solholm (FrP), Tor-Arne Strøm (A).





                    
                    
                    

