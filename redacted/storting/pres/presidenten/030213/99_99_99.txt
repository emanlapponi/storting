 Presidenten vil foreslå at utenriksministerens redegjørelse legges ut for behandling i et senere møte.




– Dette anses vedtatt.





                    
                    
                    

 Flere har ikke bedt om ordet til sak nr. 2.





                    

 Det blir replikkordskifte.




 Eg takkar for alt skryt.




Det vi er einige om, er at dette er eit alvorleg problem, og at det hastar, så no bør vi jobbe vidare med det. Eg går ut frå at statsråden uoppfordra og i så mange høve og samanhengar som mogleg vil kome tilbake til dette problemet. Eg har berre lyst til å spørje om ho kan bekrefte at ho både i utgreiingar og i alle andre samanhengar uoppfordra vil kome tilbake og halde Stortinget orientert om kvar saka står, for den er svært viktig.




 Jeg er helt enig med representanten i at dette er meget viktig. Vi er tre statsråder som har hver vår del av ansvaret for oppfølgingen på dette området. Og jeg vil klart si at vi ikke trenger å bli halt til Stortinget for å snakke om et spørsmål som dette. Vi vil selvfølgelig holde Stortinget orientert. Utenriksministeren vil holde Stortinget orientert om de internasjonale multilaterale sider av oppfølgingen som han har ansvar for, jeg vil selvfølgelig gjøre det på mitt område, og Børge Brende vil gjøre det i forhold til det multilaterale engasjementet på miljøområdet.




Når det gjelder utviklingssamarbeidet, kan jeg jo bare si til representanten Jacobsen at dersom han også kan sørge for at jeg kan komme og holde en utviklingspolitisk redegjørelse i Stortinget, vil jeg mer enn gjerne bruke mye av tiden til å snakke om dette spørsmålet.




 Flere har ikke bedt om ordet til replikk.




Flere har heller ikke bedt om ordet til sak nr. 3.





                    

 Bjørn Jacobsen har hatt ordet to ganger og får ordet til en kort merknad.




 I Noreg var vi så heldige at vi fekk demokrati før vi bl.a. fann olja. Vi hadde ein struktur på plass. Det vi ser mange stader i verda, er at ein ikkje har demokratiet på plass, ikkje den strukturen for å ta imot ein masse oljerikdomar, for ikkje å snakke om å ta imot ein masse lån. Den vanlege mannen i gata, den vanlege kvinna som driv jorda, er faktisk ikkje med og definerer behovet for lån. Men så får ein lån, ein skal betale det tilbake, og så klarer ein ikkje det. Mitt spørsmål til statsråden er: Ser ho noka moglegheit for å ordne på det, altså at låna blir gjevne meir etter dei behova som vanlege folk har, ikkje nødvendigvis alltid etter behova til dei som sit med makta i dei ulike landa?




 Det er et stort paradoks representanten Jacobsen her påpeker, som ikke er enkelt å løse. I de landene som er gjenstand for oppbygging etter konflikt, altså land som kommer ut av konflikt, har det i en del tilfeller vært udemokratiske og relativt autoritære regimer som har stått bak konfliktene som fattige mennesker lider under. Når nye regjeringer overtar, er det viktig at de ikke blir sittende med regningen for det de tidligere regimer gjorde . I denne sammenheng har vi tatt et initiativ i Paris-klubben og internasjonalt for å adressere det vi kan kalle spesielle vilkår for postkonfliktland. Det adresserer nettopp det problemet som representanten er inne på, at vi må forsøke å bidra til å lette disse landenes gjeldsbyrde, slik at de på en bedre måte kan unngå å ta hele gjeldsbelastningen og kan få mye bedre vilkår ved at gjelden både lettes og slettes, avhengig av hvordan man legger opp gjeldsløsningen. Full sletting har det til nå ikke vært i dette initiativet, men det er et viktig arbeid som vi nå arbeider for internasjonal støtte for. Ellers er det vanskelig å få gjennomslag i Paris-klubben for at man bare skal slå en strek over hele regningen for øvrig og bare se på behovene i det enkelte land. Det er vanskelig. Vi må ha en håndtering av gjeldsbyrden som innebærer at vi også tar makroøkonomiske hensyn til landets situasjon totalt sett. Men iallfall i en del tilfeller legger vi nå opp til mer fleksible ordninger, og postkonflikt er en av dem.




 Flere har ikke bedt om ordet til sak nr. 4.





                    

 Flere har ikke bedt om ordet til sak nr. 5.





                    

