 Presidenten vil anta at også statsråden
er tilfreds med svaret.

 Jeg kan bekrefte at det også var
meningen at det skulle være et spennende og positivt
svar, og er i så måte fornøyd
med denne dialogen.





                

 Tiden er ute.

 Er statsråden fornøyd
med det?

 Jeg er litt usikker på hva spørsmålet
var.

Jeg vil generelt si at alle bompengesaker
er oppe til behandling i Stortinget. Da er det anledning
for alle partier, inkludert også Fremskrittspartiet,
til å komme med synspunkter på det.

Denne Østfoldpakka har vært behandlet,
så har også Svinesundsforbindelsen.
Det var bred enighet om at det var viktig å få gjennomført både
Østfoldpakka og Svinesundsprosjektet. Derfor mener jeg
at med en så bred oppslutning har det vært en
riktig veg å gå.

 Når det gjaldt E6, som kanskje er
den viktigste biten av dette, var forutsetningen for
bompengefinansiering en forsering av denne veien, med ferdigstillelse
i 2009 istedenfor 2015. Her presset også svenskene
på. Statsråden nevnte denne avtalen med Sverige.
Men nå foreslår det svenske Vägverket å utsette ferdigstillelsen
på svensk side. Man kan altså bli ferdig langt
senere på svensk side enn på norsk side.

Mener ikke statsråden
da at grunnlaget for bompengefinansiering er borte?

 Hvis dette spørsmålet dreier
seg om hvorvidt jeg mener det er forsvarlig å utsette
utbyggingen av firefelts veg på E6 i Østfold – mot Sverige – er
svaret nei. Jeg synes ikke en utsettelse er riktig. Jeg
synes trafikksituasjonen tilsier at her er vi nødt til å handle.
Derfor synes jeg det er helt rett at vi faktisk foretar disse investeringene
nå, ikke minst ut fra ulykkessitusjonen som vi
har sett på vegene i Østfold. Dette er det rimelig bred
enighet om.

Som sagt: Jeg synes det er meget viktig at
vi får forsert denne utbyggingen, av hensyn til dem som
bruker vegen, og ikke minst av hensyn til dem som bor
i Østfold som har nytten av at ulykkestallene går ned.





                

