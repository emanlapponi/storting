 Representantene Dagfinn 

Høybråten

, Robert 

Eriksson

 og Tord 

Lien

,
som har vært permittert, har igjen tatt sete.

Det foreligger fem permisjonssøknader:

fra representantene Odd Einar 

Dørum

, Laila 

Dåvøy

 og Henning 

Skumsvoll

 om permisjon i tiden fra og
med 4. juni til og med 6. juni – alle
for å delta i Den vesteuropeiske unions parlamentariske
forsamlings 53. sesjon i Paris

fra Arbeiderpartiets stortingsgruppe om velferdspermisjon
for representanten Eirin Kristin 

Sund

 fra
og med 4. juni til og med 9. juni

fra representanten Bård 

Hoksrud

 om
fødselspermisjon fra og med 4. juni til og med
15. juni

Disse søknader foreslås behandlet
straks og innvilget. – Det anses vedtatt.

Første vararepresentant
for Rogaland fylke, Unn Therese O. 

Sørensen

,
har for tiden fødselspermisjon og er av den grunn forhindret
fra å møte i Stortinget under representanten
Eirin Kristin Sunds permisjon fra og med 4. juni til og
med 9. juni.

Etter forslag fra presidenten ble enstemmig
besluttet:

1.	Følgende vararepresentanter
innkalles for å møte i permisjonstiden 
For Vest-Agder fylke: Kjell Ivar 

Larsen

 
For Hordaland fylke: Knut Arild 

Hareide

 
For Oslo: Alvhild 

Hedstein

 
For Rogaland fylke Espen Torsteinsbø 

Hansen

 
For Telemark fylke Magnhild 

Holmberg

2.	Espen Torsteinsbø Hansen og Magnhild Holmberg innvelges
i Lagtinget for den tid de møter for henholdsvis representantene
Eirin Kristin Sund og Bård Hoksrud.

 Kjell Ivar Larsen, Knut Arild Hareide, Alvhild
Hedstein, Espen Torsteinsbø Hansen og Magnhild Holmberg
er til stede og vil ta sete.

Valg av settepresident

 Presidenten vil foreslå at det velges
en settepresident for Stortingets møter i dag og resten
av inneværende uke – og anser det som vedtatt.

Presidenten vil foreslå Sigvald Oppebøen
Hansen. – Andre forslag foreligger
ikke, og Sigvald Oppebøen Hansen anses enstemmig valgt
som settepresident for inneværende ukes møter.

Utenriksminister Jonas
Gahr Støre overbrakte 5 kgl. proposisjoner (se under
Referat).





                    
                    
                    

