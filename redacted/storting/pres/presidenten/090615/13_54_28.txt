 Da har representanten Jørund Rytman teke opp det forslaget han refererte til. 

Så skal ordføraren for saka, Heikki Holmås, få ordet. 

 (ordfører for saken): Jeg beklager at jeg var for sen inn i salen i forbindelse
                  med denne saken. 

Jeg vil bare si at jeg synes det er et veldig godt forslag som Jørund Rytman har
                  fremmet på vegne av Fremskrittspartiet. Det å jobbe for mer offentliggjøring og
                  offentlighet rundt statsbudsjettets utgifter er en veldig bra sak. Det handler
                  rett og slett om å sørge for demokrati, åpenhet og styring. 

Vi gjør dette allerede i stor grad i dag, bl.a. gjennom StatRes, hvor man, hvis
                  man går inn og følger linkene, kommer ganske langt nedover i budsjetteringen og
                  bevilgningene som er delt ut. Det synes jeg er bra. Jeg synes at det er en god
                  idé, og at det er et godt forslag å jobbe videre for mer offentlighet rundt
                  bevilgningene. Jeg synes også at den databasen som trekkes fram fra USA, er en
                  veldig spennende side – jeg hadde mye moro av å klikke meg dypt ned i pengebruken
                  til forskjellige departementer og avdelinger i administrasjonen der borte. Jeg
                  fikk også med meg at de faktisk hadde lønnsbevilgninger på enkeltpersonnivå. Jeg
                  er glad for at alle er enige om at det å gå inn og se på lønnsutbetalingene til
                  hver enkelt kanskje er noe i strid med den personlovgivningen vi har, og at vi
                  istedenfor har en utmerket måte å få diskusjon rundt lønnsnivået på gjennom
                  offentliggjøring av skattelistene, som jo også viser inntektene på en god måte. 

Det som er litt underlig, er at Fremskrittspartiet på tross av at hele komiteen er
                  enig i at dette er bra, og på tross av at Regjeringen sier at dette er noe vi
                  jobber med, og kommer til å komme tilbake til, sier: Vel, dere er enige, sier
                  dere, men vi tror egentlig ikke helt på dere, så derfor fremmer vi et forslag. Den
                  mistenksomheten går jo ut over alle de andre partiene på Stortinget, som er med på
                  de merknadene som vi står sammen om, men det får vi heller la ligge. 

Forslaget fra Fremskrittspartiet blir nedstemt slik som det fremmes i dag, men
                  intensjonene om å jobbe videre er vi alle enige om. Dette jobber Regjeringen
                  videre med, så dermed ser jeg det slik at denne saken får en happy ending med
                  stortingsbehandlingen her i dag. 

 Fleire har ikkje bedt om ordet til sak nr. 17. 

(Votering, sjå side 3692) 





                    

 Under debatten har Jørund Rytman satt fram et forslag på vegne av
                  Fremskrittspartiet. Forslaget lyder: 

«Stortinget ber Regjeringen utrede en nettbasert brukervennlig løsning for å
                     presentere bruken av skattebetalernes penger ved at man kan søke seg ned fra
                     hovedområder i statsregnskapet til posteringsnivå.» 

Det voteres alternativt mellom dette forslaget og komiteens innstilling. 

Komiteen hadde innstilt: 

Dokument nr. 8:102 (2008–2009) – representantforslag fra stortingsrepresentantene
                  Ulf Leirstein, Gjermund Hagesæter, Christian Tybring-Gjedde og Jørund Rytman om
                  sporbarhet av skattepengene – vedlegges protokollen. 

Votering:

Ved alternativ votering mellom komiteens innstilling og forslaget fra
                  Fremskrittspartiet bifaltes innstillingen med 71 mot 31 stemmer.

(Voteringsutskrift kl. 15.17.30)


                    
                    

