 Presidenten aksepterer beklagelsen om direkte tale til representanten Tenden og slipper derfor å minne om at all tale skal skje via presidenten.




Med adresse til foregående taler: Det er slik at trafikksituasjonen og trafikkbildet for foreldre flest utover det ganske land er nok ganske annerledes enn det er i sentrale Oslo-strøk.




Det er viktig at vi får bedre sikkerhet for barn på vei til og fra skole. Det beste tiltaket er, etter Fremskrittspartiets mening, bedre og sikrere veier. Enten det er tofelts- eller firefeltsvei eller full motorveistandard bør, må og skal Norge ha en veistandard som gir alle trafikantene god sikkerhet. Da blir det også sikkerhet for dem som ferdes langs og utenfor veien, også for skolebarn på vei til og fra skole – enten de går eller blir kjørt. Det eneste som virkelig nytter, er en storstilt utbygging av moderne veier i Norge, slik at de blir effektive, sikre og også miljøvennlige.




Hvis jeg husker riktig, er det vel faktisk slik at interpellantens parti, Venstre, kuttet i riksveibevilgningene for 2007. Det blir jo da litt underlig med utgangspunktet for engasjementet, som ellers er prisverdig.




For skolebarn i buss, i bil og til fots er det viktig med moderne veier som sikrer alle, også gående og syklende. Fremdeles er det slik at de fleste barn går til skolen. Mange går alene. Kun 5 pst. følges av voksne, men ifølge statistikk jeg fant for 2006, kjøres én av fem til skolen. Jeg tror ikke det er av makelighetsgrunner, men jeg tror det er på grunn av sikkerheten.




Det er grunn til å minne om at veinettet eies av tre veiholdere: stat, fylkeskommuner og kommuner, og at hele 40 pst. av veinettet er kommunalt. Det ligger altså et betydelig ansvar på kommunene når det gjelder å gjøre veinettet sikkert for både gående og kjørende. Da gjenstår det å se om den påståtte romsligheten og bedrede økonomien for kommunene også gir seg utslag i at de kommunale veiene, det kommunale veinettet, som utgjør 40 pst. av veiene våre, og som mange skolebarn ferdes på, faktisk blir bedre, om det blir god prioritering også på dette felt i kommunene.




Mange barn transporteres til og fra skole i skolebuss. Utfordringene er ikke bare at skolebussen kommer sikkert frem, men også at barn i skolebuss er godt sikret. Her bør statsråden ta initiativ overfor kunnskapsministeren, som enten mangler kunnskap om hvordan skolebussing foregår, eller ikke bryr seg. Jeg viser til Dokument nr. 8:84 for 2005-2005, som Stortinget behandlet for ikke så lenge siden, i oktober 2006. Fremskrittspartiets forslag om å endre veitrafikkloven slik at det ble forbud mot å transportere skolebarn og ungdom stående i skolebuss, ble avvist av Stortinget. Bare Venstre støttet Fremskrittspartiet i denne viktige saken for å sikre sikker transport for skolebarn.




Det er grunn til å se på grensene for å få skolebusstransport til skole. Regelverket ble referert av interpellanten, men det praktiseres svært ulikt. Altfor mange foreldre opplever at de må kjempe mot kommunens skolekontor om hvorvidt veien er farlig eller ikke. Dessverre er det mange farlige skoleveier og mange eksempler på at regelverket praktiseres for strengt. Det bør både denne statsråden som er her i dag, og kollegaen i Kunnskapsdepartementet se nærmere på, slik at vi får en mer ensartet og lik praksis, uavhengig av hvilken kommune man bor i. Her bør foreldre sammen med skoleledelse og politi kunne lage en felles vurdering som er utslagsgivende for om elever tilkjennes skoleskyss eller ikke.




Statsråden bør også se på om vi bygger for omstendelig og for kostbart når vi går inn på sikringstiltak langs eksisterende veinett, særlig med tanke på gang- og sykkelvei til skole. Også her bør enkle, effektive og dermed rimelige løsninger kunne vurderes – igjen gjerne i samarbeid med de enkelte skolene og ikke minst FAU-ene ved skolene.




La meg minne om at Fremskrittspartiet fortsatt ønsker at kommunene selv skal ha ansvar for finansiering av skoleskyssen, slik at skoleeier også betaler busstransporten. Jeg minner om at alle øvrige partier stemte mot vårt forslag om dette i oktober, da det nevnte Dokument nr. 8-forslaget ble behandlet.




Det er for mange farlige skoleveier i Norge. På befaring med transportkomiteen har vi sett dette, blitt gjort oppmerksom på dette tydelig og tungt fra engasjerte foreldre og elever og fra lokale myndigheter. Bedre veier må til, bedre sikring i skolebuss må til, og flere bør få transport i buss, fordi veien er farlig. Det er også grunnen til at mange foreldre kjører barn til skolen.




 Jeg er glad for at flere er på banen nå for å skape trygge lokalsamfunn. Skjerpet innsats for trafikksikkerhet er en viktig del av dette arbeidet. Høyre hilser derfor denne interpellasjonen velkommen og viser også til det initiativet Verdens Helseorganisasjon nylig tok for å øke fokuseringen på trafikksikkerhet og en sterkere innsats mot ulykker.




Det er ganske dyster statistikk vi kan lese. Ifølge tall fra WHO blir på verdensbasis 1,2 millioner mennesker drept og 50 millioner skadd i veitrafikkulykker hvert år. Disse tallene vil øke med 65 pst. i løpet av de neste 20 årene dersom en ikke setter inn mottiltak.




I Norge har vi satt i gang en rekke tiltak allerede. Trygge skoleveier og «Aksjon Skoleveg» har vært nevnt her før – det er en viktig del av arbeidet med trygge lokalsamfunn. Jeg er enig i at der det er kommunen som er veieier, er dette først og fremst et kommunalt ansvar, men samtidig synes jeg de er spennende og interessante, de innspillene som representanten Tenden har om incentivordningen. Samtidig synes jeg det er bra at statsråden nå vil ha en kartlegging av skoleveiene rundt i landet for å se om det er mulig å sette inn tiltak.




Høyre har styrket budsjettene for bedre veianlegg, men vi er opptatt av mer enn bare budsjetter. Jeg tror vi i mange år må akseptere at veistandarden er for dårlig mange steder, og at det fortsatt er og vil være utrygge skoleveier. Derfor må vi opprettholde og styrke det holdningsskapende og forebyggende arbeidet. Samarbeidet om trafikksikkerhetskampanjen «Barn i trafikken» ser vi gjerne mer av! Vi voksne må også bli flinkere til å tenke igjennom vår atferd i trafikken.




Nylig var transportkomiteen i Hallingdal under en komitereise til Buskerud. Der fikk vi høre om et unikt trafikksikkerhetsarbeid som har kommet i stand, og som bør være til inspirasjon og etterfølgelse andre steder i landet. Jeg er glad for at området der jeg selv har bodd mange år av livet, har gått i bresjen for nytenkning og mer samarbeid. Hallingdal har hatt en svært dyster ulykkesstatistikk i mange år. Når vi vet hvor mange som blir berørt av en ulykke, er det ikke for tidlig å sette i gang tiltak.




Ildsjelene i Hallingdal har vært kreative. Der samarbeider kommunene, Vegvesenet, transportbransjen, bensinstasjoner, nødetater, forsikringsselskap og flere andre i prosjektet Trafikktryggleik Hallingdal. De har erkjent at det i overskuelig framtid vil være for dårlige veier. Selv om vår oppgave som samferdselspolitikere er å få økt satsing, er det viktig at en landet rundt også ser hva som kan gjøres annerledes innenfor dagens budsjettrammer og med det veinettet en har til disposisjon.




Hvis vi ser på ulykkesstatistikk fra Statistisk sentralbyrå, er det en tendens til nedgang i antall trafikkdrepte. Men vi har en nullvisjon. Dessuten er det en økning i antall hardt skadde. Med bedre biler overlever flere, men vi ser altså at flere må leve et liv med varige skader.




Ulykker betyr redusert livskvalitet og rammer så mange flere enn de direkte involverte. Ser vi på hva ulykker koster samfunnet, bør vi investere mer i trafikksikkerhet. I den enkelte kommune bør trafikksikkerhetstenkning alltid inngå i planleggingen ved nyanlegg og store vedlikeholdsprosjekt.




Jeg har nevnt at trafikksikkerhet dreier seg om så mye mer enn bedre veier. Det betyr ikke at vi ikke også må styrke veibudsjettene. Høyre er utålmodig. Vi vil raskere mot nullvisjonen. Lar vi tunnelskandalen ligge et øyeblikk, er det liten tvil om hva nye E18 har betydd for å redusere ulykkene i Vestfold. Når Høyre vil ha mer av OPS-prosjekt, er det fordi vi også ser at det er betydelig med ledig kapasitet i anleggsbransjen, og fordi det er mulig med forsering av flere gode veiprosjekt. At vi raskere får bedre veier, betyr færre drepte og hardt skadde i trafikken. Høyre vil ha en forsert utbygging av det høytrafikkerte stamveinettet og styrke innsatsen for flere midtdelere.




Innleggene under interpellasjonsdebatten her i dag lover godt. Jeg ser fram til å se om etterslepet i investeringsmidlene til handlingsprogrammet til Nasjonal transportplan, NTP, er hentet inn når revidert kommer i morgen. Én ulykke er én for mye. Derfor må vi tenke flere tanker samtidig!




 Eg vil òg starta med å takka for at interpellanten tek opp dette viktige spørsmålet, som eg trur heile Stortinget er oppteke av.




Så er det spørsmål om korleis ein skal få til ei forbetring. Eg er veldig glad for å starta med å seia at Venstre er ute av regjering, Skogsholm er ute av regjering, og for at me no har ei regjering som verkeleg handlar, med statsråd Navarsete i spissen. Då trur eg moglegheitene for å gjera meir er til stades. Vår regjering bruker nemleg pengane på fellesskapen, ikkje til å gje den enkelte meir skattelette og fleire milliardar å rutta med privat, men til å styrkja interessene til fellesskapen. Kanskje har Venstre no når dei er ute av regjering, komme på betre tankar og synest at skattelettepolitikken ikkje er den politikken som skaper høgare sikkerheit på norske vegnett og for norske skuleungar.




Men lat meg i fortsetjinga av dette òg utfordra litt ideologisk. Dette med frie skuleval er jo ei problemstilling knytt opp mot trafikksikkerheit. Viss ein har som leiestjerne at alt skal vera fritt, at alle skuleval, barnehageval og alt skal vera fritt, ja vel, då får ein gjerne eit mobilitetsproblem – viss ein skal til ein skule eller ein barnehage i ein annan del av byen. Dermed skaper dette frie skulevalet, som for nokre parti er så viktig, ein brote med ekstra trafikk, som kan skapa fleire ulykker. Venstre og andre som er opptekne av trafikksikkerheit, må spørja seg om det er lurt å ha valfridom som ideologisk overbygning når det går ut over både miljøet og trafikksikkerheita til ungane. Faren for ulykker aukar altså med frie skuleval. Så det er interessant om Venstre har litt tid til å sjå på den problemstillinga.




Dette er òg, som fleire har vore inne på, eit viktig lokalpolitisk gjeremål. Viss ein planlegg godt nok – noko som etter mitt hovud, som sosialist, er å planleggja sånn at ein har familien, skulen, barnehagen og nærbutikken i same nærområde – reduserer ein jo transportbehovet kolossalt. Då reduserer ein sjølvsagt òg klimagassutsleppa og dei miljøproblema som trafikk skaper. Der er sosialismen verkeleg å føretrekkja framfor liberalismen.




Det er ikkje tvil om at sånne tiltak som representanten frå Høgre var inne på, t.d. Hallingdal-prosjektet, som me såg på, er veldig bra, uansett kva ein meiner om vegar og sånt, for då set ein ulike grupperingar og ulike erfaringar saman og spør: Kan me redusera trafikkulykkene på eit eller anna vis, anten det gjeld på skuleveg eller veg generelt? Viss partane som er involverte i dette, er med og bidreg sjølve, finn ein òg gjerne dei beste løysingane, for som Høgre seier, og som dei fleste har forstått, bortsett frå dei som hadde landsmøte no i helga, er ikkje svaret på alle tre spørsmåla veg, veg, veg. Faktisk må ein ha andre tankar i hovudet enn asfalt. Og det trur eg alle unnateke det partiet i denne sal har.




Lat meg til slutt seia at ein god klimapolitikk er ein god trafikksikkerheitspolitikk. Eg er veldig glad for at Regjeringa no har større beløp på påskjøningsordninga enn det me hadde i budsjettet, at me no har større beløp enn noka regjering har hatt før på påskjøningsordninga, når revidert blir lagt fram i morgon, at me har større satsing på jernbane enn Venstre nokon gong kunne drøyma om då dei var i posisjon, at me no òg ser på ein sektorvis klimahandlingsplan, der me forsøkjer å ta biltrafikk bort frå vegane gjennom rushtidsavgift, for å fleire til å reisa kollektivt. Det er òg bra at me får ei skikkeleg satsing på sykkel. Noreg har ein altfor låg del av transport på sykkel, 5 pst., mens Sverige har 12, Danmark 17 og Nederland 27 pst. Her har me ein jobb å gjera framleis. Den utfordringa skal me ta. Sykling er bra for folkehelsa, for miljøet, for trafikksikkerheita og for klimaet. No er det berre for oss i regjeringspartia å levera endå meir av den gode bodskapen som me har bydd på.




 Aller først vil jeg også gi ros til Borghild Tenden og Venstre for at de tar opp dette temaet i en egen interpellasjon. Trygge skoleveier er noe av det viktigste vi kan jobbe for. Det handler om barna våre og deres liv og helse.




I Norge har vi en plikt til å gå på skolen. Kristelig Folkeparti mener denne plikten må følges opp av en rett til å komme trygt til og fra skolen. En trygg skolevei har lite trafikk. Fartsgrensene er ikke for høye, og de overholdes. På en trygg skolevei finnes det fortau eller gang- og sykkelvei, slik at barna slipper å gå i kjørebanen. Der barna må krysse veien, finnes det gangfelt, gangbro eller trafikklys. Dette er noen enkle og generelle krav til en trygg skolevei. De burde være selvsagte. Men dessverre er ikke forholdene slik alle steder. Mange steder er veien til og fra skolen sterkt trafikkert og farlig. Det er vi voksne som gjør veien farlig. Det er blandingen av harde og myke trafikanter som er problemet, og at trafikkmengden er stadig økende.




Kristelig Folkeparti mener det er viktig at veistrekningene i nærmiljøet rundt skolene sikres, slik at barna kan gå eller sykle hele skoleveien alene. Som flere har vært inne på i debatten, opplever mange foreldre skoleveien som så farlig for barna at de velger å kjøre dem til og fra skolen. Det er forståelig at en del velger det, men samtidig medfører denne foreldrekjøringen en sterk økning av trafikken rundt skolen, og akkurat i den tiden skolen starter eller slutter. Det oppstår uoversiktlige og farlige situasjoner i forbindelse med at foreldrene stanser, rygger og snur, og resultatet av foreldrekjøringen blir økt trafikkfare for alle som ferdes til og fra skolen.




Dette er en svært god grunn til at det bør tilrettelegges for at barn kan gå til og fra skolen. En annen god grunn er det helsemessige aspektet. Den fysiske aktiviteten er et viktig moment i dette spørsmålet. Vi vet at det er bra for barna – ja, for alle – å gå og sykle, å få mer fysisk aktivitet enn det vi gjør i dag. Dette er en annen god grunn til å legge til rette for trygge skoleveier.




Så har vi også i tillegg miljøaspektet. Jo flere det er som går eller sykler til skole og jobb, jo bedre er det. Vi vet at den stadig økende biltrafikken ødelegger miljøet med store klimagassutslipp, og derfor bør all unødvendig bilkjøring unngås – enda en god grunn til å legge til rette for at barna trygt kan gå eller sykle til og fra skolen i stedet for å kjøres av foreldrene.




Trygge skoleveier er først og fremst et kommunalt ansvar. Kommunen har ansvar for å ivareta barnas sikkerhet på skoleområdet og på skoleveien. Men dersom skoleveien ligger ved en fylkesvei eller riksvei, har også fylkeskommunen og staten ansvar for trafikksikkerheten. Flere steder har fylker og kommuner bevilget penger til å gjøre skoleveien tryggere. Samferdselsdepartementet har, som det har blitt sagt i dag, gjennom flere år bevilget penger til ulike trafikksikkerhetstiltak. Men fortsatt er altfor mange skoleveier farlige, og interpellanten stiller et betimelig spørsmål når hun spør om statsråden vil ta initiativ til ytterligere statlig medvirkning slik at flere fylker og kommuner kan komme i gang med prosjekter for å sikre flere skoleveier.




Til slutt litt om gang- og sykkelveiutbygging generelt. Å gi barn og voksne mulighet til å gå og sykle til jobb og skole er det beste vi kan gjøre for helsen og miljøet. Sykkelen er det ultimate nullutslippstransportmidlet. Det gir positiv nytte i bruk, i tillegg til å transportere. Kristelig Folkeparti mener vi må prioritere å bygge ut egne veier for gående og syklister. Mottoet må være: helse, mosjon, miljø og sikkerhet.




Til slutt: Det er viktig å lære seg gode vaner. Den som har gått og syklet mye i barndommen, vil sikkert bli en flinkere turgåer enn den som alltid ble kjørt.




 I påsken var jeg på et veldig fint sted som heter Ilseng, og møtte velforeningen der og skulle diskutere hva som var utfordringen i nærmiljøet. Da var det én ting som kom opp fra den lokale velforeningen: Det var gang- og sykkelveg og gang- og sykkelveg og gang- og sykkelveg – gang på gang. Det sier meg noe: At denne problemstillingen er viktig både for lokalpolitikeren, velforeningen, fylkespolitikeren og oss som stortingspolitikere.




Jeg jobbet litt med trafikksikkerhet også da jeg var fylkespolitiker, og heldigvis ser vi at ulykkestallene er på veg ned, selv om trafikkveksten blir sterkere og sterkere. Det var flere ulykker på 1970-tallet enn det er nå. Så noe riktig har tydeligvis politikere gjort både lokalt, nasjonalt og i fylket.




Som desentralist har jeg tro på at det er de lokale løsningene som er best, og er derfor veldig fornøyd med det som vi har klart å gjøre i denne regjeringen, å øke bevilgningene til kommunal sektor med ca. 18 milliarder kr. Det er kommunene som har ansvaret for de kommunale gang- og sykkelvegene, det er fylkene som har ansvaret for fylkesvegene, og for riksvegene er det staten. Så det viktigste for nærmiljøet rundt skolen er nettopp at vi har klart å øke de kommunale budsjettene.




Så har vi også sett hvor viktig det fylkeskommunale trafikksikkerhetsutvalget har vært i det lokale arbeidet, med å dele ut skolesekker, drive opplysningskampanjer og transportkampanjer som «Hjem for en 50-lapp» for spesielt utsatt ungdom på fredags- og lørdagskveldene – en lang rekke gode tiltak som man lokalt og på fylkesnivå har sett behovet for, og som man så har gjennomført. På grunn av det løftet som vi nå har tatt, er det større sjanse for at vi skal se flere sånne gode prosjekter i årene som kommer.




Ifølge de tallene som jeg har sett, er det ca. 83 barn hvert år som blir skadet til og fra skolen. Det er altfor mange. Vi kan ikke slå oss til ro. Men jeg tror det er lokalt man kan klare å finne løsningene. Jeg tror det er vanskelig for oss her på huset å sitte og finne de løsningene man skal ha i Ilseng eller på andre små og store steder. Derfor er det viktigste nå å fortsette å styrke kommuneøkonomien, og at staten har et kunnskapsapparat gjennom Statens vegvesen som kan hjelpe den enkelte kommune og det enkelte fylke til å ha gode trafikksikkerhetsplaner i sine nærområder.




Borghild Tenden spurte i sitt innlegg etter handling. Jeg føler at det er nettopp handlet vi har gjort, og også i samsvar med Venstres ånd, for Venstre er heller ikke noen stor tilhenger av øremerkede tilskudd. Men vi har faktisk økt handlingsrommet, og vi kommer til å øke det videre, og vi kommer til å fylle opp i forhold til de forpliktelsene vi har overfor kommunal sektor. Det er jeg, som sitter i kommunalkomiteen, og som er en desentralist, svært fornøyd med.




 Dette er en kjempeviktig debatt, men jeg synes, etter å ha fulgt med på den, at den begynner å få et snev av at man skyver ansvaret bort fra Stortinget og Regjeringen.




Jeg må først få lov til å arrestere representanten Langeland, for det er jo alltid slik at når representanten Langeland er på denne talerstolen, skal han forsøke å fortelle om alle de andre som ikke har skjønt noe. Fremskrittspartiet har faktisk skjønt veldig mye. Vi har skjønt at asfalt og vei, vei, vei også gir bedre skolevei for de elevene som ferdes på veiene, fordi man da bygger nye veier som det stilles helt andre krav til enn de veiene man hadde før i tiden. Jeg håper at representanten Langeland også er enig i det. Jeg tror at de som ønsker å bruke sykkel, og de som ønsker å gå, stort sett også er avhengig av å ha noe asfalt enten å gå på eller å sykle på. Bussen har også behov for å ha noen veier å kjøre på hvis man skal få transportert alle dem som ønsker å bruke bussen. At SV da ikke ønsker å bygge vei, er jo SVs problem – det blir ikke bedre for dem som går langs veien, som er trafikkfarlig, og fortsatt vil være trafikkfarlig fordi man ikke ønsker å bruke midler til å oppruste og oppgradere, fordi SV i utgangspunktet er imot å bruke penger på veibygging.




Så må jeg litt tilbake til det jeg alltid opplever fra den rød-grønne regjeringen vi nå har, at man hele tiden skyver ansvaret over på andre ved at man sier at man har bevilget mer penger til fylkeskommunene, man har bevilget mer penger til kommunene, som de også kan bruke på å bygge trafikksikre gang- og sykkelveier, på samme måte som den samme regjeringen sier at vi skal få bedre eldreomsorg, bedre barnehager, bedre skole. Det er liksom ikke måte på hva man skal klare å få til med det Regjeringen til nå har tilført av ytterligere midler. Når man begynner å se på alle de pengene som Regjeringen nå sier den har bevilget, og alle de gode tiltakene, begynner det å bli veldig lite penger igjen til en del tiltak. Fremskrittspartiet er i hvert fall opptatt av at det er viktig å satse på samferdsel og viktig å satse på veibygging.




Jeg synes også det er ganske interessant at flere har vært oppe og sagt at belønningsordningen har vært en suksess. Ja, det er interessant, for i forbindelse med statsbudsjettet valgte altså Regjeringen å kutte med 50 mill. kr, og noe som er en suksess, synes jeg det er noe spesielt at man velger å kutte på – når man er så opptatt av at det har vært en kjempestor suksess. Statsråden sier at Regjeringen vil hente inn mer informasjon om hvilke behov man har, og vil komme tilbake til dette i forbindelse med Nasjonal transportplan. Det er ikke noe problem å få vite behovet rundt omkring i landet. Det er bare å ta kontakt med kommunene eller med Statens vegvesen ute i regionene og i distriktene, så får man vite hvilke behov man har for å sikre og få trygge skoleveier. Så jeg håper at vi får en mer offensiv statsråd, som ikke hele tiden skyver utfordringene foran seg, men faktisk ønsker å møte utfordringene og være i front for å løse problemene.




Jeg har lyst til å ta fram et konkret eksempel. Det er ofte litt feil kanskje å dra fram eksempler fra sin egen kommune, men det er jo eksempler man kjenner veldig godt til. Der fikk vi for noen år siden en ny ferge som skal gå mellom Norge og Danmark. Det medførte at man får 50 til 100 nye trailere langs skoleveien, for det er ofte slik at båten kommer inn akkurat til den tiden, fordi det er den beste tiden å få varene ut til markedet og dit man skal levere. Da er problemet at man kjører rett inn i en skolevei som har et altfor stort trafikkgrunnlag i utgangspunktet, men på bakgrunn av at det er noe nytt som oppstår – man nekter faktisk ikke nyetablering og nekter ikke ny aktivitet – får man en utfordring fordi veien ikke tilfredsstiller de kravene og behovene som man har. Foreldrene og de elevene som går langs veien, har ikke tid til å vente til Nasjonal transportplan, for kanskje å komme inn i 2018 eller 2020 eller 2025. De har behov for å få gjort noe med veien nå. Derfor skulle jeg gjerne ha sett at vi hadde en statsråd som var mye mer offensiv, som ville mer, og som ønsker å ta i bruk de mulighetene man har, også å sende noen signaler ut om at man er opptatt av at fylkeskommunene skal prioritere skoleveier og gjøre noe med de dårlige skoleveiene. Da tror jeg også man vil oppleve at fylkespolitikere og andre bevilger mer penger. Den ordningen som var tidligere, var jo veldig god, for den gjorde at det ble ganske billig for staten og fylkeskommunenes del, fordi kommunene også måtte stille opp med 50 pst. av tilskuddet. Så jeg håper at man vil se nærmere på det.




Også jeg vil innledningsvis si takk til interpellanten, Borghild Tenden, som tok opp denne viktige saken. Når det gjelder de som har hatt ordet i salen i dag til denne interpellasjonen, konstaterer jeg at det er bred enighet om at vi har store utfordringer på veisektoren. Men la meg få lov til å gi ros til samferdselsministeren for å ha klart å få til betydelige forbedringer i samferdselsbudsjettet. Jeg oppfatter det slik at vi har en særdeles offensiv og positivt utålmodig samferdselsminister som gjerne vil gjøre forbedringer nettopp på dette feltet. La meg igjen få minne om at det er denne regjeringen som første gang er kommet opp på det nivået som er lagt inn i langtidsbudsjettet i NTP.




Så til trafikksikkerhet: De fleste talerne har vært inne på at vi har en økende trafikk. 




Det gjelder både persontrafikk, næringstrafikk og tungtrafikk – på samtlige av våre veier. Det er gledelig å konstatere at vi har fått større bevilgninger når det gjelder trafikksikkerhet, til veier som til dags dato ikke har fått de nødvendige utbedringene.




La meg gå til mitt eget fylke, som er Nordland. Der har jeg god kjennskap til det gjennom 12 år som fylkespolitiker, også med ansvar for samferdsel. Jeg konstaterer at vi der har mange skoleveier som ikke har fått de nødvendige utbedringstiltak, herunder fortau på aktuelle områder eller gang- og sykkelvei. Tilsvarende situasjon går jeg ut fra det er i resten av landet. Da er det interessant å legge merke til at nå er Høyre kommet på banen og ønsker større bevilgninger til samferdselssektoren. Jeg satt i min tid som fylkespolitiker og konstaterte at det var en nedadgående trend. Nå har Høyre snudd. Jeg er glad for at Samferdselsdepartementet har rettet fokus mot og økt bevilgningene til nettopp dette formålet.




Så jeg skal være konkret, og jeg synes det eksempelet jeg tar opp, viser hvor problematiske ting kan være. Rv. 808 fra Finneidfjord på E6 til Hemnesberget står overfor en total renovering på grunn av økende næringstrafikk fra aktører i næringslivet på Hemnesberget. Jeg skal ikke gå i detaljer der, men prosjektet ble faktisk stoppet der man svinger ned til Hemnesberget, oppe på åsen, fordi man lånte av dette prosjektet til andre formål. Da er vi inne på det området der vi har størst behov for trafikksikkerhet, for veien fra Hemnesberget og opp til åsen, der skolen ligger, er nettopp den veien der flest skolebarn går – en vei uten fortau, uten gang- og sykkelsti og med en økende tungtrafikk. Så min bønn og min oppfordring til statsråden må bli: Se på om det er mulighet for å fullføre rv. 808 etter den opprinnelige planen, slik at skolebarna på Hemnesberget kan få en trygg og sikker skolevei. Så ønsker jeg statsråden lykke til med det positive arbeidet hun har gjort på denne sektoren.




 Jeg ønsker å takke statsråden og alle representantene som har hatt ordet her i dag. Det betyr at det er flere som ser at dette er et viktig område. Ingenting er, som jeg sa i det første innlegget mitt, viktigere enn sikkerheten til barna våre.




Som vanlig ble det brukt mye taletid på den forrige regjering. Det har sluttet å overraske meg. Jeg er gått over i en fase der jeg synes det er stusslig av en flertallsregjering å fortsette med dette. Jeg ønsker ikke å bruke taletid her i dag på å kverulere. Jeg ønsker å se framover og være kreativ.




Jeg forstår det slik at stortingsrepresentantene her i denne sal har vært veldig fornøyd med tingenes tilstand, spesielt den komiteen jeg sitter i. Men jeg opplever en statsråd som er utålmodig på dette området. Det er jeg glad for. Det stoler jeg på, og jeg kommer til å følge nøye med.




 Fyrst takk til Tenden for å ha teke opp eit viktig tema, dernest takk til representantane for ein god debatt med viktige innspel som eg har notert flittig, for det var veldig interessant å sitje i salen og lytte til debatten som har gått.




Så vert det alltid slik at ein gjer seg nokre refleksjonar. Då eg høyrde representantane Sortevik og Hoksrud og deira innlegg, snakka dei mykje om breiare vegar. Sortevik snakka om to- og firefelts vegar, og Hoksrud snakka om vegar, om når ferja kjem inn og trailerar skulle køyre. Eg høyrde ikkje – og orsak om eg tek feil – at dei nemnde gang- og sykkelvegar med eitt ord i sine innlegg. Ja, det kan hende i Framstegspartiet sin logikk at me skyv ansvaret frå oss, men for dei andre partia på Stortinget handlar dette om tillit til det lokale demokratiet. Det var incentivmidlar til gang- og sykkelvegar eller til trygg skuleveg, men i tillit til at ein lokalt kunne styre dette betre enn Stortinget og Regjeringa, vart dei midlane lagde inn i rammeoverføringa. Då skulle det berre mangle at me ikkje ventar at det vert følgt opp lokalt.




Eg vil òg påpeike til Bård Hoksrud at 18 milliardar kr rekk no eit stykke, då. Eg registrerer at Framstegspartiet vil ha både skule, barnehage, omsorg – absolutt alt skal styrast statleg. Det er ei ufatteleg tillit til at me som sit i dei statlege organa, kan dette mykje betre enn det ein kan lokalt. Det er ikkje i tråd med korkje Senterpartiets eller dei andre to regjeringspartia sitt syn på verda – og heldigvis har me fleirtal.




Påskjøningsordninga har vore ei viktig ordning for å få auka kollektivtrafikk i byane, og difor vil me òg auke dei løyvingane. Me evaluerer den ordninga no. Det kan kome endringar i utfordringane. Men det som er viktig for Regjeringa, er at me har ein best mogleg politikk for å få flest mogleg til å reise kollektivt, både for miljøet og – sjølvsagt – for å få ei betre trafikkavvikling i byane våre.




Når det gjeld kartlegginga som skal gjerast, skal ho nettopp skje gjennom å ta kontakt med kommunane. Sjølvsagt er det slik. Kommunane sit med viktige fakta. Dei skal hjelpe oss med dette, men det må altså gjerast. Det må systematiserast for at me skal kunne ha eit grunnlag for å gjere vedtak i samband med Nasjonal transportplan og eventuelt andre budsjettdrøftingar som me skal ha før Nasjonal transportplan vert lagd fram.




Representanten Tenden seier at me brukar taletida på den førre regjeringa. Det burde vere positivt. Ein burde kunne lyfte fram alt det ein gjorde i førre periode, for verkeleg å vise veljarane kva ein stod for, og kva denne regjeringa ikkje følgjer opp. Men så vert ein så utruleg fornærma når me nemner kva den førre regjeringa gjorde. Kan det bety at representantane ikkje synest det er hyggeleg å snakke om kva dei sjølve gjorde i førre regjeringsperiode? Kan dei faktisk skjemmast litt over det?




 Dermed er sak nr. 5 ferdigbehandlet.





                    
                    
                    

