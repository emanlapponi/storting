 Skal representanten Gundersen ta opp forslaget fra Høyre?


 (fra salen): Ja, da tar jeg opp forslaget.


 Representanten Gunnar Gundersen har tatt opp det forslaget han refererte til.


 Som saksordføreren redegjorde for, hadde energi- og miljøkomiteen en intensjon om å ta denne debatten i Odelstinget. Når Høyre likevel velger å holde sitt innlegg i Stortinget, vil jeg bare kort si at jeg skal argumentere for vårt forslag, som vi fremmer i Odelstinget, i debatten i Odelstinget. Men jeg må si, også for referatet sin del, at uansett om Høyres forslag i dag hadde fått 169 stemmer i denne salen, noe jeg ikke tror det er veldig sannsynlig at det får, hadde det ikke ført til noen endring i loven om motorferdsel. Rettstilstanden hadde vært akkurat den samme.


Jeg er selvfølgelig skuffet over at Høyre har kommunisert tidligere at de ikke støtter vårt forslag til ny lov om motorferdsel som vi fremmer i Odelstinget. Så skal jeg i Odelstinget komme tilbake til vår argumentasjon for vårt forslag overfor Høyre og regjeringspartiene.


 Saksordføraren har sagt at vi skal kome tilbake til denne saka i debatten i Odelstinget. No blei det likevel sånn at representanten Gundersen og Høgre valde å lyfte debatten her, og då synest eg det er riktig at eg på vegner av Senterpartiet tek ordet i og med at angrepa i fyrste rekkje var retta mot Senterpartiet.


Denne debatten har det til felles med rovdyrdebatten at representanten Gundersen er høgt på bana både i angrep på Senterpartiet og også ved å kommunisere ein politikk og retorikk som andre i Høgre ikkje til kvar tid stiller seg bak.


Eg skal kome tilbake til Senterpartiet sin posisjon i samband med debatten i Odelstinget og også vise til at dette er ei sak som Regjeringa no jobbar med. Så får konklusjonen på debatten i Odelstinget og også konklusjonen på Regjeringa sitt arbeid vere det som ligg til grunn for den vidare debatten knytt til motorferdsel.


 Representanten Lien tar feil hvis han sier at det ikke har betydning om Høyres forslag i denne saken blir vedtatt eller ei. Selvsagt har det det. Dersom Høyres forslag får flertall, pålegges Regjeringen å legge fram et lovforslag i tråd med de politiske prinsipper vi legger til grunn her.


Det er problematisk at Fremskrittspartiet i denne saken, uten høring og uten en grundig gjennomgang i forkant, legger fram nærmest et helhetlig forslag til lov og ønsker at Stortinget med bind for øynene skal stemme for eller imot forslaget.


Norge har heldigvis en demokratisk oppbygging som gjør at det er regjeringen som har det politiske initiativet til å gjøre store lovendringer. Det prinsippet bør man ikke gå bort fra i denne saken.


 Det er en yndet øvelse fra representanten Sande å prøve å påstå at jeg fremmer forslag som ikke er støttet av Høyre. Så vidt jeg vet, er alle de forslag som Høyre fremsetter i Stortinget, godkjent i gruppestyret i Høyre. Det er Høyre som står bak dem.


I lys av egen dårlig samvittighet behøver man ikke å prøve å insinuere at jeg driver med noe som Høyre ikke står bak. Det er Høyre som har fremmet dette Dokument nr. 8-forslaget, og det bør også representanten Sande forholde seg til.


 Flere har ikke bedt om ordet til sak nr. 5


(Votering, se side 3466)






                    

 Under debatten har Gunnar Gundersen satt fram et forslag på vegne av Høyre. Forslaget lyder:


«Stortinget ber Regjeringen fremme sak om å tilpasse lov om motorferdsel i utmark slik at kommunene får økt myndighet – innenfor nasjonale retningslinjer – og der erfaringene fra forsøksprosjektet med økt lokalt selvstyre legges til grunn.»


Det voteres alternativt mellom dette forslaget og komiteens innstilling.


Komiteen hadde innstilt:


Dokument nr. 8:63 (2008–2009) – representantforslag fra stortingsrepresentantene Linda C. Hofstad Helleland, Jan Tore Sanner, Olemic Thommessen, Gunnar Gundersen, Ivar Kristiansen og Elisabeth Aspaker om tilpasninger i lov om motorferdsel i utmark som bidrar til å styrke det lokale selvstyret – vedlegges protokollen.


Votering:

Ved alternativ votering mellom komiteens innstilling og forslaget fra Høyre ble innstillingen bifalt med 91 mot 16 stemmer.

(Voteringsutskrift kl. 14.40.03)


                    
                    

