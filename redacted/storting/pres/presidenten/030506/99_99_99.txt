 Stortingspresident Jørgen Kosmo har tatt opp det forslag som han nevnte, og som er omdelt på representantenes plasser.




 Jeg vil bare få lov til å ta opp det forslaget fra Senterpartiet som er omdelt på representantenes plasser, og kort begrunne det ved å si at en statsråds fravær ikke bør kunne blokkere en spørrers mulighet til å ta opp nye spørsmål.




For øvrig støtter Senterpartiet de forslag og den innstilling som er framlagt.




 Representanten Arnstad har tatt opp det forslag hun viste til.




Flere har ikke bedt om ordet til sak nr. 1.





                    

 Under debatten er det satt
frem to forslag. Det er

forslag nr. 1, fra Jørgen
Kosmo på vegne av Presidentskapet

forslag nr. 2, fra Marit Arnstad på vegne av Senterpartiet

Jørgen Kosmo får ordet til
stemmeforklaring.

 Når det gjelder forslag nr. 2, fra
representanten Marit Arnstad, vil jeg bare gi uttrykk
for at Presidentskapet støtter hennes forslag til endring.
Jeg synes det er riktig – og når det er riktig,
er det også fornuftig – å gjøre
en sånn endring. Og for å spare tid: De parlamentariske
ledere jeg har fått snakket med, er enig i det, så det
ligger an til at dette skal bli enstemmig.

 Hvis stortingspresidenten mener
at dette er både riktig og fornuftig, skal det
godt gjøres at noen vil motsette
seg det – vil presidenten anta!

Presidentskapet hadde innstillet:

I

I Stortingets forretningsorden gjøres
følgende endringer:

§ 16 første ledd
første punktum skal lyde:

Så snart komiteene er oppnevnt, trer
hver enkelt av dem sammen og velger leder, 

første

 nestleder
og 

annen nestleder

.

§ 16 femte ledd tredje punktum
oppheves.

Votering:

Presidentskapets innstilling bifaltes enstemmig.

Videre var innstillet:

§ 19 første ledd
første punktum skal lyde:

Kongelig proposisjon om statsbudsjett for det
påfølgende budsjettår
legges fram for Stortinget innen 

fem

 dager etter
Stortingets åpning, jf. § 2 i Bevilgningsreglementet.

 Her foreligger
det et endret forslag, forslag nr. 1, fra Presidentskapet:

«I

§ 19 første ledd
første punktum skal lyde: 

Kongelig proposisjon om statsbudsjettet for det påfølgende
budsjettår legges fram for Stortinget
innen 

seks

 dager etter
Stortingets åpning, jf. § 2 i Bevilgningsreglementet.»

Votering:

Det endrede forslaget fra Presidentskapet
bifaltes enstemmig.

 Dermed bortfaller innstillingens
forslag til vedtak under dette punkt.

Videre var innstillet:

§ 20 første
ledd tredje og fjerde punktum skal lyde:

Har lederen forfall, overtar 

første
nestleder

 disse oppgaver. Har også 

første nestleder

 forfall, overtas oppgavene
av 

annen nestleder

.

§ 20 sjette ledd annet
punktum skal lyde:

Ordføreren skal forme innstillingen
skriftlig og underskrive den sammen med 

lederen

.

§ 32 skal lyde:

Når en sak kommer tilbake fra en komité,
skal komiteens innstilling snarest

 gjøres
tilgjengelig for representantene i papirutgave

eller

elektronisk
form

. En innstilling kan ikke tas opp
til behandling før 48 timer er gått etter
at den ble 

gjort tilgjengelig for representantene

. I
spesielle tilfelle kan likevel tinget med vanlig flertall vedta
at saken blir tatt opp før denne frist.

§ 37 første
ledd første, annet og tredje punktum skal lyde:

Presidenten skal åpne adgang
til replikkordskifte dersom
tinget ikke vedtar noe annet. Replikken skal ha tilknytning
til vedkommende innlegg. Den enkelte taler kan få en taletid
på 

ett minutt

, og replikkordskiftet
som helhet kan omfatte inntil 5 replikker med svar.

§ 37 annet ledd første
punktum skal lyde:

Hvis presidenten mener det kan være
av betydning for det videre ordskifte, kan det tillates innlegg
på høyst 

ett minutt

 utenfor
tur for å gi adgang til i forbindelse med den
siste talers innlegg å besvare direkte spørsmål eller rette
en åpenbar misforståelse.

Votering:

Presidentskapets innstilling bifaltes enstemmig.

 Til § 53 nr. 3 første
ledd foreligger det et forslag, forslag nr.
2, fra Senterpartiet:

«§ 53
nr. 3 gis følgende tillegg etter tredje
punktum i første ledd: 

Dersom et spørsmål må utsettes som
følge av at en statsråd er bortreist, kan representanten
stille to spørsmål i neste spørretime.»

Votering:

Forslaget fra Senterpartiet bifaltes
enstemmig.

Videre var innstillet:

§ 53 nr. 3 annet ledd
skal lyde:

Presidenten bør avvise spørsmål
til spørretimen 

om noe som faller
utenfor regjeringens ansvarsområde, og om saker som det allerede
er innlevert interpellasjon eller spørsmål til spørretimen om, og
som ennå ikke er besvart. Dessuten kan presidenten gripe inn mot
formuleringer som omhandlet i   38 annet ledd.

 Presidenten oversender
spørsmålene til vedkommende regjeringsmedlemmer.
Regjeringsmedlemmet kan nekte å svare på et spørsmål.
Offentliggjøring av spørsmålene skjer
gjennom Stortingets administrasjon.

Votering:

Presidentskapets innstilling bifaltes enstemmig.

Videre var innstillet:

II

I Bevilgningsreglementet skal § 2
første ledd første punktum
lyde:

Kongens forslag til budsjett for
den påfølgende budsjettermin skal overleveres
Stortinget innen 

fem

 dager etter
Stortingets åpning.

 Her foreligger
det et endret forslag, forslag nr. 1, fra Presidentskapet:

«II

I Bevilgningsreglementet skal § 2
første ledd første punktum
lyde:

Kongens forslag til budsjett for
den påfølgende budsjettermin skal overleveres
Stortinget innen seks dager etter Stortingets åpning.»

Votering:

Det endrede forslaget fra Presidentskapet
bifaltes enstemmig.

 Dermed bortfaller innstillingens
forslag til vedtak under II.

Videre var innstillet:

III

Endringene under I og II trer i kraft straks.

Votering:

Presidentskapets innstilling bifaltes enstemmig.


                    
                    

