 Ærede medrepresentanter!




Tidligere stortingsrepresentant og statsråd Lars Leiro døde 22. mars, nær 91 år gammel.




Leiro ble født i Voss 13. april 1914. Etter ungdomsskole og handelsskole tok han studenteksamen i 1938 og ble styrer for Sand private mellomskule. I 1941 overtok han garden Gjerde på Voss. Leiro hadde en rekke kommunalpolitiske verv fra 1945, og han var ordfører i Voss fra 1956 til 1959.




Lars Leiro var stortingsrepresentant for Senterpartiet fra 1958 til 1969. Han var også nestleder i Senterpartiets sentralstyre fra 1961 til 1969.




Da Borten-regjeringen ble dannet i 1965, fikk Leiro den krevende oppgaven å være parlamentarisk leder for Senterpartiet i Stortinget. Denne posisjonen var ekstra viktig i og med at Senterpartiet hadde statsministeren i regjeringen. Det var også en stortingsgruppe med sterke personligheter som Leiro var satt til å lede.




Leiro greide denne oppgaven meget godt. Han framstod bestemt og ryddig. Det var viktig for ham å komme opp med løsninger som alle følte de kunne stå bak, og uten at noen følte seg som tapere.




Den perioden Leiro var parlamentarisk leder, hadde han fast plass i utenriks- og konstitusjonskomiteen. Han var også medlem av Stortingets delegasjon til Nordisk Råd. Fra 1958 til 1961 var Leiro medlem av kommunalkomiteen. Fra 1961 til 1965 var han medlem av finans- og tollkomiteen.




Leiro hadde sterk interesse for landbrukets og bygdenes framtid. Som parlamentarisk leder var han allikevel opptatt av å dekke hele det politiske saksfeltet, noe han også lyktes svært godt med. Leiro søkte eksakt kunnskap, og han var resultatorientert i sitt arbeid. Han var alltid nøye med å påpeke de forhold som det var viktig å være oppmerksom på når viktige beslutninger skulle tas, og han stilte kritiske spørsmål når noe ikke var grundig nok analysert og underbygd.




Leiro ble vist stor tillit ved å bli oppnevnt som samferdselsminister i Lyng-regjeringen.




For sin mangeårige innsats for Senterpartiet fikk Leiro i 1989 Senterpartiets høyeste utmerkelse, Såmannsstatuetten.




Leiro ble utnevnt til fylkesmann i Hordaland i 1966, men overtok først da stortingsperioden utløp i 1969. Han satt som fylkesmann fram til 1984. Han utviste stort engasjement i dette arbeidet og satte sitt sterke personlige preg på fylkesmannsembetet.




Leiro var en framtredende tillitsmann i Det Kgl. Selskap for Norges Vel i 26 år, de siste tolv år som preses. For sin store innsats ble han i 1982 utnevnt til æresmedlem.




Leiro hadde flere tillitsverv innen landbruksorganisasjoner og satt som formann eller styremedlem i en lang rekke offentlige utvalg og råd. Han var bl.a. styremedlem i Distriktenes Utbyggingsfond i 13 år, formann i Arbeids- og tiltaksnemnda i Hordaland i 16 år og styremedlem for Kommunedata Vestlandet i 14 år. Han var formann i Mongstad-utvalget, og han var formann i Sotra-utvalget for ilandføring av olje. Han var medlem i Tyssedals-utvalget og formann for Polarrådet. Dette viser noe av bredden i Leiros engasjement.




For sin store innsats ble Leiro i 1982 utnevnt til kommandør av St. Olavs Orden for fortjeneste i embete og offentlige verv.




Leiro var en betydelig samfunnsbygger og en av sin tids ledende politiske skikkelser.




Vi er takknemlige for den betydelige samfunnsinnsatsen som Lars Leiro har nedlagt og lyser fred over hans gode minne.




Representantene påhørte stående presidentens minnetale




 Den innkalte vararepresentant for Sør-Trøndelag fylke, Kirsti 

Welander

, har tatt sete.




Representanten Karin Andersen vil framsette et privat forslag.




 På vegne av representanten Sigbjørn Molvik og meg sjøl vil jeg fremme forslag om å avvikle ordningen med anbud på produksjon av ortopedisk fottøy.




 Forslaget vil bli behandlet på reglementsmessig måte.





                    
                    
                    

 Ingen har bedt om ordet.

(Votering, se side 2179)





                    

 I sakene nr. 3 og 4 foreligger
det ikke noe voteringstema.


                    
                    

 Ingen har bedt om ordet.

(Votering, se side 2179)





                    

 Det voteres over forslag fra stortingsrepresentant
Knut Storberget på vegne av Arbeiderpartiet og
Sosialistisk Venstreparti oversendt fra Odelstingets møte
11. april 2005:

«Stortinget
ber Regjeringen utarbeide forslag til tvungen overføring
til Konfliktråd i saker der barn under
18 år har begått en kriminell handling. Det gjøres unntak
for sedelighetssaker.»

Votering:

Forslaget fra Arbeiderpartiet
og Sosialistisk Venstreparti ble med 62 mot 40 stemmer ikke
bifalt.

(Voteringsutskrift kl. 12.11.40)


                    
                    

 Ingen har bedt om ordet.

(Votering, se side 2179)





                    

 Det voteres over forslag fra stortingsrepresentant
Jan Arild Ellingsen på vegne av Fremskrittspartiet
og Sosialistisk Venstreparti oversendt fra Odelstingets møte
11. april 2005:

«Stortinget
ber Regjeringen fremme lovendringsforslag som sikrer at den som
et oppholdsforbud er satt til å beskytte blir hørt
når det er snakk om å oppheve eller
forlenge et oppholdsforbud.»

Senterpartiet har varslet at de støtter
forslaget.

Votering:

Forslaget fra Fremskrittspartiet
og Sosialistisk Venstreparti ble med 68 mot 36 stemmer ikke
bifalt.

(Voteringsutskrift kl. 12.12.06)


                    
                    

 Ingen har bedt om ordet.

(Votering, se side 2179)





                    

 Det voteres over forslag fra stortingsrepresentant
Jan Arild Ellingsen på vegne av Fremskrittspartiet
oversendt fra Odelstingets møte 11. april 2005:

«Stortinget
ber Regjeringen fremme forslag om at strafferammen høynes
til fengsel i 30 år der hvor den etter dagens
lov er angitt til inntil 21 år.»

Votering:

Forslaget fra Fremskrittspartiet
ble med 88 mot 17 stemmer ikke bifalt.

(Voteringsutskrift kl. 12.12.25)


                    
                    

 Ingen har bedt om ordet.

(Votering, se side 2179)





                    

 Det voteres over forslag fra stortingsrepresentant
Jan Arild Ellingsen på vegne av Fremskrittspartiet
oversendt fra Odelstingets møte 11. april 2005:

«Stortinget
ber Regjeringen utrede forskjellige forslag til ordninger med egne
ungdomsdomstoler eller ordninger hvor retten
settes som en ungdomsdomstol, samt hvilke virkemidler og reaksjonsformer
en slik domstol bør kunne ha.»

Votering:

Forslaget fra Fremskrittspartiet
ble med 88 mot 17 stemmer ikke bifalt.

(Voteringsutskrift kl. 12.12.42)


                    
                    

 Ingen har bedt om ordet.

(Votering, se side 2179)





                    

 Det voteres over forslag fra stortingsrepresentant
Jan Arild Ellingsen på vegne av Fremskrittspartiet
oversendt fra Odelstingets møte 11. april 2005:

«Stortinget
ber Regjeringen fremme forslag til endringer i straffegjennomføringsloven
hvor det for overtredelser av bestemmelser med en strafferamme fra
3 år og oppover ikke skal kunne gis åpen
soning og/eller prøveløslatelse før fire
femdeler av straffen er sonet, og hvor det ikke skal kunne
gis åpen soning og/eller prøveløslatelse
i gjentagelsestilfeller.»

Votering:

Forslaget fra Fremskrittspartiet
ble med 88 mot 17 stemmer ikke bifalt.

(Voteringsutskrift kl. 12.13.01)


                    
                    

 Ingen har bedt om ordet.

(Votering, se side 2180)





                    

 Det voteres over forslag fra stortingsrepresentant
Jan Arild Ellingsen på vegne av Fremskrittspartiet
oversendt fra Odelstingets møte 11. april 2005:

«Stortinget
ber Regjeringen fremme lovendringsforslag i overensstemmelse med
forslaget fra flertallet i Straffelovkommisjonen med hensyn til
hvem som skal kunne idømmes særreaksjonene overføring
til tvungent psykisk helsevern og tvungen omsorg.»

Votering:

Forslaget fra Fremskrittspartiet
ble med 87 mot 18 stemmer ikke bifalt.

(Voteringsutskrift kl. 12.13.21)


                    
                    

 Ingen har bedt om ordet.

(Votering, se side 2180)





                    

 Det voteres over forslag fra stortingsrepresentant
Jan Arild Ellingsen på vegne av Fremskrittspartiet
oversendt fra Odelstingets møte 11. april 2005:

«Stortinget
ber Regjeringen legge til rette for en statlig delfinansiering
utover kommunens ansvar for grunnleggende kommunale tilbud, i tilfeller
hvor en person er dømt til psykiatrisk behandling grunnet
psykose.»

Presidenten har fått opplyst at Senterpartiet
støtter forslaget.

Votering:

Forslaget fra Fremskrittspartiet
ble med 81 mot 24 stemmer ikke bifalt.

(Voteringsutskrift kl. 12.13.45)


                    
                    

 Ingen har bedt om ordet.

(Votering, se side 2180)





                    

 Det voteres over forslag fra stortingsrepresentant
Jan Arild Ellingsen på vegne av Fremskrittspartiet
oversendt fra Odelstingets møte 11. april 2005:

«Stortinget
ber Regjeringen utrede og fremme forslag til en ordning med "plea
bargain".»

Votering:

Forslaget fra Fremskrittspartiet
ble med 88 mot 17 stemmer ikke bifalt.

(Voteringsutskrift kl. 12.14.05)


                    
                    

 Ingen har bedt om ordet.

(Votering, se side 2180)





                    

 Det voteres over forslag oversendt fra Odelstingets
møte 11. april 2005:

«Stortinget
ber Regjeringen vurdere å foreslå at det i straffeloven
inntas en bestemmelse om at det skal være
straffeskjerpende å bruke vold når barn
er vitne.»

Votering:

Forslaget bifaltes enstemmig.


                    
                    

 Ingen har bedt om ordet.

(Votering, se side 2180)





                    

 Det voteres over forslag oversendt fra Odelstingets
møte 11. april 2005:

«Stortinget
ber Regjeringen vurdere å inngå avtaler med attførings-
og rehabiliteringsinstitusjoner til gjennomføring av tvungen
omsorg, tvungent psykisk helsevern og paragraf 12-soning.»

Votering:

Forslaget bifaltes enstemmig.


                    
                    

 Ingen har bedt om ordet.

(Votering, se side 2180)





                    

 Det voteres over forslag oversendt fra Odelstingets
møte 11. april 2005:

«Stortinget
ber Regjeringen utarbeide en straffebestemmelse
om vold i nære relasjoner.»

Votering:

Forslaget bifaltes enstemmig.


                    
                    

 Ingen har bedt om ordet.

(Votering, se side 2180)





                    

 Det voteres over forslag fra stortingsrepresentant Tore
Nordtun på vegne av Arbeiderpartiet, Sosialistisk Venstreparti
og Senterpartiet oversendt fra Odelstingets møte
12. april 2005:

«Stortinget
ber Regjeringen legge fram endringer i regnskapsloven § 3-3
syvende ledd slik at redegjørelsen i årsberetningen også skal
omfatte en orientering om selskapets gjeldende holdning til avlønning
av ledende ansatte og om forventet utvikling i disse ytelsene i
kommende år, jf. § 7-31.»

Votering:

Forslaget fra Arbeiderpartiet, Sosialistisk Venstreparti og
Senterpartiet ble med 57 mot 48 stemmer ikke
bifalt.

(Voteringsutskrift kl. 12.15.07)


                    
                    

 Ingen har bedt om ordet.

(Votering, se side 2181)





                    

 Det voteres over forslag fra stortingsrepresentant Tore
Nordtun på vegne av Arbeiderpartiet, Sosialistisk Venstreparti
og Senterpartiet oversendt fra Odelstingets møte
12. april 2005:

«Stortinget
ber Regjeringen gjøre endringer i børsforskriften § 6-5
slik at det fastsettes krav om at delårsrapporten skal
inneholde en prognose på omfanget av ytelser
til daglig leder for inneværende regnskapsår,
jf. regnskapsloven § 7-31. Prognosen skal være
basert på forhold på balansedagen.»

Votering:

Forslaget fra Arbeiderpartiet, Sosialistisk Venstreparti
og Senterpartiet ble med 57 mot 48 stemmer ikke
bifalt.

(Voteringsutskrift kl. 12.15.27)


                    
                    

 Ingen har bedt om ordet.

(Votering, se side 2181)





                    

 Det voteres over forslag fra stortingsrepresentant Tore
Nordtun på vegne av Arbeiderpartiet, Sosialistisk Venstreparti
og Senterpartiet oversendt fra Odelstingets møte
12. april 2005:

«Stortinget
ber Regjeringen legge fram endringer i bestemmelsene i regnskapsloven
kapittel 7 på en slik måte at det i alle
relevante bestemmelser fastsettes krav om at dersom andre
ansatte har ytelser på linje med eller høyere
enn ytelser til daglig leder, skal disse opplyses.»

Votering:

Forslaget fra Arbeiderpartiet, Sosialistisk Venstreparti og
Senterpartiet ble med 57 mot 48 stemmer ikke
bifalt.

(Voteringsutskrift kl. 12.15.50)


                    
                    

 Ingen har bedt om ordet.

(Votering, se side 2181)





                    

 Det voteres over forslag fra stortingsrepresentant Tore
Nordtun på vegne av Arbeiderpartiet, Sosialistisk Venstreparti
og Senterpartiet oversendt fra Odelstingets møte
12. april 2005:

«Stortinget
ber Regjeringen legge fram endringer i bestemmelser i regnskapsloven
kapittel 7 på en slik måte at det i alle
relevante bestemmelser fastsettes krav om at dersom ledende personer
har mer enn ett verv eller oppdrag i selskapet, så skal
dette opplyses sammen med en angivelse av hvor disse opererer i
selskapet.»

Votering:

Forslaget fra Arbeiderpartiet, Sosialistisk Venstreparti og
Senterpartiet ble med 57 mot 48 stemmer ikke
bifalt.

(Voteringsutskrift kl. 12.16.11)


                    
                    

 Ingen har bedt om ordet.

(Votering, se side 2181)





                    

 Det voteres over forslag oversendt fra Odelstingets
møte 19. april 2005:

«Stortinget
ber Regjeringen på egnet måte informere Stortinget
om utformingen av forskrift om utbyggingsavtaler før
lov og forskrift trer i kraft.»

Arbeiderpartiet, Fremskrittspartiet, Sosialistisk
Venstreparti og Senterpartiet står
bak forslaget, så presidenten antar at Høyre,
Kristelig Folkeparti og Venstre ønsker å stemme
imot. – Ingen har protestert, så da går
vi ut fra at det er slik.

Votering:

Forslaget bifaltes med 64 mot 41 stemmer.

(Voteringsutskrift kl. 12.16.49)


                    
                    

 Ingen har bedt om ordet.

(Votering, se side 2181)





                    

 Det voteres over forslag fra stortingsrepresentant
Heikki Holmås på vegne av Sosialistisk Venstreparti
og Senterpartiet oversendt fra Odelstingets møte 19.
april 2005:

«Stortinget
ber Regjeringen utferdige forskrifter som klargjør sentrale
begreper i utlendingsloven: flyktning, sterke menneskelige hensyn,
innvandringspolitiske hensyn, sterk tilknytning til riket og vesentlige
tvilsspørsmål.»

Votering:

Forslaget fra Sosialistisk Venstreparti og Senterpartiet ble
med 85 mot 20 stemmer ikke bifalt.

(Voteringsutskrift kl. 12.17.11)


                    
                    

 Ingen har bedt om ordet.

(Votering, se side 2181)





                    

 Det voteres over forslag fra stortingsrepresentant
Per Sandberg på vegne av Fremskrittspartiet oversendt
fra Odelstingets møte 19. april 2005:

«Stortinget
ber Regjeringen legge ned Utlendingsnemnda og overføre
ansvaret til departementet.»

Votering:

Forslaget fra Fremskrittspartiet
ble med 89 mot 16 stemmer ikke bifalt.

(Voteringsutskrift kl. 12.17.31)


                    
                    

 Ingen har bedt om ordet.

(Votering, se side 2182)





                    

 Det voteres over forslag fra stortingsrepresentant
Per Sandberg på vegne av Fremskrittspartiet oversendt
fra Odelstingets møte 19. april 2005:

«Stortinget ber Regjeringen komme
tilbake til Stortinget med konkrete forslag om at Regjeringen skal
få videre generell instruksjonsrett i forhold til behandling
av utlendingssaker i UDI.»

Votering:

Forslaget fra Fremskrittspartiet
ble med 88 mot 17 stemmer ikke bifalt.

(Voteringsutskrift kl. 12.17.50)


                    
                    

 Ingen har bedt om ordet.

(Votering, se side 2182)





                    

 Det voteres over forslag fra stortingsrepresentant
Per Sandberg på vegne av Fremskrittspartiet oversendt
fra Odelstingets møte 19. april 2005:

«Stortinget
ber Regjeringen komme tilbake til Stortinget med en gjennomgang
av alle de konvensjoner Norge er knyttet til,
samt en vurdering av hvilke innskrenkninger disse gir i forhold
til norske politikeres handlingsfrihet.»

Votering:

Forslaget fra Fremskrittspartiet
ble med 88 mot 17 stemmer ikke bifalt.

(Voteringsutskrift kl. 12.18.09)


                    
                    

 Ingen har bedt om ordet.

(Votering, se side 2182)





                    

 Det voteres over forslag oversendt fra Odelstingets
møte 19. april 2005:

«

Stortinget
ber Regjeringen inkorporere De forente nasjoners internasjonale
konvensjon 21. desember 1965 om avskaffelse
av alle former for rasediskriminering i menneskerettsloven
av 1999, og at konvensjonen skal gis samme forrang som de andre
kjernekonvensjoner som pr. i dag er inkorporert på denne
måten.»

Arbeiderpartiet, Sosialistisk Venstreparti
og Senterpartiet står bak forslaget,
så presidenten antar at Høyre, Fremskrittspartiet,
Kristelig Folkeparti og Venstre ønsker å stemme
imot.

Votering:

Forslaget ble med 57 mot 48 stemmer ikke bifalt.

(Voteringsutskrift kl. 12.18.38)


                    
                    

 Ingen har bedt om ordet.

(Votering, se side 2182)





                    

 Det voteres over forslag oversendt fra Odelstingets
møte 19. april 2005:

«Stortinget
ber Regjeringen igangsette arbeid med å utrede en helhetlig
diskrimineringslov i tråd med internasjonale forpliktelser
og vernet i EMK artikkel 14 og FNs konvensjon
om sivile og politiske rettigheters artikkel 26.»

Arbeiderpartiet, Sosialistisk Venstreparti
og Senterpartiet står bak forslaget,
så presidenten antar at Høyre, Fremskrittspartiet,
Kristelig Folkeparti og Venstre ønsker å stemme
imot.

Votering:

Forslaget ble med 56 mot 48 stemmer ikke bifalt.

(Voteringsutskrift kl. 12.19.05)


                    
                    

 Ingen har bedt om ordet.

(Votering, se side 2182)





                    

 Det voteres over forslag oversendt fra Odelstingets møte
19. april 2005:

«Stortinget
ber Regjeringen utrede og legge fram nødvendige endringer
i ordningen med fri rettshjelp knyttet til antidiskrimineringslovverket,
slik at det ikke oppstår rettstap som følge
av svak personlig økonomi.»

Arbeiderpartiet, Sosialistisk Venstreparti
og Senterpartiet står også bak
dette forslaget, så presidenten antar at Høyre,
Fremskrittspartiet, Kristelig Folkeparti og Venstre ønsker å stemme
imot.

Votering:

Forslaget ble med 58 mot 46 stemmer ikke bifalt.

(Voteringsutskrift kl. 12.19.36)


                    
                    

 Stortinget er da klar til å gå til
votering.





                
                
                

Voteringen i en sak finnes i slutten av referatet for hver enkelt sak.


            


            

 Det foreligger ikke
noe referat.





                    
                    
                    

