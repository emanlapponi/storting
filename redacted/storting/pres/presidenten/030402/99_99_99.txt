 Asmund Kristoffersen – til
tilleggsspørsmål.

Presidenten ber om unnskyldning dersom han
forstyrret statsråden.

 Da skal jeg gå videre fra der statsråden
ble avbrutt av presidenten!

Det må være svært
riktig og viktig å stimulere til metodeutvikling og dokumentasjon, ikke
minst på det en faktisk gjør. Derfor synes jeg
det var svært tillitvekkende å høre
at ministeren ønsker å stimulere til
forskning i de ulike miljøene. Det er jeg veldig
enig i.

Det som da på en måte
vil være spørsmålet, er: I
hvor stor grad ser ministeren muligheter for nettopp å legge inn
de midler som er nødvendige for å komme videre
i forskningen, og stimulere til at helseforetakene faktisk bruker
dem? Det er helt åpenbart at en nå står
og stamper i en slags motsjø og ikke i tilstrekkelig
grad kommer videre. Det tror jeg faktisk er en stor utfordring.

Så vil jeg bare kort si
når det gjelder ryggpoliklinikkene: Det er ikke
svaret, for der har en en kompetanse som kanskje ikke
knytter seg til den øverste delen av ryggsøylen.
Derfor ønsker jeg ikke at det vektlegges
for sterkt at det er det eneste svaret. Det må være
noe mer enn det.

 Det framgikk av mitt hovedsvar
at det er mer enn det. Men det er en del av de anbefalingene jeg
har fått fra Sosial- og helsedirektoratet, som jeg synes
det er grunn til å følge opp.

For øvrig vil jeg se på hvordan
man kan få stimulert noen av våre
universitetssykehus til å prioritere slik klinisk forskning.
Hvilke muligheter vi har for det, skal jeg komme tilbake til. Men
medisinsk forskning er generelt prioritert. Fra Helsedepartementets side
er vi opptatt av å påvirke innretningen av satsingen
på medisinsk forskning, og dette er ett av de
områdene hvor det vil være aktuelt å gjøre
det.





                

 Spørsmål 10 vil
bli besvart senere.





                

 Da går vi tilbake til spørsmål
10.





                

 Dermed er sak nr. 1 ferdigbehandlet.





                

