 Representanten Christian Tybring-Gjedde har teke opp dei forslaga som han refererte til.




 Jeg ser ikke noen grunn til å ha noen reprise av finansdebatten i dag. Jeg vil kun vise til Høyres innlegg i finansdebatten og til innstillingen.




Jeg tar herved opp Høyres forslag.




 Representanten Jan Tore Sanner har teke opp det forslaget som han refererte til.




 Jeg har tenkt å holde et litt lengre innlegg enn Jan Tore Sanner og et litt kortere enn Tybring-Gjedde. Jeg synes det er et par ting i budsjettet vårt som er såpass bra at det fortjener å bli omtalt, og noe i forslagene fra de andre partiene som er såpass dårlig at det fortjener å bli omtalt.




Det som jeg synes er bra, og som jeg synes det er viktig å understreke, er at Regjeringen både har lyttet til det som rører seg i samfunnet, og samtidig vist evne til å ta noen gode grep i forhold til Garanti-Instituttet for Eksportkreditt. Vi har klart å øke de garantiordningene som ligger der, og dermed lagt bedre til rette for handel med bl.a. utviklingsland gjennom å øke de kredittmulighetene som ligger der, og vi har bedret mulighetene for norsk næringsliv til å eksportere til utlandet gjennom de garantiordningene som er der.




Vår regjering er den første regjeringen som avsetter penger til kjøp av klimakvoter. Det synes jeg er viktig å understreke i dag. Det fikk ikke en sentral plass i finansdebatten. Det ble omtalt i miljødebatten. Jeg synes det er viktig å si det i dag, for dette er noe som er finansministerens bord. Finansministeren vår har her vist at hun er den første finansminister som har tatt ordentlig grep i forhold til å oppfylle den delen av våre Kyoto-forpliktelser.




Jeg har merket meg at Venstre har saldert sitt budsjett. De skriver at de vil vente på de sektorvise klimahandlingsplanene før de kommer tilbake igjen med penger. Jeg synes det virker veldig lettvint fra Venstres side, for Venstre sier klart fra at de ikke har tenkt å oppfylle alle klimaforpliktelsene som vi har i Norge etter Kyotoprotokollen. De har tenkt å gjøre en del av dette gjennom kjøp av klimakvoter. Men de hadde ikke penger til å prioritere miljø på det området i budsjettet i år, altså kjøp av klimakvoter, og vil heller avvente de sektorvise klimahandlingsplanene. De lover derimot å komme tilbake igjen i revidert nasjonalbudsjett i forhold til dette. Ja, da får vi vente å se om Lars Sponheim og Venstre har bedre råd i revidert nasjonalbudsjett enn det de har nå. Det trenger de ikke ha, for vi sørger jo for at de pengene kommer på plass nå. Så dette er en grei måte for Lars Sponheim og Venstre å komme unna dette på.




Så vil jeg henvise til den omorganiseringen som finner sted i skatteetaten, som er kjempeviktig. At vi får til en omorganisering og får flere ressurser til å drive med kontrollvirksomhet, er veldig viktig. Jeg vil også understreke det arbeidet vi gjør nå med å sørge for å styrke bistandsadvokatordningen, som gjør at vi forhåpentligvis klarer å få gjennomført flere rettssaker som gjelder økonomisk kriminalitet, svart arbeid og skatteunndragelser generelt.




Bare for å si det: Jeg er veldig overrasket over Fremskrittspartiet. Jeg er overrasket over at de foreslår så dramatiske kutt i skatteetatens tilskudd som det de gjør. Det er rett og slett av én enkelt grunn, og det er at for hvert menneske som unndrar skatt her i landet, må andre mennesker og næringsdrivende her i landet betale mer skatt for å finansiere de samme deler av det offentlige. På samme måte svekker det mulighetene for anstendige bedrifter som driver på en seriøs måte, til å klare seg i konkurranse med useriøse aktører. Derfor skjønner jeg ikke at et parti som Fremskrittspartiet, som sier at de er opptatt av skattelette til folk, ikke skjønner hvor viktig det er å sørge for at alle betaler skatt her i landet. Det er ingen tvil om at de kuttene som Fremskrittspartiet foreslår, ville ført til dårligere kontrollvirksomhet fra skatteetaten og tolletaten. Det er ingen tvil om at det betyr at for å opprettholde det samme nivået på velferden her i landet, må vi andre som betaler skatt på en anstendig og ordentlig måte, betale mer. Det er partipolitikk som ikke henger på greip, og jeg vil advare mot Fremskrittspartiets politikk på dette området, og be Fremskrittspartiet gjennomarbeide den delen av politikken sin for å se konsekvensene av den politikken de fører.




Alt i alt er dette et område som det blir relativt lite debatt om i forhold til veldig mange andre oppgaver. Jeg tror vi må følge nøye med på utviklingen.




Selv er jeg representant fra Oslo. Mange folk her sier at de ser at arbeidet som skatteetaten har gjort ved å avdekke skatteunndragelser og snusk både innenfor bilbransjen og innenfor drosjenæringen, fører til at det som blir den rapporterte omsetningen, stiger dramatisk etter at man har gjennomført kontroll, noe som helt klart tyder på at det er viktig å styrke skatteetaten og ikke, som Fremskrittspartiet gjør, svekke den.




 Vi har hatt både skattedebatt og finansdebatt, så jeg skal begrense meg i mine kommentarer.




Det er jo her i denne debatten vi også senere skal vedta størrelsen på de fondene vi har. Jeg skal da bare si at fra Kristelig Folkepartis side viser vi vår prioritering gjennom å styrke både Kulturminnefondet, Energifondet og Forskningsfondet, slik det går fram av våre forslag.




Når det gjelder tilløpet til debatt om skatteetaten og tollvesenet, og hvor mye kontroller en bør ha og ikke ha, og at representanten Holmås var overrasket over Fremskrittspartiets holdning, vil jeg si at min overraskelse går på at SV fortsatt lar seg overraske over Fremskrittspartiets holdning akkurat på det området. Jeg synes Fremskrittspartiet har tvert imot en ikke noe overraskende konsistent holdning på dette området. De er konsistente, og vi er uenige, og det er i hvert fall for meg ikke lenger noen overraskelse. At den har de konsekvenser som representanten Holmås var inne på, støtter jeg ham fullt ut i, og derfor har vi styrket de nevnte etater i vårt alternative budsjett.




Med det tar jeg opp våre forslag.




 Representanten Hans Olav Syversen har teke opp dei forslaga han refererte til.




 I St.prp. nr. 1 kapittel 2 som vi nå behandler, er det redegjort for prioriterte oppgaver i 2007 fra Finansdepartementets side.




Gjennomføring av internasjonale forpliktelser og modernisering og oppdatering av regelverk på finansmarkedsområdet er et slikt prioritert område. I denne sammenheng er det en stor utfordring hvordan vi som myndigheter møter den sterke veksten i utbredelsen av foretaksformen Norsk Avdeling Av Utenlandsk Foretak, det såkalte NUF.




I dag er det svært ulike rammebetingelser for denne selskapsformen og vanlige norske unoterte aksjeselskaper. Det er svært viktig at Finansdepartementet og Regjeringa går nærmere inn i dette temaet for å sikre en større grad av nasjonal styring av rammebetingelsene. Dette arbeidet må kombineres med en prioritert innsats mot skatte- og avgiftsunndragelser og annen økonomisk kriminalitet. Derfor er det gledelig at vi får bred oppslutning om den satsing på skatteoppkreving og på skatteetaten som vi her ser. Det som komiteens leder, Reidar Sandal, har sagt, viser at Fremskrittspartiets politikk er så svak at den på en fundamental måte vil være med på å rive grunnlaget unna en skatteetat som er helt nødvendig for at vi skal få en videreføring av den sterke oppslutning om vår skatte- og avgiftspolitikk.




En annen prioritert oppgave er kjøp av klimakvoter. Klima- og forurensingsspørsmål er en enormt stor utfordring, og det er gledelig og svært godt mottatt i befolkninga at Regjeringa har høye ambisjoner på dette området. De høye ambisjonene må kombineres med et aktivt øye for å videreføre, ja styrke et allsidig næringsliv, og det er en svært krevende oppgave. Det som er hovedutfordringa i forhold til klimaspørsmålet og forurensningsspørsmålet, er omlegginga av energikjedene fra ikke-fornybare energikilder til fornybare energikilder. Dette krever svært store investeringer. Det er investeringer som har stor lønnsomhet på sikt, men det er først på lengre sikt. Det innebærer store omstillinger, krever mye faglært arbeidskraft og er altså en tematikk som krever en helhetstenkning. Jeg er veldig glad for at Regjeringa legger opp til det.




I budsjettet for 2007 er det lagt opp til et beskjedent kjøp av klimakvoter. Jeg vil i den forbindelse understreke det som står i Soria Moria-erklæringa:







«Regjeringen vil sikre at betydelige deler av Norges klimaforpliktelser fra Kyoto-avtalen skjer nasjonalt.»




Klima- og forurensningsutfordringene er internasjonale, men må løses konkret lokalt gjennom nasjonalstatens virkemidler. Kjøp av kvoter kan være ett virkemiddel, men langt viktigere er, som jeg sa, en omlegging av energikjedene. Her inngår elektrisitetsproduksjon fra gass uten CO

2

-utslipp som et svært viktig bidrag.




Det viktigste i denne innstillinga er det som sies om Grunnfond for fornybar energi og energieffektivisering. Her får vi nå en start med en bevilgning på 10 milliarder kr for 2007. Det er sagt at det skal komme en ytterligere bevilgning på 10 milliarder kr på budsjettet for 2009. Det gir en samlet avkastning på 880 mill. kr. Mens Fremskrittspartiet subsidiært støtter Regjeringas forslag på dette punktet, vil Høyre og Venstre ha omkamp om grønne sertifikater. De går derfor mot bevilgninga på 10 milliarder kr til det som på folkemunne kalles Energifondet. At Høyre er ideologisk styrt av ensidige markedsløsninger, er forutsigbart, men at Venstre er så ideologisk dogmatiske at de endog går mot Energifondet, er svært klargjørende.




Senterpartiet mener at det trengs en forsterket innsats når det gjelder å stimulere til produksjon av fornybar energi. Lønnsomheten i produksjon av eksempelvis biovarme og vindkraft er områder som må forbedres, for at vi skal få til de energiendringene som er helt nødvendige.




Til slutt Garantiordningen for investeringer i og eksport til utviklingsland, u-landsordninga: Dette er et viktig og nyttig supplement til Garanti-Instituttet for Eksportkreditt. Det er svært gledelig at vi i denne innstillinga kan øke det totale tilsagnet, slik at ansvarsrammen for u-landsordninga økes fra 1,5 milliarder til 2,1 milliarder kr uten nye bevilgninger til grunnfondet, fordi risikoen har vist seg å være lavere enn tidligere beregnet. Dette er en nyttig ordning, som er mye brukt, bl.a. i Afrika.




 Mange av oss har fulgt behandlingene av fagdepartementenes budsjetter i mange dager, både på dagtid og kveldstid. Siden vi har brukt lang tid på å diskutere til dels små kroner, burde dette ha vært en debatt som vi brukte lang tid på. Det er mye penger i de budsjettene som vedtas i dag. Det er politikk gjemt i hvert hjørne nesten. Når finanskomiteen og Stortinget i dag velger å ha en kortere debatt, er det ikke fordi man ikke ser all politikken og viktigheten i dette, men fordi dette er temaer som allerede har vært diskutert, og helt sikkert kommer til å bli diskutert i andre sammenhenger, kanskje også med et større publikum.




Jeg vil innledningsvis vise til saksordføreren, som gav en grei oversikt over den innstillingen vi behandler i dag. Jeg vil likevel få lov til å adressere noen poeng. Jeg har også blitt utfordret av flere. Det er hyggelig. Jeg har kanskje også blitt omtalt like mye som Fremskrittspartiet så langt i denne debatten. Jeg synes, i likhet med Tybring-Gjedde, at det er hyggelig for mitt parti å få oppmerksomhet. Det skal jeg komme tilbake til.




Først har jeg lyst til å gi finansministeren en positiv oppmuntring på et område som jeg synes er viktig. Ut fra de erfaringer jeg har, som går i motsatt retning av det Fremskrittspartiet gav uttrykk for fra denne talerstolen, er det viktig at finansministeren tør å prioritere bevilgninger til sine viktige etater, nemlig skattetaten og tolletaten. Jeg har i noen regjeringer hatt erfaringer for at finansministere har det så vondt og vanskelig når de må foreslå kutt på alle andre departementers budsjett, at de nesten ikke er frimodige nok til å foreslå de nødvendige kronene til egne budsjetter. Er det noe landet er tjent med, er det at både skatteetat og tolletat får de nødvendige ressurser til å gjøre den viktige jobben de gjør.




Jeg har lyst til å bruke denne anledningen til å gi ros til disse etatene. Jeg vil si at jeg, ikke bare som stortingsrepresentant, men også som en liten næringsdrivende, har opplevd en fantastisk positiv utvikling de siste årene i retning av forenkling, ikke bare i skatteetaten, men også i toll- og avgiftsetaten. Vi har veldig godt tilgjengelige internettsider, som gjør livet enklere for brukerne der ute. Det hadde ikke vært mulig uten at man hadde fått nødvendige penger til å foreta forenklinger. Er budsjettene strupt, må man ta unna det daglige, slik at man ikke får tatt de litt større løftene som gjør livet enklere. Som arkitekten bak det prosjektet som en gang het «Et enklere Norge», har jeg lyst til å gi denne rosen til både skatteetaten og toll- og avgiftsetaten. Jeg håper at finansministeren vinner fram med å gi dem de nødvendige midlene framover, slik at de kan forenkle, til beste for bedrifter og borgere i dette landet.




Så til de to miljøvisittene til Venstre i denne budsjettdebatten. Først til Heikki Holmås og klimakvoter. Heikki Holmås og SV skal være trygg på at Venstre vil stille opp for bevilgninger framover i forbindelse med nødvendig kjøp og bruk av klimakvoter. Men jeg er redd for at vi kan få en situasjon der vi får debatter om dette, der dette blir løftet fram som det viktige virkemiddelet. Jeg så senest i går i et avisoppslag at Regjeringen – tatt etter hukommelsen – ville bruke 2,5 mill. kr til å kjøpe klimakvoter til regjeringsapparatets egne flyreiser. Det er farlig å få for god samvittighet av slike tiltak – stikke hånden ned i statskassa og ta ut et såpass lite beløp. Jeg er redd for at representanten Holmås selv av så små ting kan komme til å strutte av selvtilfredshet på denne talerstolen. Det tror jeg ikke miljøet er tjent med. Vi må fokusere på det som er det viktige, nemlig at vi må ta en vesentlig del av reduksjonen innenlands i Norge. Jeg har også sett at miljøvernministeren har vært redd for å ta i bruk de ordene. De tolkes vanligvis dit hen at over 50 pst. av CO

2

-reduksjonene skal tas på innenlandske tiltak. Det koster politisk og vil gjøre noe med hverdagen for oss alle sammen. Da må det ikke bli slik at vi legger for mye vekt på det at vi kan kjøpe oss kvoter utenlands med statens penger, som vi har relativt rikelig med – selv om vi må gjøre det også.




Der er jeg, selv om det kan være overraskende, i og for seg enig i det representanten Lundteigen sa om at det er langt viktigere det vi kan gjøre innenlands. Jeg forstår nok atskillig mindre av representanten Lundteigens visitt til Venstre når det gjelder grønne sertifikater. Så vidt jeg vet, var dette Senterpartiets politikk både i valgkampen og helt fram til de åpenbart ikke vant fram i Regjeringen i synet på å bruke grønne sertifikater, noe som har fått dramatisk effekt for småkraftverksutbygging, og vi hører nå at vindkraftprosjektene heller ikke har noen god økonomi. Men det er vel mer representanten Lundteigens personlige politiske plassering i landskapet, når han kaller dette for en slags markedsløsning og en blind tro på markedet, enn det har vært Senterpartiets tradisjonelle politikk, nemlig å tro på at det må være lønnsomt å gjøre det som er miljømessig riktig. Det er ingen tvil om at fravær av grønne sertifikater og det meget dårlige substituttet som kalles energifond, bidrar til at økonomien og optimismen rundt småkraftverksatsing i norske bygder, og i og for seg vindkraftprosjekter, langt på vei er i ferd med å forsvinne. Og det beklager jeg meget sterkt.




Så til slutt gjelder det det som det reises flest forslag om i dag, nemlig hvor stort forskningsfondet vårt skal være. Venstre fremmer forslag om et forskningsfond som samlet er på 100 milliarder kr, som er i samsvar med det Bondevik II-regjeringen la fram i sitt siste budsjett. Det vil gi en forutsigbarhet og en stabilitet for det viktigste som vi kan drive med i dette landet framover, nemlig forskning. Med det tar jeg opp det forslaget som står i innstillingen.




 Representanten Lars Sponheim har teke opp det forslaget han refererte til.




 Debatten i Stortinget om finanskomiteens Budsjett-innst. S. nr. 6 går vel ikke nødvendigvis alltid inn i historiebøkene som den debatten som er mest spenstig. Det er vel kanskje andre debatter som gjør det.




Men det er faktisk ganske mye penger i omløp, og når vi nå diskuterer det, er det viktig for oss å fokusere på det som ligger i denne budsjettinnstillingen. Blant annet ligger noen av de virkelig store, tunge statlige etatene her, og det er snakk om store beløp, mange ansatte og store og viktige oppgaver. Det er ikke minst viktig at Stortinget fokuserer på hvordan folks skattepenger blir benyttet i dette byråkratiet som vi er satt til å styre over.




Jeg konstaterer at alle med unntak av Fremskrittspartiet mener at det vil være veldig fornuftig bare å ansatte flere og flere i skatteetaten, for da vil man gjøre dette mer lønnsomt, man vil få inn mer og mer skattepenger. Jeg registrerer at noen, bl.a. representanten Holmås, kanskje har som utgangspunkt at de fleste i dette landet er svindlere og ikke vil betale sin skatt – ergo må vi ha stadig flere mennesker ansatt som skal passe på borgerne i Norge. Fremskrittspartiet tror det er stikk motsatt. Vi tror faktisk at de aller fleste mennesker i Norge er skikkelige og ærlige, og betaler den skatten som Stortinget til enhver tid vedtar at folk skal betale.




Det er noe underlig det resonnementet at om man ansetter stadig flere i skatteetaten, så vil dette bli mer og mer lønnsomt. Da lurer jeg og Fremskrittspartiet på: Hvor mange ansatte bør man ha, og hvorfor foreslår man ikke enda større beløp bevilget til skatteetaten enn det flertallet faktisk gjør i dagens innstilling? Retorikken her burde nesten vært at hvis omtrent alle i Norge ble ansatt i skatteetaten, ville det bli voldsomt lønnsomt i dette landet.




Flere har vært inne på at vi faktisk lever i en tid da mye er blitt enklere, bl.a. representanten Sponheim sa det og gav ros for det. Og det har jo blitt enklere. Vi lever nå i et samfunn hvor mer og mer foregår elektronisk, også når det gjelder skatteinnkreving. Vi konstaterer at Internett har kommet for å bli, og man får stadig nye og bedre løsninger. Det som er så underlig, er at mens en del bedrifter nettopp ved å ta i bruk ny teknologi, klarer å effektivisere, vil man fra flertallets side påstå at man ikke klarer å få til den samme effektiviseringen av offentlig sektor når man tar i bruk de samme teknologiske løsningene.




Våre forslag er ikke fremmet for at flere skal jobbe svart og flere skal unndra skatt. Det går rett og slett på at når vi lever i en tid da man burde ha mulighet for å implementere enklere løsninger, gjøre ting enklere, så burde man også kunne klare seg med noen færre ansatte.




Jeg konstaterer også at man i år skal gjennomføre en storstilt omorganisering av skatteetaten. Jeg trodde at noe av utgangspunktet for denne omorganiseringen nettopp var at man også skulle effektivisere etatens arbeid. Da burde man fokusere på at man kanskje kunne klart seg med færre årsverk. Men i svar på spørsmål fra Fremskrittspartiet har finansministeren sagt at målet her ikke er besparelser, men å gjøre ting på en annen måte.




I så måte har Fremskrittspartiet i innstillingen lagt fram et par forslag. Vi er litt bekymret for deler av den omorganiseringen som skal skje i skatteetaten. La meg si det slik: Veldig mye som nå skal gjøres om i skatteetatens organisering, er positivt. Våre forslag er altså ment som kreative, fornuftige innspill på noen få områder, hvor vi kanskje tror det er lurt å tenke seg om en gang til.




Det ene gjelder bl.a. klagesystemet, som representanten Tybring-Gjedde har vært inne på her tidligere i dag. Når man nå fjerner flere ledd ved denne muligheten folk flest har for å kunne klage på skatten, er vi bekymret for at vi nå får et samfunn der det kun er de som har størst ressurser, og som til syvende og sist eventuelt går til rettssak mot staten, som har mulighet til å vinne fram. Så vi er altså bekymret. Det er ikke nødvendigvis ment som noen stor kritikk av systemet, men ment som en henstilling til Regjeringen om at man kanskje burde se på om dette vil fungere slik som man faktisk tror. Fremskrittspartiet tror dessverre at vi kan få en negativ utvikling der. Da håper jeg i hvert fall at det ikke går prestisje i det, men at man, hvis man ser at det kan være noe som truer folks rettssikkerhet i klagesystemet, om ikke annet kan komme tilbake til det på et senere tidspunkt. Men jeg konstaterer at vårt forslag ikke har fått tilslutning fra noen andre partier.




Jeg viser også til at Fremskrittspartiet har påpekt muligheten for – men ikke som noen endelig konklusjon – at innkreving av merverdiavgift blir lagt til de kommunale skatteoppkreverne. Som vi skriver, og som også er sagt fra flere faglige hold, vil det være en besparelse i forhold til de budsjettene vi nå diskuterer. Når de kommunale skatteoppkreverne allerede i dag har fem av seks skattearter å kreve inn, vil den merutgiften som i så fall vil bli på de kommunale skatteoppkreverne, være liten sett i forhold til den enorme besparelsen man kan få i andre deler av systemet.




Nettopp det at vi har påpekt ett område å effektivere, henger sammen med vårt forslag om å kutte i en del byråkrati, kutte en del administrative stillinger i bl.a. skatteetaten. Og så henger selvfølgelig alle våre forslag i Budsjett-innst. S. nr. 6 helt sammen med vårt helhetlige alternative statsbudsjett.




Når vi ønsker å kreve inn færre skatter, ønsker å kreve inn færre avgifter, ønsker å gjøre systemet enklere i forhold til tollsatser, bør det også henge sammen med at man da faktisk trenger færre folk til å håndtere disse innkrevingene.




 Fleire har ikkje bedt om ordet til sak nr. 1.

(Votering, sjå side1533)





                    

 Under debatten er det sett fram åtte
forslag. Det er

forslag nr. 1, frå Christian
Tybring-Gjedde på vegner av Framstegspartiet
og Høgre

forslaga nr. 2–5, frå Christian Tybring-Gjedde
på vegner av Framstegspartiet

forslag nr. 6, frå Jan Tore Sanner på vegner
av Høgre

forslag nr. 7, frå Hans Olav Syversen på vegner
av Kristeleg Folkeparti

forslag nr. 8, frå Lars Sponheim på vegner
av Venstre

Det blir først votert over forslag
nr. 8, frå Venstre. Forslaget lyder:

«På statsbudsjettet
for 2007 bevilges under:

Kap.

Post

Formål

Kroner

286

Fondet for forskning
og nyskaping

95

Fondskapital 	

100 000 000 000

5999

Statslånemidler

90

Lån 	

95 054 000 000»

Votering:

Forslaget frå Venstre blei med 98 mot
8 røyster ikkje vedteke.

(Voteringsutskrift kl. 11.47.34)

 Det blir så votert over forslag nr.
7, frå Kristeleg Folkeparti. Forslaget lyder:

«På statsbudsjettet
for 2007 bevilges under:

Kap.

Post

Formål

Kroner

286

Fondet for forskning
og nyskaping

95

Fondskapital 	

25 000 000 000

1432

Norsk kulturminnefond

90

Fondskapital 	

400 000 000

1825

Omlegging av energibruk og energiproduksjon

95

Kapitalinnskudd 	

15 000 000 000

5999

Statslånemidler

90

Lån 	

85 577 225 000»

Votering:

Forslaget frå Kristeleg Folkeparti blei
med 100 mot 6 røyster ikkje vedteke.

(Voteringsutskrift kl. 11.47.59)

 Det blir så votert over forslag nr.
6, frå Høgre. Forslaget lyder:

«På statsbudsjettet
for 2007 bevilges under:

Kap.

Post

Formål

Kroner

1325

Vegfond

95

Vegfond 	

20 000 000 000

1432

Norsk kulturminnefond

90

Fondskapital 	

300 000 000

5999

Statslånemidler

90

Lån 	

100 490 250000»

Votering:

Forslaget frå Høgre blei med
94 mot 12 røyster ikkje vedteke.

(Voteringsutskrift kl. 11.48.24)

 Det blir votert over forslaga nr. 2–5,
frå Framstegspartiet.

Forslag nr. 2 lyder:

«På statsbudsjettet
for 2007 bevilges under:

Kap.

Post

Formål

Kroner

967

Investeringsselskap, Argentum 

90

(NY) Egenkapitaltilskudd 	

1 800 000 000

1830

Forskning

90

(NY) Fond for energi- og petroleumsforskning 	

10 000 000

2410

Statens lånekasse for
utdanning

90

Lån til Statens lånekasse
for utdanning 	

18 330 000 000

3732

Regionale
helseforetak (jf. kap. 732)

90

Avdrag på investeringslån 	

2 325 000 000

3670

Nasjonale minoriterer

90

(NY) Avvikling
av Romanifolkets fond 	

75 000 000

3680

Sametinget

90

(NY) Avvikling
av Samefolkets fond 	

75 000 000

5999

Statslånemidler

90

Lån 	

104 304 000 000»

Forslag nr. 3 lyder:

«Stortinget
ber Regjeringen gjennomgå foreslått klage- og
nemndsstruktur i forbindelse med omorganiseringen av skatteetaten,
med sikte på å sikre klagere bedre
rettssikkerhet. Dette kan gjøres ved å etablere klagenemnd
på både lokalnivå og regionnivå.»

Forslag nr. 4 lyder:

«Stortinget
ber Regjeringen vurdere om innkrevingen av merverdiavgift skal overføres
til de kommunale skatteoppkreverkontor.»

Forslag nr. 5 lyder:

«Stortinget
ber Regjeringen forbedre ordningen med lån til etablering
av sykehjemsplasser, eldreboliger og rehabiliteringsplasser i sydlige
land, samt sørge for bedre informasjon om ordningen
og bedre profilering av ordningen, og komme tilbake til
saken i forbindelse med Revidert nasjonalbudsjett 2007.»

Votering:

Forslaga frå Framstegspartiet
blei med 83 mot 23 røyster ikkje vedtekne.

(Voteringsutskrift kl. 11.48.50)

 Det blir votert over forslag nr. 1, frå Framstegspartiet
og Høgre. Forslaget lyder:

«På statsbudsjettet
for 2007 bevilges under:

Kap.

Post

Formål

Kroner

286

Fondet for forskning
og nyskaping (jf. kap. 3286)

95

Fondskapital 	

35 000 000 000»

Votering:

Forslaget frå Framstegspartiet
og Høgre blei med 72 mot 34 røyster
ikkje vedteke.

(Voteringsutskrift kl. 11.49.17)





Komiteen hadde tilrådd:

A. Rammeområde 21
(Eksportgarantier mv.)

I

På statsbudsjettet for 2007 bevilges
under:

Kap.

Post

Formål

Kroner

Kroner

Utgifter

2460

Garanti-Instituttet
for Eksportkreditt

24

Driftsresultat: 

1 Driftsinntekter, refusjon
av driftsutgifter fra 
risikoavsetningsfond 	

-
–46 500 000

2 Driftsutgifter, 

overslagsbevilgning

46 500 000

0

Totale utgifter

0

Inntekter

5460

Garanti-Instituttet
for Eksportkreditt

71

Tilbakeføring fra Gammel
alminnelig ordning 	

619 700 000

72

Tilbakeføring fra Gammel
særordning for 
utviklingsland 	

69 100 000

Totale inntekter 	

688 800 000

II


Garantifullmakter

Stortinget samtykker i at Nærings-
og handelsdepartementet i 2007 kan gi:

1.	Garanti-Instituttet for Eksportkreditt
(GIEK) fullmakt til å gi tilsagn om nye garantier innenfor
en ramme for nye garantier og gammelt ansvar på 50 000
mill. kroner ved eksport til og investeringer i utlandet innenfor Alminnelig
garantiordning og inkludert Gammel alminnelig ordning. Garantivirksomheten
skal finne sted innenfor de rammer som «Arrangement
on Officially Supported Export Credits» setter. Alminnelig garantiordning
skal drives i balanse på lang sikt. Nærings-
og handelsdepartementet kan gi utfyllende bestemmelser om gjennomføringen
av dette vedtaket.

2.	GIEK fullmakt til å gi tilsagn om
nye garantier innenfor en ramme for nye garantier
og gammelt ansvar på 2 100 mill. kroner ved eksport
til og investeringer i utviklingsland, men likevel slik
at rammen ikke overskrider sju ganger det til enhver tid
innestående beløp på ordningens grunnfond.
Garantivirksomheten skal finne sted innenfor
de rammer som «Arrangement on Officially Supported Export
Credits» setter. Virksomheten skal drives i balanse
på lang sikt, gitt bevilgninger til grunnfondet. Nærings-
og handelsdepartementet kan i samråd med Utenriksdepartementet
gi utfyllende bestemmelser om gjennomføringen av dette vedtaket.

3.	GIEK fullmakt til å gi tilsagn om
nye garantier innenfor en ramme for nye tilsagn
og gammelt ansvar på    2 500 mill. kroner ved byggelån
innenfor skipsbyggingsindustrien. Ordningen
skal drives i balanse på lang sikt.
Nærings- og handelsdepartementet kan gi utfyllende bestemmelser
om gjennomføringen av dette vedtaket.

 Framstegspartiet har varsla at dei ønskjer å røyste
imot.

Votering:

Tilrådinga frå komiteen
blei vedteken med 85 mot 21 røyster.

(Voteringsutskrift kl. 11.50.01)

Vidare var tilrådd:

B. Rammeområde 22
(Finansadministrasjon mv.)

I

På statsbudsjettet for 2007 bevilges
under:

Kap.

Post

Formål

Kroner

Kroner

Utgifter

1600

Finansdepartementet

1

Driftsutgifter
	

246 800 000

21

Spesielle driftsutgifter, 

kan overføres

31 200 000

70

Tilskuddsmidler
fra Finansmarkedsfondet 	

11 800 000

1602

Kredittilsynet

1

Driftsutgifter 	

184 800 000

1610

Toll- og avgiftsetaten

1

Driftsutgifter 	

1 081 500 000

45

Større
utstyrsanskaffelser og vedlikehold, 

kan overføres

96 600 000

1618

Skatteetaten

1

Driftsutgifter 	

3 422 500 000

21

Spesielle driftsutgifter 	

101 500 000

22

Større
IT-prosjekter, 

kan overføres

227 000 000

45

Større
utstyrsanskaffelser og vedlikehold, 

kan overføres

164 000 000

1620

Statistisk sentralbyrå

1

Driftsutgifter 	

393 300 000

21

Spesielle driftsutgifter, 

kan overføres

185 000 000

45

Større
utstyrsanskaffelser og vedlikehold, 

kan overføres

8 500 000

1630

Tiltak for å styrke
statlig økonomi- og prosjektstyring

21

Spesielle driftsutgifter, 

kan overføres

16 500 000

1631

Senter for statlig økonomistyring

1

Driftsutgifter 	

248 700 000

21

Spesielle driftsutgifter, 

kan overføres

53 300 000

1632

Kompensasjon for
merverdiavgift

61

Tilskudd til kommuner
og fylkeskommuner, ny ordning, 

overslagsbevilgning

 
9 700 000 000

72

Tilskudd til private
og ideelle virksomheter, 

overslagsbevilgning

 1 245 000 000

1634

Statens innkrevingssentral

1

Driftsutgifter 	

228 100 000

1637

EU-opplysning

70

Tilskudd til frivillige
organisasjoner 	

4 200 000

1638

Kjøp av
klimakvoter

21

Spesielle driftsutgifter, 

kan overføres

105 000 000

1650

Statsgjeld, renter
m.m.

1

Driftsutgifter 	

28 600 000

89

Renter og provisjon
m.m. på innenlandsk statsgjeld, 

overslagsbevilgning

 16 064 000 000

Totale utgifter 	

33 847 900 000

Inntekter

4600

Finansdepartementet

2

Diverse refusjoner 	

1 000 000

85

Avkastning fra
Finansmarkedsfondet 	

11 800 000

4610

Toll- og avgiftsetaten

1

Ekspedisjonsgebyr 	

7 200 000

2

Andre inntekter 	

2 100 000

3

Refunderte pante-
og tinglysingsgebyrer 	

1 200 000

11

Gebyr på kredittdeklarasjoner 	

250 000 000

4618

Skatteetaten

1

Refunderte utleggs-
og tinglysingsgebyr 	

21 700 000

2

Andre inntekter 	

26 700 000

5

Gebyr for utleggsforretninger 	

14 800 000

7

Gebyr for bindende
forhåndsuttalelser 	

2 000 000

4620

Statistisk sentralbyrå

1

Salgsinntekter 	

300 000

2

Oppdragsinntekter 	

185 000 000

85

Tvangsmulkt 	

6 500 000

4631

Senter for statlig økonomistyring

1

Økonomitjenester 	

43 900 000

4634

Statens innkrevingssentral

2

Refusjoner 	

29 000 000

85

Misligholdte lån
i Statens lånekasse for utdanning 	

125 000 000

86

Bøter,
inndragninger 	

1 120 000 000

87

Vegadministrasjonsgebyr 	

55 000 000

88

Forsinkelsesgebyr,
Regnskapsregisteret 	

100 000 000

5491

Avskrivning på statens
kapital i statens forretningsdrift

30

Avskrivninger 	

443 433 000

5603

Renter av statens
kapital i statens forretningsdrift

80

Renter av statens
faste kapital 	

64 906 000

5605

Renter av statskassens
kontantbeholdning og andre fordringer

80

Av statskassens
foliokonto i Norges Bank 	

6 025 100 000

81

Av verdipapirer
og bankinnskudd i utenlandsk valuta 	

1 000 000

82

Av innenlandske
verdipapirer 	

971 300 000

83

Av alminnelige
fordringer 	

50 000 000

84

Av driftskreditt
til statsbedrifter 	

220 000 000

5606

Finnmarkseiendommen

80

Renter 	

165 000

Totale inntekter 	

9 779 104 000

II


Merinntektsfullmakter

Stortinget samtykker i at Finansdepartementet
i 2007 kan:

1.

overskride bevilgningen under

mot tilsvarende merinntekter
under

kap. 1600 post 1 	

kap. 4600 post 2

kap. 1610 post 1 	

kap. 4610 post 1

kap. 1618 post 1 	

kap. 4618 post 2

kap. 1631 post 1 	

kap. 4631 postene 1 og 2

kap. 1634 post 1 	

kap. 4634 post 2

2.	overskride bevilgningen til oppdragsvirksomhet
på kap. 1620 Statistisk sentralbyrå post 21 Spesielle driftsutgifter,
med et beløp som tilsvarer merinntektene på kap.
4620 Statistisk sentralbyrå post 2 Oppdragsinntekter. Ubrukte
merinntekter kan regnes med ved utregning av overførbart
beløp på posten.

III


Kjøp av klimakvoter

Stortinget samtykker i at Finansdepartementet
i 2007 kan inngå avtaler om kjøp av utslippskvoter
ved bruk av Kyoto-mekanismene utover gitt bevilgning for inntil
100 mill. kroner under kap. 1638 Kjøp av klimakvoter post
21 Spesielle driftsutgifter.

IV


Fullmakt til å inngå avtaler
om investeringsprosjekter

Stortinget samtykker i at Finansdepartementet
i 2007 kan gjennomføre de investeringsprosjektene som er
omtalt i St.prp. nr. 1 (2006-2007) under kap. 1610 Toll- og avgiftsetaten
post 45 Større utstyrsanskaffelser og vedlikehold, kap.
1618 Skatteetaten post 22 Større IT- prosjekter og kap.
1631 Senter for statlig økonomistyring
post 1 Driftsutgifter og post 21 Spesielle driftsutgifter, innenfor de
kostnadsrammer som der er angitt.

V


Garantifullmakter

Stortinget samtykker i at Finansdepartementet
i 2007 kan gi garantier for:

1.	grunnkapitalen til Den nordiske investeringsbank innenfor
en totalramme for nye tilsagn og gammelt ansvar som ikke
må overstige 715 959 651 euro.

2.	lån fra Den nordiske investeringsbank vedrørende ordningen
med prosjektinvesteringslån innenfor
en totalramme for nye tilsagn og gammelt garantiansvar som ikke
må overstige 340 991 000 euro.

3.	miljølån gjennom Den nordiske investeringsbank innenfor
en totalramme for nye tilsagn og gammelt garantiansvar som ikke
må overstige 63 500 000 euro.

VI


Fullmakt til fortsatt bobehandling

Stortinget samtykker i at Finansdepartementet
for 2007 kan bestemme at det under ordningen
med oppfølging av statens krav i konkursbo pådras
forpliktelser utover gitte bevilgninger, men slik at totalrammen
for nye tilsagn og gammelt ansvar ikke overstiger 20,6 mill. kroner.
Utbetalinger dekkes av bevilgningene under kap. 1610 Toll- og avgiftsetaten
post 1 Driftsutgifter, og kap. 1618 Skatteetaten post 21 Spesielle
driftsutgifter.

VII


Fullmakt til å korrigere uoppklarte
differanser og 
feilposteringer i tidligere års statsregnskap

Stortinget samtykker i at Finansdepartementet
i 2007 i enkeltsaker kan korrigere uoppklarte differanser i regnskapene
og feilposteringer i statsregnskapet som gjelder tidligere års
regnskaper, ved postering over konto for forskyvninger i balansen
i statsregnskapet i det inneværende års regnskap.
Fullmakten gjelder inntil 1 mill. kroner.

VIII


Statstilskudd til finansiering
av folketrygden

Stortinget samtykker i at statstilskudd til
finansiering av folketrygden, jf. folketrygdlovens § 23-10,
gis med     68 619 375 000 kroner, hvorav 14 701 000 000 kroner
gis til dekning av utgifter som fullt ut skal dekkes ved tilskudd
fra staten, jf. § 23-10 tredje ledd.

 Framstegspartiet har varsla at dei ønskjer å røyste
imot.

Votering:

Tilrådinga frå komiteen
blei vedteken med 84 mot 22 røyster.

(Voteringsutskrift kl. 11.50.44)

Vidare var tilrådd:

C. Vedtak utenfor rammeområdene

I


Statens Pensjonsfond – Utland

På statsbudsjettet for 2007 bevilges
under:

Kap.

Post

Formål

Kroner

Kroner

Utgifter

2800

Statens pensjonsfond – Utland

50

Overføring til fondet 	

364 893 000 000

Totale utgifter 	

364 893 000 000

Inntekter

5800

Statens pensjonsfond – Utland

50

Overføring fra fondet 	

54 142 000 000

Totale inntekter 	

54 142 000 000

II


Lånetransaksjoner mv.

På statsbudsjettet for 2007 bevilges
under:

Kap.

Post

Formål

Kroner

Kroner

Utgifter

100

Utenriksdepartementet

90

Lån til norske
borgere i utlandet som ikke er sjømenn 		

360 000

161

Næringsutvikling

95

NORFUND – grunnfondskapital
ved investeringer 
i utviklingsland 	

 
341 250 000

286

Fondet for forskning
og nyskaping

95

Fondskapital 	

10 000 000 000

732

Regionale
helseforetak

90

Lån til investeringsformål
i helseforetak 	

3 500 000 000

91

Opptrekksrenter, 

overslagsbevilgning 

200 000 000

1432

Norsk kulturminnefond

90

Fondskapital 	

200 000 000

1544

Boliglån for statsansatte

90

Lån, 

overslagsbevilgning

1 900 000 000

1651

Statsgjeld, avdrag og innløsning

98

Avdrag på innenlandsk
statsgjeld, 

overslagsbevilgning

36 020 100 000

1825

Omlegging av energibruk og energiproduksjon

95

Kapitalinnskudd 	

10 000 000 000

2410

Statens lånekasse for
utdanning

90

Lån til Statens lånekasse
for utdanning, 

overslagsbevilgning

18 280 000 000

2412

Den norske stats husbank

90

Lån til Husbanken, 

overslagsbevilgning

11 294 000 000

2421

Innovasjon Norge

90

Lån fra statskassen
til utlånsvirksomhet, 

overslagsbevilging 

 33 200 000 000

2426

SIVA SF

90

Lån, 

overslagsbevilgning

300 000 000

95

Egenkapital 	

50 000 000

Totale utgifter 	

125 285 710 000

Inntekter

3100

Utenriksdepartementet

90

Tilbakebetaling av nødlån
fra utlandet 	

318 000

3732

Regionale
helseforetak

90

Avdrag på investeringslån 	

325 000 000

3950

Forvaltning av statlig eierskap

96

Salg av aksjer 	

10 000 000

4312

Oslo Lufthavn AS

90

Avdrag på lån 	

388 800 000

4322

Svinesundforbindelsen AS

90

Avdrag på lån 	

25 000 000

4720

Felles ledelse og kommandoapparat	

90

Lån til boligformål 	

2 800 000

5310

Statens lånekasse for
utdanning

90

Avdrag og renter 	

8 879 000 000

91

Tap og avskrivninger 	

567 000 000

93

Omgjøring av studielån
til stipend 	

4 464 000 000

5312

Den norske stats husbank

90

Avdrag 	

8 803 000 000

5322

Statens miljøfond,
avdrag

91

Innbetaling av avdrag 	

12 000 000

5325

Innovasjon Norge

90

Avdrag på utestående
fordringer 	

33 400 000 000

5326

SIVA SF

90

Avdrag på utestående
fordringer 	

300 000 000

5341

Avdrag på utestående
fordringer

91

Alminnelige fordringer 	

4 792 000

98

Avdrag på egenbeholdning
statsobligasjoner 	

2 500 000 000

5999

Statslånemidler

90

Lån 	

65 604 000 000

Totale inntekter 	

125 285 710 000

III


Fullmakt til overskridelse

Stortinget samtykker i at Utenriksdepartementet
i 2007 kan overskride bevilgningen under kap. 100 Utenriksdepartementet
post 90 Lån til norske borgere i utlandet som ikke
er sjømenn, ved behov for bistand fra aktuelle transportselskaper
ved evakuering av norske borgere i
kriserammede land. Fullmakten gjelder i de tilfeller og på de betingelser
som gjelder for denne typen bistand.

IV


Forskudd på rammetilskudd

Stortinget samtykker i at Kommunal- og regionaldepartementet
i 2007 kan utgiftsføre uten bevilgning:

1.	inntil 250 mill. kroner på kap.
571 Rammetilskudd til kommuner post 90 Forskudd på rammetilskudd
i statsbudsjettet for 2007 som forskudd på rammetilskudd
for 2008 til kommuner.

2.	inntil 50 mill. kroner på kap. 572 Rammetilskudd
til fylkeskommuner post 90 Forskudd på rammetilskudd i
statsbudsjettet for 2007 som forskudd på rammetilskudd
for 2008 til fylkeskommuner.

V


Husbankens låneramme

Stortinget samtykker i at Husbanken i 2007
kan gi tilsagn om lån for 13 000 mill. kroner. Lånene
vil bli utbetalt i 2007 og senere år.

VI


Utbetaling under garantiordninger (trekkfullmakter)

Stortinget samtykker i at Nærings-
og handelsdepartementet i 2007 kan foreta utbetalinger til Garanti-Instituttet
for Eksportkreditt (GIEK) uten bevilgning i den utstrekning behovet
for utbetalinger under den enkelte garantiordning overstiger innestående
likvide midler tilknyttet ordningen innenfor
følgende rammer:

1.	Saldoen for nytt og gammelt trekk
på trekkfullmaktskontoen for ny SUS/Baltikum-ordning
skal ikke overstige 30 mill. kroner. Utbetalinger på trekkfullmakten posteres
under kap. 2460 Garanti- Instituttet for Eksportkreditt post 90
Utbetaling iflg. trekkfullmakt – ny SUS/Baltikum-ordning.

2.	Saldoen for nytt og gammelt trekk på trekkfullmaktskontoen
for byggelånsgarantiordning skal ikke overstige
200 mill. kroner. Utbetalinger på trekkfullmakten posteres
under kap. 2460 Garanti- Instituttet for Eksportkreditt post 91
Utbetaling iflg. trekkfullmakt – byggelånsgarantiordning.

VII


Nye langsiktige innanlandske statslån

Finansdepartementet får fullmakt til å ta
opp nye, langsiktige innanlandske statslån til eit beløp
av 40 000 mill. kroner i 2007.

VIII


Uteståande kortsiktige marknadslån

Finansdepartementet si fullmakt til å ha
uteståande kortsiktige marknadslån blir halden
uendra på 80 000 mill. kroner.

IX


Uteståande andre kortsiktige
lån

Finansdepartementet si fullmakt til å ha
uteståande andre kortsiktige lån blir halden
uendra på 100 000 mill. kroner.

X


Rentebytteavtalar og tilsvarande derivatavtalar

Finansdepartementet si fullmakt til å inngå rentebytteavtalar
og tilsvarande derivatavtalar blir vidareført.

 Framstegspartiet har varsla at dei vil røyste
imot.

Votering:

Tilrådinga frå komiteen
blei vedteken med 83 mot 22 røyster.

(Voteringsutskrift kl. 11.51.16)


                    
                    

