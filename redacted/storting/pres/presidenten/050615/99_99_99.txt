 På en dag som i dag er alt tilgitt.




 Det er jo godt å vite det, idet man går opp på talerstolen, president.




Ganske kort: Saksordføreren viste til mindretallsmerknaden om internasjonal skattlegging og finansieringsmekanismer. Jeg skal ikke gå veldig langt inn på det, men bare minne om at det ikke er mer enn to uker siden vi hadde et Dokument nr. 8- forslag i salen til debatt, og vi diskuterte det ganske inngående. Regjeringssiden og flertallet gav sin tilslutning til at dette er et tema som en gjerne ser at Regjeringen på Norges vegne deltar i debatten og utredningen om i FN. Men vi var uenig i saksordførerens synspunkt, at dette er et utredningsarbeid som skal gjøres her hjemme. Uenigheten gikk på det.




For øvrig – slik som tidligere – er vi veldig opptatt av at en slik debatt ikke må bli tilslørende for den grunnleggende forutsetningen som går på å få industrilandene til å oppfylle sitt 0,7 pst. krav.




 Jeg synes det er veldig synd at regjeringspartiene ikke har en mer åpen holdning i forhold til å utrede og til her hjemme å jobbe med hvordan man kan styrke FN finansielt. Det er jo ikke slik at utredningen og vurderingene av hvordan dette skal gjøres, nødvendigvis er det som blir det internasjonale resultatet. Men det at en overhodet ikke vil ta i den problemstillingen, synes jeg er veldig sørgelig. Det er sørgelig at en ikke inntar en noe mer åpen og inkluderende holdning i et så viktig spørsmål.




Jeg vil takke utenriksministeren for en kort redegjørelse om de norske posisjonene når det gjelder den viktige reformen av FN. Kanskje burde vi hatt en litt større debatt om et så viktig spørsmål. Jeg merket meg at han mente at dialogen med de norske NGO-ene nå var på et godt spor. Hvis det er tilfellet, er det svært gledelig, for det har på et tidligere stadium blitt oppfattet som at det har vært en del hemmelighold, og at det har vært vanskelig å komme i dialog med departementet. Hvis det nå har ordnet seg og dialogen er god, er det ingenting som er bedre.




 Nå begynner vel presidentens tilgivelse å sitte lenger og lenger inne.




La meg likevel si at det jeg mente med ønsket om åpenhet, ikke først og fremst gjelder i forhold til organisasjonen. Det gjelder i forhold til den offentlige debatten i Norge. Jeg tror det er svært viktig at alle engasjerer seg, og at det blir så stor bredde som mulig. Jeg har ikke spesielt hatt kontakt med NGO-ene på dette området, men jeg regner med at de i likhet med andre i hvert fall vil føle at det er nok posisjoner å ta tak i. Vi har også holdt en del foredrag om dette, så det vil være mulig å gå tilbake og sjekke noen av standpunktene.




Jeg har lyst til å legge til at det også er viktig å være i dialog med andre land, og ikke minst det såkalte Human Security Network, som Norge har hatt stor glede av å delta i, fokuserer nå på enkelte sider, i særlig grad på menneskerettighetssiden. Vi prøver altså å bygge allianser for å få til resultater på noen områder.




Dette med finansiering har vi diskutert tidlegare i år, og det er sjølvsagt viktig at FN har ei finansiering.




Eg blei for så vidt litt inspirert av dei oppdaterte informasjonane som utanriksministeren kom med. Eg trur at dersom vi skal få folk i Noreg til å vere interesserte i FN, må det komme noko som er reelt, slik at folk trur at her kan vi jaggu få til reformer, f.eks. i Tryggleiksrådet. Vi kunne f.eks. komme med forslag om at eventuelt nye land som skal inn, kunne ha eit moratorium på at dei ikkje skulle ha vetorett i eit visst tal år. Kva er det siste som skjer i denne veldig viktige debatten? Får vi til reelle politiske reformer, kan debatten faktisk begynne å gå ute blant folk også, så slepp berre vi å ha han.




 Flere har ikke bedt om ordet til sak nr. 10.

(Votering, se side 2947)





                    

