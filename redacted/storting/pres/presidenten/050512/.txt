 Ærede medrepresentanter!




Tidligere stortingsrepresentant 

Johan Østby

 gikk bort 20. april i år, 81 år gammel. Østby ble født 5. mars 1924 i Trysil. Han var den tredje yngste av i alt 19 søsken. I ungdomsårene var han skogsarbeider. Oppveksten i karrige, men likevel livskraftige kår preget Østby i hans gjerning og virke senere i livet, og han tok alltid det lille mennesket i forsvar når det gjaldt politiske avgjørelser og prioriteringer.




Østby hadde en stor interesse for journalistikk og tok korrespondansekurs i dette faget. Etter et år på Nansenskolen ble han tilsatt som journalist i Østlendingen i 1949, og var knyttet til Østlendingen helt til han la pennen fra seg i 1991.




Østby kom med i kommunepolitikken i 1960 og var medlem av kommunestyre, formannskap, fylkesting og fylkesutvalg. Han hadde også en rekke andre lokale verv.




Johan Østby ble innvalgt som stortingsrepresentant i 1965 og satt på Stortinget frem til 1977. I løpet av de 12 årene på Stortinget var han medlem av justiskomiteen, sosialkomiteen, utenriks- og konstitusjonskomiteen og finanskomiteen.




Østby var medlem av Senterpartiets landsstyre i årene fra 1970 til 1977. Han var leder av Senterpartiets pressekontor fra 1969 til 1977.




Som en av Senterpartiets unge og dyktige politikere fikk Østby ansvaret for å lede arbeidet med Senterpartiets nye prinsipprogram tidlig på 1970-tallet. Dette prinsippprogrammet ble vedtatt på landsmøtet i Bodø i 1973 og viste seg å være et meget fremtidsrettet og på mange måter banebrytende program.




Johan Østby var viljesterk og stilte store krav til seg selv. Han var en ryddig og tydelig politiker. Han prøvde å være en brobygger i sin politiske gjerning, og når konfliktene ble store, hadde han gjerne en ydmyk tilnæring for å løse dem. Østby var også en svært omgjengelig person og en dyktig historieforteller. Mange har gledet seg over hans anekdoter og fortellinger om folk og steder i hjemfylket Hedmark.




Vi lyser fred over Johan Østbys gode minne.




Representantene påhørte stående presidentens minnetale.




 Representanten Øystein Hedstrøm vil fremsette et privat forslag.




På vegne av stortingsrepresentantene Lodve Solholm, Per Sandberg, Torbjørn Andersen og meg selv vil jeg fremme et forslag om å gjeninnføre kravet om arbeidstillatelse for utenlandske sjøfolk på skip under fremmed flagg i fart med last og passasjerer mellom norske havner.




 Representanten Odd Roger Enoksen vil fremsette et privat forslag.




På vegne av stortingsrepresentantene Marit Arnstad, Morten Lund og meg selv vil jeg fremsette et forslag om å endre skatteloven slik at kostnader til FoU kan utgiftsføres når de påløper.




 Siri Hall Arnøy vil fremsette et privat forslag.




På vegne av stortingsrepresentantene Heidi Sørensen, Kjetil Bjørklund, Hallgeir H. Langeland og meg selv vil jeg fremme forslag om oppretting av et statsforetak for å fremme avfallsforebygging og gjenvinning, GJENOVA.




 Forslagene vil bli behandlet på reglementsmessig måte.





                    
                    
                    

 Ingen har bedt om ordet.

(Votering, se side 2261)





                    

  Det voteres over forslag fra stortingsrepresentant
Eirin Faldet på vegne av Arbeiderpartiet, Sosialistisk
Venstreparti og Senterpartiet oversendt fra Odelstingets møte
25. april 2005:

«Stortinget
ber Regjeringen opprettholde Likestillingssentret
og opprette et Kompetansesenter for etnisk likestilling, med tilstrekkelige
ressurser til å dekke oppgavene og knytte til seg kompetanse.»

Votering:

Forslaget fra Arbeiderpartiet, Sosialistisk Venstreparti og
Senterpartiet ble med 53 mot 42 stemmer ikke
bifalt.

(Voteringsutskrift kl. 11.03.42)


                    
                    

 Ingen har bedt om ordet.

(Votering, se side 2261)





                    

  Det voteres over forslag fra stortingsrepresentant
Eirin Faldet på vegne av Arbeiderpartiet, Sosialistisk
Venstreparti og Senterpartiet oversendt fra Odelstingets møte
25. april 2005:

«Stortinget
ber Regjeringen opprettholde den lovfestede
pådriverrollen for Likestillingssentret, og fremme forslag
om en tilsvarende lovfestet pådriverrolle for et Kompetansesenter
for etnisk likestilling.»

Votering:

Forslaget fra Arbeiderpartiet, Sosialistisk Venstreparti og
Senterpartiet ble med 54 mot 41 stemmer ikke
bifalt.

(Voteringsutskrift kl. 11.04.07)


                    
                    

 Ingen har bedt om ordet.

(Votering, se side 2261)





                    

  Det voteres over forslag fra stortingsrepresentant
May Hansen på vegne av Sosialistisk Venstreparti oversendt
fra Odelstingets møte 25. april 2005:

«Stortinget
ber Regjeringen endre lov om Likestillings- og diskrimineringsombudet
og Likestillings- og diskrimineringsnemnda slik at det er Stortinget
som oppnevner Likestillings- og diskrimineringsombudet for 4 år
om gangen.»

Votering:

Forslaget fra Sosialistisk Venstreparti ble med 81 mot 15
stemmer ikke bifalt.

(Voteringsutskrift kl. 11.04.31)


                    
                    

 Ingen har bedt om ordet.

(Votering, se side 2261)





                    

  Det voteres over forslag fra stortingsrepresentant
Trond Giske på vegne av Arbeiderpartiet, Sosialistisk Venstreparti
og Senterpartiet oversendt fra Odelstingets møte
25. april 2005:

«Stortinget
ber Regjeringen inkorporere FNs kvinnekonvensjon i menneskerettsloven.»

Votering:

Forslaget fra Arbeiderpartiet, Sosialistisk Venstreparti og
Senterpartiet ble med 54 mot 42 stemmer ikke
bifalt.

(Voteringsutskrift kl. 11.04.54)


                    
                    

 Ingen har bedt om ordet.

(Votering, se nedenfor)





                    

  Det voteres over forslag fra stortingsrepresentant
Ola T. Lånke på vegne av Høyre og Kristelig Folkeparti
oversendt fra Odelstingets møte 25. april 2005:

«Stortinget
ber Regjeringen komme tilbake på egnet måte etter
behandlingen av den varslede stortingsmelding om Makt- og demokratiutredningen
med vurdering av en eventuell inkorporering av FNs kvinnekonvensjon
i menneskerettsloven.» Endring av ordlyden
vedtatt i Stortingets møte 18. mai, se side 2263

Presidenten antar at Arbeiderpartiet, Sosialistisk
Venstreparti og Senterpartiet nå vil
støtte dette forslaget subsidiært.

Votering:

Forslaget fra Høyre og Kristelig
Folkeparti bifaltes med 79 mot 16 stemmer.

(Voteringsutskrift kl. 11.05.25)


                    
                    

  Da er Stortinget rede til å gå til
votering

I sak nr. 1 foreligger
det ikke noe voteringstema.





                
                
                

Voteringen i en sak finnes i slutten av referatet for hver enkelt sak.


            


            

  Det foreligger ikke
noe referat.






                    
                    
                    

