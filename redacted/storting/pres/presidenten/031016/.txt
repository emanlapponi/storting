 Ærede medrepresentanter!

Tidligere stortingsrepresentant Otto
Lyng døde 9. september, 77 år gammel.

Otto Lyng var født 15. juli
1926 i Enebakk i Akershus, men vokste opp i Trondheim. Allerede
under gymnastiden ble han sterkt engasjert i aktivt motstandsarbeid. Han
var bare 16 år da han klarte å få tak
i de fullstendige tegningene til det prosjekterte ubåtanlegget
i Trondheim. Da Gestapo kom på Katedralskolen for å arrestere «Herrn Otto
Lyng», klarte han å unngå å bli
tatt og kom seg over til Sverige. Han kom senere til England, hvor han
tjenestegjorde som glideflyger. Otto Lyng ble i 1945 tildelt
the King’s Medal for Courage in the Cause of Freedom og
Deltagermedaljen.

Etter frigjøringen fortsatte
han sin utdannelse og tok examen artium i 1946, etterfulgt av en
glimrende juridicum i 1950. Etter studiene gikk han inn
i familiebedriften Trondhjems Jernindustri
A/S, samtidig som han engasjerte seg politisk. Han var
formann i Trondheim Unge Høyre i 1951–1952,
medlem av landsstyret i Unge Høyre fra
1953 og formann i Unge Høyres Landsforbund i årene
1955–57. Han var formann i Trondheim Høyre
i 1956–1957 og formann i Sør-Trøndelag Høyre
fra 1967 til 1972. I flere perioder var han også medlem
av Høyres landsstyre og sentralstyre.

Allerede ved kommunevalget i 1951 ble han innvalgt
i Trondheim bystyre. Han var medlem av formannskapet fra 1952 til
1959 og gikk ut av bystyret i 1963. Etter å ha vært
vararepresentant til Stortinget i perioden 1954–57, ble Otto
Lyng ved valget i 1957 valgt inn som representant fra Sør-Trøndelag.
Han ble gjenvalgt fire ganger og gikk ut av Stortinget
ved stortingsvalget i 1977. På Stortinget var Otto
Lyng i sin første periode medlem av
administrasjonskomiteen, deretter av militærkomiteen og av
utenriks- og konstitusjonskomiteen. Han var nestformann i militærkomiteen
i 1965 og 1966 og deretter sekretær
både for utenrikskomiteen og den utvidede utenrikskomite.
Han var medlem av Den nordatlantiske
forsamling fra 1966 til 1969 og ledet delegasjonen i 1968 og 1969. Otto
Lyng var sterkt engasjert i forsvars- og utenrikspolitikk og var
brennende opptatt av å bekjempe diktatur og overgrep. Et
av de meste kjente eksemplene på dette var hans sterke
protester mot militærjuntaen i Grekenland, hvor han klarte å komme
i direkte dialog med innenriksminister Pattakos. Etter
dette ble «Mr. Otto from Norway» et
begrep. Senere engasjerte han seg like spontant mot maktovergrep
i f.eks. Tsjekkoslovakia, Polen og Tyrkia. Han var fullstendig «fargeblind» når
det gjaldt å kritisere diktaturtendenser.

Otto Lyng hadde en rekke offentlige
verv. Han var bl.a. formann i Valgordningskommisjonen av 1968, medlem
av Husbankens råd og formann i Husbankens kontrollkomite.
Han var også i mange år medlem av og senere
nestleder i Folketrygdfondets hovedstyre. Gjennom
mange år var han også styremedlem i
Adresseavisen. Etter at han gikk ut av Stortinget, engasjerte Otto Lyng
seg igjen i lokalpolitikken og lot seg velge til fylkestinget i
Sør-Trøndelag, hvor han ble leder for
helse- og sosialstyret. Hans sterke engasjement kom også klart fram
da han gikk i bresjen for småaksjonærene som tapte pengene sine
under bankkrisen.

Otto Lyng karakteriserte seg selv
som en politisk «fribytter» og var helt klar over
at hans klare tale kunne føre til reaksjoner.
I mange enkeltsaker oppfattet han seg selv som «en lojal
opposisjon» innad i Høyre, men var samtidig individualisten
som også spilte på lag. Fra 1965 til 1973
var han medlem av Høyres gruppestyre, samtidig som han
var innpisker, ikke bare for Høyres
representanter, men for hele den borgerlige blokken.

Otto Lyng har også karakterisert
seg selv som en «hurragutt». Det er nok en beskrivelse
som de aller fleste av dem som kom i kontakt med Otto
Lyng under hans tjue år på Stortinget, vil nikke
gjenkjennende til. Latteren og den gode replikken var
aldri langt unna og bidrog, i tillegg til hans
faglige kvaliteter og evne til samarbeid
på tvers av partigrensene, til at han hadde en høy
stjerne blant både representanter og ansatte.

Vi minnes Otto Lyng med dyp respekt
for hans virke i Stortinget og lyser fred over hans minne.

Representantene påhørte stående
presidentens minnetale.

 Det foreligger
en rekke permisjonssøknader:

fra representanten Kjell 

Engebretsen

, Dagrun 

Eriksen

,
Trine Skei 

Grande

, Hans Kristian 

Hogsnes

, Bjørn 

Jacobsen

 og
Karita Bekkemellem 

Orheim

 om permisjon
i tiden fra og med 20. oktober til og med 14. november, alle
for å delta i De forente nasjoners 58. ordinære
generalforsamling, 2. del, i New York

fra Høyres stortingsgruppe om sykepermisjon for
representanten Silja Ekeland 

Bjørkly

 fra
og med 20. oktober og inntil videre

Etter forslag fra presidenten ble
enstemmig besluttet:

1.	Søknadene
behandles straks og innvilges.

2.	Følgende vararepresentanter innkalles for å møte
i permisjonstiden:

For Vest-Agder fylke: Sigmund 

Kroslid

For Akershus fylke: Sverre 

Myrli

For Hordaland fylke: Erlend 

Nornes

For Møre og Romsdal fylke:
Ottar 

Kaldhol

 og Ingrid I. 

Opedal

For Oslo: Ola 

Elvestuen

For Vestfold fylke: Marie 

K rstein

3.	Sigmund Kroslid og Ingrid
I. Opedal innvelges i Lagtinget for den tid de møter for
representantene Dagrun Eriksen og Bjørn Jacobsen.

Statsråd Svein
Ludvigsen overbrakte 1 kgl. proposisjon (se under Referat).

 Representanten Trine Skei Grande
vil framsette et privat forslag.

 På vegne av Ågot Valle og meg sjøl
vil jeg legge fram et Dokument nr. 8-forslag om en
registreringsordning for dem som oppsøker Stortinget på vegne
av seg sjøl og andre for å påvirke
Stortinget i saker som er til behandling.

 Forslaget vil bli behandlet på reglementsmessig
måte.





                    
                    
                    

 Innstillingen i saken som her ligger til behandling, har ikke ligget ute i den reglementsmessige tid, dvs. 48 timer. Med hjemmel i forretningsordenens § 32 vil presidenten foreslå at Stortinget likevel behandler denne saken nå.




– Ingen innvendinger er kommet mot presidentens forslag, og det anses vedtatt.




Ingen har bedt om ordet.

(Votering, se side 184)





                    

 Ingen har bedt om ordet.

(Votering, se side 184)





                    

 Vi går da til votering i
de sakene som står oppført på dagens
kart.





                
                
                

Voteringen i en sak finnes i slutten av referatet for hver enkelt sak.


            


            

