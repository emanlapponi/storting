 Representanten Inge Ryan
vil fremsette et privat forslag.

  Jeg vil på vegne av meg sjøl
legge fram forslag om opprettelse av et nytt næringsutviklingsfond
for næringsfattige områder.

 Forslaget vil bli behandlet på reglementsmessig
måte.





                    
                    
                    

 Første taler er i saksordførers sted representanten Henrik Rød.




 Kontroll- og konstitusjonskomiteen har hatt til behandling Riksrevisjonens undersøkelse av saksbehandlingstider for klagesaker vedrørende merverdiavgift og investeringsavgift.




Resultatet fra undersøkelsen viser at gjennomsnittlig samlet saksbehandlingstid for klagesaker avgjort av klagenemnda eller omgjort av Skattedirektoratet i 1998 og 1999 var henholdsvis 21,6 måneder og 19 måneder. For klagerne kan lang saksbehandlingstid medføre en periode med betydelig usikkerhet knyttet til utfallet av klagen. Lang saksbehandlingstid kan ha negativ innvirkning på både næringsvirksomhet, arbeidsplasser og privatøkonomiske disposisjoner, og kan også føre til at enkelte vegrer seg for å klage.




Komiteen er av den oppfatning at det har vært viktig at Riksrevisjonen har sett nærmere på saksbehandlingsrutinene for slike klagesaker, og mener at saksbehandlingstiden i slike saker har vært og fortsatt er uakseptabel lang.




Finansdepartementets krav til samlet saksbehandlingstid er 12–15 måneder. Komiteen er derfor av den oppfatning at den saksbehandlingstiden som undersøkelsen avdekker, henholdsvis 21,6 måneder og 19 måneder, ikke er akseptabel. Komiteen har forstått at liggetiden utgjør halvparten av saksbehandlingstiden i Skattedirektoratet. Komiteen er derfor av den oppfatning at nøkkelen til en kortere og mer effektiv saksbehandlingstid ligger i å forbedre og effektivisere saksbehandlingsrutinene i Skattedirektoratet. Komiteen forventer at det blir rettet betydelig fokus mot å få gjennomført dette i nærmeste tid.




Komiteen er enstemmig i sin tilråding.




 De fleste av de anførsler komiteen har, bl.a. når det gjelder saksbehandlingstid, er allerede imøtekommet. Som et eksempel kan jeg nevne at i tildelingsbrevet til Skattedirektoratet for 2002 er det lagt inn et krav om tolv måneders behandlingstid. Det er atskillig bedre, og det går i riktig retning.




Komiteen er også av den oppfatning at skriftlig voteringsordning ikke er en godt egnet saksbehandlingsordning for klagenemnder, og at klagenemnda bør holde møter slik at votering kan skje raskt og fortløpende uten nødvendig tidsspille. Komiteen forutsetter at departementet vurderer å iverksette en slik ordning.




Finansdepartementet vil vise til at det ved kgl. resolusjon av juni 2001, altså i fjor, ble foretatt endringer i forskrift av 19. desember 1969 nr. 5 om klagenemndas organisering, organisasjon og saksbehandling m.m., slik at det er tilrettelagt for økt møtebehandling i klagenemnda. Etter dette har Skattedirektoratet i samråd med nemndas leder utarbeidet nærmere rutiner for saksbehandling i møter mv. Jeg antar at det nye regelverket, som altså er fra i fjor, imøtekommer komiteens ønsker.




Komiteen ber departementet om at grensen for når klagenemnda behandler en sak, bør økes fra 15 000 kr. Jeg har lyst til å opplyse om at beløpsgrensen for klagenemndas behandling av klager ved lovendring 21. de-sember 2000 ble hevet fra 1 000 kr til 15 000 kr. Lovendringen skjedde etter ordinær høring. Og tatt i betraktning at det er såpass kort tid siden en relativt drastisk heving av grensen ble foretatt, anser jeg at dette ikke er et aktuelt tema i den nærmeste fremtid.




Komiteen har også en del andre anførsler. De er stort sett besvart i brevveksling med komiteen.




 Flere har ikke bedt om ordet til sak nr. 1.

(Votering, se side 1276)





                    

 Ingen har bedt om ordet.

(Votering, se side 1277)





                    

 Det skal voteres i sakene nr. 1–3.





                
                
                

Voteringen i en sak finnes i slutten av referatet for hver enkelt sak.


            


            

 Det foreligger ikke
noe referat.





                    
                    
                    

