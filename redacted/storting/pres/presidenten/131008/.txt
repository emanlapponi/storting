 Den vanlige framgangsmåten ved Stortingets konstituering er at etter at fullmaktene er godkjent,
foretas valg av presidenter og sekretærer. Fungerende president refererer forretningsordenens § 6
andre og tredje ledd, som lyder: 

«Ved det første valget av Stortingets president og visepresidenter i valgperioden foregår
avstemningene ved sedler uten underskrift. Ved senere valg i samme valgperiode foregår avstemningene
etter § 60 første ledd bokstav a, med mindre vilkårene for avstemning ved sedler uten underskrift i
§ 60 første ledd bokstav d er oppfylt. 

Ved valg av presidenter og sekretærer kreves vanlig flertall, dvs. over halvparten av de avgitte
stemmene. Oppnår ingen av kandidatene slikt flertall ved første valg eller ved fritt omvalg, foretas
bundet omvalg mellom de to kandidatene som har fått størst stemmetall, jf. § 61 annet ledd.» 

Det skal først velges president i Stortinget. Valget foregår altså ved skriftlig votering. Det
foregår ved at representantene skriver ett navn på de utlagte stemmesedler og går fram og legger
disse i en av de to stemmeurnene som er plassert foran presidentens bord. 

Fungerende president ber om forslag på Stortingets 

president.

 Jeg foreslår Olemic 

Thommessen

. 

 Olemic Thommessen er foreslått valgt til Stortingets president. – Andre forslag foreligger ikke.
Det vil da bli foretatt skriftlig avstemning. 

Valget hadde dette resultat: 

Det ble avgitt totalt 166 stemmer. 

Til Stortingets 

president 

ble valgt Olemic 

Thommessen

 med 164 stemmer. 2 stemmesedler var blanke. 

 Presidenten ber om forslag på Stortingets 

første visepresident.

 Jeg har den ære å foreslå Marit 

Nybakk

. 

 Marit Nybakk er foreslått valgt til Stortingets første visepresident. Andre forslag foreligger
ikke. 

Det foretas skriftlig avstemning. 

Valget hadde dette resultat: 

Det ble avgitt totalt 167 stemmer. 

Til 

S

tortingets 

første visepresident

 ble valgt
Marit 

Nybakk

 med 166 stemmer. 1 stemmeseddel var blank. 

 Presidenten ber så om forslag på Stortingets 

annen visepresident.

 Jeg har gleden av å foreslå Kenneth 

Svendsen.

 Kenneth Svendsen er foreslått valgt til Stortingets annen visepresident. Andre forslag foreligger
ikke. 

Det foretas skriftlig avstemning. 

Valget hadde dette resultat: 

Det ble avgitt 166 stemmer. 

Til Stortingets 

annen visepresident 

ble valgt Kenneth 

Svendsen

 med 165 stemmer. 1 stemmeseddel var blank. 

 Presidenten ber så om forslag på Stortingets 

tredje visepresident

. 

 Jeg har den ære å foreslå Svein Roald 

Hansen

. 

 Svein Roald Hansen er foreslått valgt til Stortingets tredje visepresident. Andre forslag
foreligger ikke. 

Det foretas skriftlig avstemming. 

Valget hadde dette resultat: 

Det ble avgitt totalt 165 stemmer. 

Til Stortingets 

tredje visepresident

 ble valgt Svein Roald 

Hansen

 med 165 stemmer. 

 Presidenten ber så om forslag på Stortingets 

fjerde visepresident

. 

 Jeg vil foreslå Ingjerd 

Schou

. 

 Ingjerd Schou er foreslått valgt til Stortingets fjerde visepresident. Andre forslag foreligger
ikke. 

Det vil bli foretatt skriftlig avstemming. 

Valget hadde dette resultat: 

Det ble avgitt totalt 166 stemmer. 

Til Stortingets 

fjerde visepresident 

ble valgt Ingjerd Schou med 165
stemmer. 1 stemme var blank. 

 Presidenten ber så om forslag til Stortingets 

femte visepresident.

 Jeg har den glede å foreslå Line Henriette 

Hjemdal

. 

 Line Henriette Hjemdal er foreslått valgt til Stortingets femte visepresident. Andre forslag
foreligger ikke. 

Det blir foretatt skriftlig votering. 

Valget hadde dette resultat: 

Det ble avgitt totalt 165 stemmer. 

Til Stortingets 

femte visepresident 

ble valgt Line Henriette Hjemdal med
163 stemmer. 2 stemmer var blanke. 

 Det skal så velges sekretær og visesekretær i Stortinget. 

Dersom det framsettes bare ett forslag ved hvert av disse valgene, vil presidenten foreslå at
avstemningen foregår på vanlig måte. Framsettes det derimot flere forslag, vil det måtte benyttes
skriftlig avstemning. 

Presidenten ber om forslag til 

sekretær.

 Jeg har den ære å foreslå Jette F. 

Christensen.

 Jette F. Christensen er foreslått som sekretær. Andre forslag foreligger ikke. 

Det voteres på vanlig måte. 

Votering:

Forslaget fra Helga Pedersen ble enstemmig bifalt. 

 Presidenten ber til slutt om forslag til 

visesekretær.

 Jeg har den ære å foreslå Sylvi 

Graham.

 Sylvi Graham er foreslått som visesekretær. Andre forslag foreligger ikke. 

Det voteres på vanlig måte. 

Votering:

Forslaget fra Trond Helleland ble enstemmig bifalt. 

 Etter at de valgene Stortinget skulle foreta i dag, er gjort, vil fungerende president anmode om
at den valgte presidenten overtar presidentplassen. 

Det betyr at den nyvalgte presidenten også skal overta klubben – en klubbe som er veldig
spesiell. Den er laget av et nøttetre som sto i George Washingtons hage i Virginia. Den er gitt til
Det norske storting i 1949 av I.O. Gillebo. Han var norsk-amerikaner og fikk rede på at treet skulle
hugges, skaffet et emne og sendte Stortinget en klubbe til minne om sin far, Ole Torgersen Gillebo,
som var på Stortinget fra1903 til 1906. Gillebo var for øvrig stortingsrepresentant for Oppland. På
klubben står det: «Til presidenten for Norges Storting. Gud signe Norges land og folk.» 

Gratulerer med valget, og lykke til med gjerningen! 

(Akklamasjon i salen) 

 Norges 158. storting erklæres herved for lovlig konstituert. 

Jeg vil få lov til å benytte anledningen til å takke for den tilliten dere har vist. Jeg skal
gjøre mitt ytterste for ikke å skuffe dere i dette veldig spesielle og ærefulle verv. Jeg ser frem
til godt samarbeid med Stortinget og det viktige arbeidet vi skal gjøre. 

Jeg vil også benytte anledningen til å takke Dag Terje Andersen og det avtroppende
presidentskapet for den jobben de har gjort. Det er lagt et godt grunnlag for å arbeide videre med
de store spørsmålene som denne salen er tuftet på, nemlig spørsmålene om utviklingen av vårt
demokrati og ivaretakelsen av våre menneskerettigheter i vårt land. Særlig vil jeg få lov til å
takke for det arbeidet som er gjort i forbindelse med planleggingen av grunnlovsjubileet til neste
år. Det er en veldig flott markering som jeg håper vil bære frukter også utover jubileumsåret. Det
blir en oppgave som vi skal være felles om. 

Presidenten foreslår at underretning om konstitueringen av Stortinget sendes Hans Majestet Kongen
gjennom regjeringens sjef for at denne kan innhente Kongens bestemmelse om tiden for Stortingets
åpning. – Det anses vedtatt. 

Tidspunktet vil bli kunngjort senere. 

Presidenten ber om bemyndigelse til, etter at Stortinget er erklært åpnet, og etter at trontalen
og beretningen om rikets tilstand er overlevert, å utbringe det sedvanlige ønske for Kongen og
fedrelandet. – Denne bemyndigelse anses for gitt. 

Presidenten ber videre om Stortingets bemyndigelse til å oppnevne en deputasjon på syv
representanter til å motta Hans Majestet Kongen ved Stortingets åpning. – Denne bemyndigelse anses
for gitt. 

Som deputasjon oppnevnes representantene Jan Tore Sanner, leder, Sverre Myrli, Kari Kjønaas Kjos,
Sylvi Graham, Marianne Aasen, Tone Wilhelmsen Trøen og Åsmund Grøver Aukrust. 





                    
                    
                    

 Det er omdelt på representantenes plasser i salen en fortegnelse over de foreslåtte medlemmer og
varamedlemmer til valgkomiteen, og presidenten ber representantene om å benytte denne fortegnelse
som stemmeseddel og legge den i den store kassen foran podiet her. 

Stortinget gikk så til votering. 

 Stemmesedlene vil etter vanlig praksis bli opptalt etter møtet, og resultatet av valget blir
referert i et senere stortingsmøte. 

Så vil presidenten minne om at i anledning Stortingets høytidelige åpning har Oslo biskop innbudt
Stortingets representanter til gudstjeneste i Oslo domkirke i dag, tirsdag 8. oktober kl. 17. 

Ønsker noen ordet før møtet heves? – Ingen har bedt om ordet, og møtet er hevet. 





                    
                    
                    

