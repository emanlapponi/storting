 Representanten Carl I. Hagen har tatt opp de forslag han refererte til.




 Jeg skal starte med å gi ros til saksordføreren, som jeg syns la fram denne saken på en veldig god måte. Mye av det jeg hadde tenkt å si i mitt innlegg, det sa saksordføreren, så jeg skal ikke gjenta det, men slutter meg fullt og helt til alle de synspunkter som saksordfører Ola T. Lånke la fram.




Jeg vil også gi ros til Sivilombudsmannen, som har tatt tak i denne saken. Det er ingen tvil om at det har vært uverdige forhold på Trandum. Heldigvis kan vi se at forholdene i dag er bra, men vi vet at det er folk som har oppholdt seg der under uverdige forhold i over et år. At Sivilombudsmannen går inn i det, og at det fører til at vi får bedrede forhold der, er veldig bra. Jeg håper at Sivilombudsmannen har fokus på den type saker også framover.




Så må jeg si at for min del og for SVs del må vi stille oss en del spørsmål. Hvor mange lignende saker har vi rundt omkring i Norge? Vi har så lett for å kritisere feil vi har gjort tidligere: Hva slags feil gjorde den norske stat, det norske samfunn, mot taterne? Hva slags feil har vi gjort mot ulike minoriteter opp gjennom årene – mot den samiske minoriteten, mot de reisende, osv. – som vi i dag faktisk må be om unnskyldning for? Vi vet at folk fra kongefamilien har måttet gå og be om unnskyldning på vegne av det norske folk. Men hva gjør vi feil i 2007? Skal vi virkelig ha flyktningleirer i Norge? Skal verdens beste land å bo i, ha flyktningsleirer og, som Fremskrittspartiet vil, lukkede mottak? Jeg tror det blir nye runder hvor vi må be om unnskyldning for den måten vi velger å behandle folk på. Det som er avslørt på Trandum, er avslørt, men vi vet også at det fins andre steder der folk som søker asyl – og det å søke asyl er lovlig – blir behandlet på en uverdig måte. Derfor tror jeg vi skal ha langt større fokusering på hvordan vi behandler folk som kommer til landet, enten de søker asyl, eller det er andre årsaker til at de søker om å få komme inn til Norge.




Det er helt uverdig at vi opererer med flyktningleirer i Norge. Det trenger vi ikke i dette landet. Derfor må vi fokusere på det framover. Jeg må si jeg tar sterkt avstand fra den merknaden som Fremskrittspartiet har lagt inn, og det forslaget de har levert, om at man skal ha det enda strengere ved opphold i mottak og i måten man behandler denne gruppa på.




 FN sin høgkommissær for flyktningar har hovudsetet sitt i Genève. Den som besøkjer UNHCR, blir møtt i foajeen av ein statue av Fridtjof Nansen. Vi blir altså møtte av ein som var med og lyfta fram uttrykka menneskeverd, internasjonal solidaritet og norsk engasjement på det feltet.




Det er ikkje tvil om at norsk flyktningpolitikk i dag inneheld vanskelege avvegingar. Men det kan heller ikkje vera tvil om at sivilombodsmannen sitt besøk på Trandum var høgst nødvendig og var ei viktig prioritering frå sivilombodsmannen si side. Det gav høve til korrigering av ein kurs som neppe kunne seiast å vera i Nansens ånd.




Eg skal ikkje leggja så mykje til. Eg vil òg gi ros til saksordføraren, som har leidd oss gjennom denne saka både med merknadene som eit breitt fleirtal står bak, og med innlegget sitt i dag. Men eg synest det er trist at ikkje eit samla storting kan stå bak desse merknadene.




 Flere har ikke bedt om ordet til sak nr. 18.

(Votering, se side 3551)





                    

  Under debatten har Carl I. Hagen satt fram
to forslag på vegne av Fremskrittspartiet.

Forslag nr. 1 lyder:

«Stortinget
ber Regjeringen umiddelbart sørge for det nødvendige
antall plasser i lukkede mottak for ID-løse asylsøkere,
asylsøkere som vurderes å utgjøre en sikkerhetsrisiko,
samt asylsøkere som har fått avslag på sine
asylsøknader inntil utvisning
er effektuert.»

Forslag nr. 2 lyder:

«I statsbudsjettet
for 2007 gjøres følgende endringer:

Kap.

Post

Formål

Kroner

Utgifter:

690

Utlendingsdirektoratet

21

Spesielle driftsutgifter, statlige
mottak, økes med 	

10 000 000    

45

Større utstyrsanskaffelser, økes
med 	

40 000 000»

Votering:

Forslagene fra Fremskrittspartiet
ble med 82 mot 23 stemmer ikke bifalt.

(Voteringsutskrift kl. 00.10.28)

Komiteen hadde innstilt:

Dokument nr. 4:1 (2006-2007) – om
særskilt melding fra Sivilombudsmannen. Ombudsmannens undersøkelse av
Politiets utlendingsinternat på Trandum – vedlegges protokollen.

Votering:

Komiteens innstilling ble enstemmig bifalt.


                    
                    

