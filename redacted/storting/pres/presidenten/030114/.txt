 Ærede medrepresentanter!

Tidligere stortingsrepresentant
Harald Ulfert Lied er død, 75 år gammel.

Harald U. Lied var født
29. april 1927 i Sarpsborg. Han avla examen artium i 1945, etterfulgt
av landbruksskole og skogskole. Etter forskjellige oppdrag
innenfor skogbruket – både
i Sverige og her hjemme – ble han i 1959 gårdbruker
på Berg gård i Gjøvik. Harald U. Lied engasjerte
seg i jordbrukets og skogbrukets organisasjoner, og han var formann
i både Vardal bondelag og Vardal skogeierlag.
Han var også aktiv i lokalpolitikken – som
medlem av Gjøvik kommunestyre
i perioden 1967-1973, som formann i Gjøvik Høyre
i 1967 og som formann i Oppland Høyre i årene
1968-1974 og 1976-1978.

Harald U. Lied ble valgt til Stortinget
som representant for Oppland ved stortingsvalget i 1973, og ble
gjenvalgt ved valgene i 1977 og 1981. Lied var i årene
1972-1974 leder for arbeidet med en utredning
om Høyres fremtidige landbrukspolitikk. Det var derfor
helt naturlig at han fikk plass i landbrukskomiteen, og at han også fikk et
hovedansvar for å utforme
Høyres landbrukspolitiske prinsipper i praktisk politikk.
Dette gjaldt ikke minst oppfølgingen av Stortingets
vedtak om inntektsmålsettingen i landbruket. Harald U.
Lieds tid i landbrukskomiteen var også sterkt
preget av striden om den nye konsesjonsloven, og som en sterk og
prinsipiell forsvarer av eiendomsretten var det naturlig at han
engasjerte seg sterkt i denne striden.

Ved siden av landbrukspolitikk og eiendomsrett
var det utenriks- og sikkerhetspolitikken som særlig stod
Harald U. Lieds hjerte nær. Denne interessen fikk han anledning
til å vie større oppmerksomhet da han etter
dannelsen av regjeringen Willoch i oktober 1981 fikk plass i utenrikskomiteen.
Han markerte seg raskt som en innsiktsfull talsmann for Høyre
i viktige utenrikspolitiske spørsmål, ikke
minst i Europa-politikken. Gjennom mange år fikk han som
medlem av Europarådets parlamentariske forsamling mulighet
til å vise i praksis at det selv etter
EF-avstemningen i 1972 var sterke krefter i Norge som ønsket
et nært og mest mulig forpliktende forhold til Europa.
Det er neppe noen overdrivelse å si at Harald
U. Lied trivdes som fisken i vannet i Europarådet,
og at hans språkmektighet og kompetanse gjorde ham til
en meget god ambassadør for Norge vis-à-vis
delegater fra andre land.

Høsten 1981 ble Harald U. Lied
valgt til innpisker i Høyres stortingsgruppe og til medlem
av gruppestyret. Gjennom gruppestyret og gjennom Høyres
sentralstyre – hvor han var medlem så å si
sammenhengende fra 1968 til 1978 og i årene 1981-1985 – var Lied også med
på å utforme Høyres politikk på nasjonalt
plan.

Både Høyre
og Høyres stortingsgruppe har mye å takke Harald
U. Lied for. Men i vår sammenheng er det kanskje
viktigere å understreke at alle i Stortinget
som fikk gleden av å samarbeide med Harald U. Lied, sitter
igjen med positive minner om en politikkens gentleman.

Vi minnes Harald Ulfert Lied for
hans virke i Stortinget og lyser fred over hans minne.

Representantene påhørte stående
presidentens minnetale.

 Det foreligger
to permisjonssøknader:

fra representanten Ågot 

Valle 

om sykepermisjon fra og med 14.
januar og inntil videre

fra representanten Inga Marte 

Thorkildsen 

om
sykepermisjon fra og med 14. januar og inntil videre

Disse søknader foreslås behandlet
straks og innvilget. – Det anses vedtatt.

Fra første vararepresentant
for Hordaland fylke, Ragna 

Flotve

, foreligger
søknad om å bli fritatt for å møte under
representanten Ågot Valles permisjon, på grunn av sykdom.

Etter forslag fra presidenten ble
enstemmig besluttet:

1.	Søknaden behandles straks
og innvilges.

2.	Følgende vararepresentanter innkalles for å møte
i permisjonstiden: 
For Hordaland fylke: Ragna Flotve og Bjørn 

Lothe


For Vestfold fylke: Lars 

Egeland

 Bjørn Lothe og Lars Egeland
er til stede og vil ta sete.





                    
                    
                    

 Da er vi rede til å gå til
votering.





                
                
                

Voteringen i en sak finnes i slutten av referatet for hver enkelt sak.


            


            

 Det foreligger ikke
noe referat.





                    
                    
                    

