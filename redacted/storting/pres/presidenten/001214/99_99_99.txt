 Harald T. Nesvik har tatt opp det forslaget han refererte til.




(ordfører for saken):

 Jeg hadde egentlig ikke tenkt å ta ordet, men jeg synes det er grunn til å presisere to ting som representanten Nesvik var inne på. Det ene var at dette er en veldig sentralisering, og det er det for så vidt. Det andre var at det ville skape store problemer for en del av dem som har vært betjent av disse kontorene.




Denne saken startet på 1980-tallet når det gjaldt vurderingen av Nasjonalhjelpens framtid og disse kontorene. I 1995 var det en ny runde. Da ble det egentlig vedtatt å fortsette kuratorkontorenes virksomhet ut 1999. Så skulle Oslo-kontoret overta alt og senere avvikles i samråd med departementet. Så vi har faktisk utvidet det som var planen i 1995 for hva som skulle skje i 1999.




En samlet komite har sagt at ingen skal miste muligheter og rettigheter til noen lovbestemte ytelser ved at distriktskontorene nedlegges, og hjelp og bistand skal fortsatt kunne ytes etter behov. Vi har også sagt at det er viktig at den kompetansen som er ved Nasjonalforeningens distriktskontor i dag, skal ut til andre relevante instanser i de respektive distrikter. På samme måte mener vi at det som er av materiell når det gjelder registre og saksmateriell ellers ute i distriktskontorene, bør samles og registreres ved Oslo-kontoret, slik at det er i best mulig stand til å videreføre bistandsarbeidet også overfor enkeltpersoner, og at det som nå opprettes i Oslo, skal være et aktivt informasjons- og veiledningskontor.




En samlet komite sier også at departementet må merke seg dette og ta hensyn til disse forholdene og fremme et forslag til opplegg og driftsgrunnlag for Nasjonalhjelpens Oslo-kontor, som gjør det i stand til å utføre disse oppgaver. Jeg har lyst til å presisere det fra talerstolen, i og med at det her faktisk er en samlet komite. Og jeg synes det var veldig all right av Fremskrittspartiet at de ble med på det, slik at det i hvert fall ligger en klar føring fra hele sosialkomiteen på at dette er forutsetningen.




 Flere har ikke bedt om ordet til sak nr. 6.

(Votering, se side 1377)





                    

 Under debatten har Harald
T. Nesvik satt fram et forslag på vegne av Fremskrittspartiet.
Forslaget lyder:

«Stortinget
ber Regjeringen forlenge tidsfristen for nedleggelse av Nasjonalhjelpens
Fond for Krigens Ofres kuratorkontorer i Fredrikstad, Tønsberg,
Arendal, Stavanger, Bergen, Trondheim, Bodø og Tromsø fra 31.
desember 2001 og foreløpig frem til 31. desember 2005.»

Komiteen hadde innstillet:

Dokument nr. 8:75 (1999-2000) – forslag
fra stortingsrepresentantene Vidar Kleppe, Harald T. Nesvik, Øyvind
Korsberg og Per Ove Width om å forlenge tidsfristen for
nedleggelse av Nasjonalhjelpens Fond for Krigens Ofres kuratorkontorer
i Fredrikstad, Tønsberg, Arendal, Stavanger, Bergen, Trondheim,
Bodø og Tromsø fra 31. desember 2001 og foreløpig
frem til 31. desember 2005 – bifalles ikke.

Votering:

Ved alternativ votering mellom komiteens innstilling og
forslaget fra Fremskrittspartiet bifaltes innstillingen med 91 mot
17 stemmer.

(Voteringsutskrift kl. 15.04.18)


                    
                    

 Flere har ikke bedt om ordet til sak nr. 7.

(Votering, se side 1377)





                    

