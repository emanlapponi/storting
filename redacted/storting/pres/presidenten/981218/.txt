  Representanten Fridtjof Frank Gundersen
vil fremsette et privat forslag. 

  Jeg vil gjerne fremme forslag om at Stortinget
ber Regjeringen gi andre enn Arcus tillatelse til å tilvirke
og omdestillere brennevin.

 Representanten Ellen Gjerpe Hansen
vil fremsette et privat forslag.

  På vegne av Sverre Hoddevik, Petter
Løvik og meg selv vil jeg fremsette forslag om at Stortinget
ber Regjeringen utarbeide forslag for konkurranseutsetting av riksveiferjesambandene.

  Representanten Carl I. Hagen vil
fremsette et privat forslag.

  På vegne av representanten Jan Simonsen
og meg selv vil jeg fremme forslag om å omgjøre
det betingede amnestiet for utlendinger som er berørt av
de såkalte Quetta- og Laos-prosjektene.

  Forslagene vil bli behandlet på reglementsmessig
måte.

Presidenten vil informere Stortinget om at
utenriksministeren i dag har anmodet om å få gi
Stortinget en redegjørelse om Schengen-samarbeidet, forhandlingene
med EU og hovedinnholdet i avtaleutkastet. I medhold av forretningsordenens § 34
a har Presidentskapet samtykket i at slik redegjørelse
gis ved avslutningen av Stortingets møte i dag. Etter redegjørelsen
blir det foreslått åpnet for at en representant
fra hver partigruppe kan få ordet én gang i inntil
5 minutter. –Det anses vedtatt.

Videre vil presidenten, selv om dette kanskje
ikke er rette sted, opplyse gruppelederne om at det gruppeledermøtet
som det er innkalt til, blir utsatt til etter at Stortingets møte
er over i dag.

Før sakene på dagens kart
tas opp til behandling, vil presidenten foreslå at formiddagens
møte om nødvendig fortsetter utover reglementsmessig
tid, kl. 15, til dagens kart er ferdigbehandlet. – Ingen
innvendinger er kommet mot det, og det anses vedtatt.

Presidenten regner ikke med at det er noen
fare for at Stortingets møte blir svært langt,
så vedtaket om at det kan fortsette utover kl. 15, vil
neppe bli effektuert. Tvert imot tror presidenten at Stortingets
møte blir forholdsvis kort i dag – bare til representantenes
informasjon.





                    
                    
                    

 Ingen har bedt om ordet

(Votering, se side 1443)





                    
                    
                    

 Ingen har bedt om ordet.

(Votering, se side 1443)





                    
                    
                    

 Ingen har bedt om ordet.

(Votering, se side 1444)





                    
                    
                    

 Ingen har bedt om ordet.




(Votering, se side 1444)





                    
                    
                    

 Ingen har bedt om ordet.

(Votering, se side 1444)





                    
                    
                    

 Ingen har bedt om ordet.

(Votering, se side 1444)





                    
                    
                    

 Ingen har bedt om ordet.

(Votering, se side 1444)





                    
                    
                    

