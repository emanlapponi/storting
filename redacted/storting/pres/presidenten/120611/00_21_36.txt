 Representanten Hilde Magnusson har tatt opp det forslaget hun refererte til.


Det skulle tatt seg ut om vi opphevet en lov som allerede var opphevet.


Vi vil komme tilbake til det når det gjelder votering. Det blir faktisk en historisk sak. Det er første gang etter at vi opphevet lagting og odelsting, at vi bruker den muligheten som ligger i at vi har to gangers lovbehandling.


Flere har ikke bedt om ordet til sak nr. 26.






                    

 Under debatten har Hilde Magnusson satt fram et forslag til anmerkning på vegne av kommunal- og forvaltningskomiteen. Forslaget lyder: 




«Lovvedtaket bifalles ikke. 




Anmerkning: 




Lovforslaget bør henlegges.» 




Som sakens ordfører redegjorde for ved framsettelse av forslaget, har Stortinget ved en feil hatt til behandling en proposisjon om opphevelse av en lov som allerede var opphevet. 




Vedtak av forslag til anmerkning innebærer at Stortinget stopper en overflødig lovbehandling, og det vil skje ved tredje gangs behandling i Stortinget. 







Det voteres da over det framsatte forslaget til anmerkning. 

Votering:

Forslaget fra kommunal- og forvaltningskomiteen ble enstemmig bifalt.




 Anmerkning til lovvedtaket er enstemmig vedtatt og blir i overensstemmelse med Grunnloven ført opp til tredje gangs behandling i Stortinget på et senere tidspunkt. 


                    
                    

