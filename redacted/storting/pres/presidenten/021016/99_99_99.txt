 Presidenten vil foreslå at utenriksministerens redegjørelse om aktuelle utenrikspolitiske spørsmål blir lagt ut for debatt i et senere møte. – Det anses vedtatt.





                    
                    
                    

 Vi går nå tilbake
til den ordinære spørsmålsrekkefølgen.

Spørsmål 1 vil bli besvart
senere i møtet.





                

 Det var en grei avklaring av spørsmål
4.





                

 Statsråden kan godt avslutte,
men presidenten minner om forretningsordenens bestemmelse
om at svarene skal holdes innenfor 3 minutter.

 Da avslutter jeg med dette.

 Min bekymring går ikke på om departementet
er spurt eller ikke, men på at brukerne og de
lokale folkevalgte ikke er spurt, slik som Stortinget har
understreket, og som også Regjeringen da staten overtok,
lovte under stortingsbehandlingen. I tillegg er det slik at vi mister
et veldig godt tilbud på Fosen. De helseansvarlige ser
at det tilbudet som skal være en erstatning,
og som statsråden sier er midlertidig, er dårligere,
og det kommer antakelig ikke til å bli brukt
av de klientene som en her snakker om. I tillegg er det et billig
tilbud. Det at det nå eventuelt midlertidig blir
en nedlegging, vil føre til at en mister kompetanse,
og det blir også vanskeligere å bygge
opp igjen dette.

Direktøren for helseforetaket hoppet
bukk over brukerne, de lokale folkevalgte og de ansatte. De fikk
ingen orientering om hva som skjedde, de fikk en muntlig beskjed
seks uker før stenging. Jeg synes det er dramatisk hvis
det er slik at statsråden sier at dette er ok.
Dette er ikke en saksbehandling som er i samsvar med det
som Stortinget har sagt, og som departementet har lovt i Stortinget.

 La meg først si at jeg fullt ut deler
representanten Lunds fokusering på dette spørsmålet:
Blir pasientene i denne regionen tilgodesett med et behandlingstilbud
som er fullgodt i overgangsperioden? Jeg har fått forsikringer
fra Helse Midt-Norge om at så er tilfellet. Men for ytterligere å få en
vurdering av det, vil jeg altså be fylkeslegen, som er
tilsynsmyndighet, om en vurdering av dette. Så det spørsmålet
er jeg ikke ferdig med å besvare.

Når det gjelder spørsmålet
om saksbehandling, gikk jeg primært inn i forankringen
i de fylkesvise psykiatriplanene, og i det beslutningssystemet som
gjelder for foretakene. Men jeg vil si at når det gjelder
utformingen av det permanente tilbudet for denne regionen, er det
min oppfatning at man har en aktiv dialog og medvirkning med alle
parter, slik representanten Lund peker på.

 Det bekymrer meg at det som statsråden
nå sier, at det skal sjekkes om tilbudet blir like godt, ikke
ble gjort før stengningen skjedde, for dette er dramatisk.
Og som sagt, fagfolk vil forsvinne.

Men denne saken er også av
prinsipiell karakter. Hvor langt kan administrasjonen
i et helseforetak gå når det gjelder å legge
ned tilbud? Jeg mener det er godt beskrevet i forbindelse
med saker som Stortinget har hatt til behandling, og det som har
vært sagt i innstillingen: Brukerne skal være
med, og de lokale folkevalgte skal i det minste få lov
til å gi sine signaler. Det har ikke
blitt gjort i dette tilfellet. Hvis saken passerer, kan vi kanskje
oppleve at Røros Sykehus kan bli nedlagt uten
at de instansene vi snakker om, har fått sagt meningen
sin.

De prosedyrene som er beskrevet i de dokumentene jeg
nevner, dreier seg om hvordan en plan skal fastlegges,
og hvordan den skal endres. Dette er en forandring av
en plan som var under arbeid, men som midlertidig var godkjent av
departementet. (Presidenten klubber.) Kan en vedtatt plan endres
uten at det som Stortinget har presisert, blir fullført?

 Dette er ikke noe vedtak om å endre
planen. Det er en oppfølging av føringer departementet
har gitt om å vurdere alternative løsninger for
en region. Det fremgår av de brev jeg har referert til. Det
er heller ikke slik at dette er nedleggelse av et sykehus eller
en sykehusavdeling. Dette er en enhet som meg bekjent ikke
har behandlerkompetanse i form av psykiatere, psykologer osv., så det
er en enhet på et relativt lavt faglig nivå vi
snakker om.

I det jeg har sagt, ligger det også at
Helse Midt-Norge i den kommende prosessen må ha sikkerhet
for at tiltakene som besluttes, er gjennomført i en god
dialog og med medvirkning fra alle involverte.
I det ligger det et klart uttrykk for at jeg ikke synes
at prosessen fram til den beslutningen som man har truffet på midlertidig
basis, har vært fullgod i forhold til de kravene som jeg
her gir uttrykk for.





                

 Presidenten minner om at svarene
normalt skal holdes innenfor 3 minutter.

 Det var et grundig svar, og jeg er glad for
at statsråden svarte såpass fyldig som hun gjorde.

Men jeg har et tilleggsspørsmål eller
to. Det første går på dette
med studenter. Vi får nemlig veldig mange henvendelser
fra studenter som faktisk ikke kommer seg hjem i helgene,
fordi de ikke har bil eller liknende.
Er det ikke mulig å se for seg at man kan jobbe
videre med å få en kapasitetsøkning på fredager
og søndager? Jeg syns det er uholdbart at en del ungdommer
som reiser f.eks. fra Trondheim, bl.a. fordi de skal være
med på forskjellige ting i eget lokalsamfunn i helgen,
skal oppleve at de ikke får sjansen til å reise
hjem når de ønsker det.

Er det ikke mulig at statsråden både
kan jobbe videre med dette og se om man ikke kan hekte
på en vogn ekstra når det er helg, slik
at flere studenter kan reise med toget?

 Jeg syns det er positivt at studenter ønsker å reise
kollektivt. Det vil jeg aller først ha sagt.

Det representanten her er inne på,
er en utfordring som NSB er klar over. Som jeg
viste til i svaret mitt i stad, er NSB opptatt av å prøve å komme
lenger i forhold til å kunne løse det,
enten det er studenter eller andre som er de reisende.
Jeg er opptatt av at vi fra vår side skal legge
til rette for at det skal være mulig å kunne
reise kollektivt for studenter. Det vi også må se
på, er på hvilke strekninger dette behovet er.
Jeg vil tro at det ikke nødvendigvis bare
er strekningen Trondheim–Bodø, men at det er hele
strekningen. Det er jo gitt en mulighet ved at man har valgt denne
togtypen, og ved at man har hyppigere avganger som vil bedre
dette.

 Et siste spørsmål, og det
går på dette med jernbanestasjonene.

Jeg har full forståelse for at NSB
rasjonaliserer, at man selger billetter på toget, og at
man gjør dette så rimelig og effektivt som mulig.
Men det er én ting jeg ikke har forståelse
for, og det er at vi som bor langs denne linjen, ikke
skal få komme inn på en jernbanestasjon
midt på svarte natta og kunne få beskjed om at
toget er to timer forsinket, og at det ikke skal kunne
gå an å putte en tikrone på en kaffeautomat
og ta en kopp kaffe mens man venter de to timene toget er forsinket.
Flere steder blir man stående ute på perrongen.
Jeg har sjøl stått og ventet på toget mellom
kl. 3 og 5 i snøkavet, uten å vite når
toget kommer. Når man har en jernbane med jernbanestasjoner,
må det etter min mening gå an å jobbe
for at de i hvert fall er åpne så man
kan komme seg inn, og at det er en «plinging» eller
noe sånt hvor det opplyses at toget i dag er to timer forsinket.
Er statsråden enig i at man bør jobbe etter
det sporet?

 Det vil jeg si at jeg er veldig enig i.

Jeg vet at NSB er i kontakt med Jernbaneverket
for å se på om det er mulige løsninger
på dette. Det er klart at det aldri er hyggelig å måtte
vente i to timer – det være seg dag eller
natt – og kanskje spesielt ikke om
natten. Dette er helt klart en utfordring for både
NSB og Jernbaneverket, og det jobbes for å finne
løsninger.





                

 Sak nr. 3 er dermed ferdigbehandlet.





                

