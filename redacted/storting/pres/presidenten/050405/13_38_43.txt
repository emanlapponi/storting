 Ja, tiden er brukt opp.




 Dagens interpellasjon om forvaltning av festningsverk og andre bygg med kulturhistorisk og militærhistorisk verdi er av stor betydning.




Forsvaret er under kontinuerlig omlegging. Derfor blir mange bygg og områder hvor det før var militær virksomhet, nå ledige, og man vet ikke hva disse skal brukes til. Det er mange hensyn som skal ivaretas, både det å finne en virksomhet som kan kaste noe av seg økonomisk, og, desto viktigere, noe som ivaretar bygningene på en slik måte at vår historie bevares. Dette er ofte en vanskelig kombinasjon, men ikke umulig hvis alle instanser er positive.




I lokalavisen Glåmdalen av 1. april i år stod det i en artikkel at Kongsvinger festning fra høsten av skulle brukes som moské, og at den med noe ombygging var egnet til slik bruk. Jeg tror det var mange som fikk morgenkaffen i vrangstrupen, helt til vi husket at det var 1. april. Men denne eller tilsvarende 1. april-spøker kan bli en sannhet hvis vi ikke tar vårt ansvar på alvor og bruker de midler som trengs for nettopp å tilrettelegge for en virksomhet som ikke bryter altfor mye med det som vi ønsker å bevare.




Fremskrittspartiet har tidligere tatt dette ansvaret og sett betydningen av at noe må gjøres. Vi har bl.a. fremmet et forslag «om opprettelse av et fond for bevaring av festninger og andre militærhistoriske bygninger». Det ble lovet av daværende arbeids- og administrasjonsminister at denne saken skulle komme tilbake til Stortinget så raskt som mulig. Dette viser at saken er av største betydning. Det er også et pågående arbeid mellom Forsvaret og miljøvernmyndighetene om kartlegging og vurdering av de eiendommene som har stor kulturhistorisk betydning, betydning for naturvern og allmennhetens muligheter til friluftsliv, samt en landvernplan for kulturminner.




En annen viktig aktør i dette må være Forsvarsmuseet. De sitter med en enorm kompetanse, som må brukes for å sikre en god drift og en tilpasset kommersiell benyttelse av de bygninger og områder som er, og etter hvert blir, berørt. Her kan Oscarsborg festning nevnes, hvor det ser ut som om den nye virksomheten har gitt positive opplevelser til mange. Men samtidig må vi være forsiktige slik at vi ikke bidrar til en virksomhet som sliter altfor mye på bygninger og områdene rundt, slik at varige verdier blir borte.




Ofte har også denne type bygningsmasse en lokalhistorisk og næringsmessig tilknytning. Lokalsamfunnene har et ønske om å opprettholde den militære virksomheten slik som den har vært i mange år. Når så Forsvaret forsvinner, forsvinner ofte de som har jobbet der, og lokalsamfunnet blir sittende tilbake med færre ressurspersoner og mindre skatteinntekter, men med en bygningsmasse det ikke alltid ser en ny bruk av. Derfor er det for disse også av stor betydning at denne bygningsmassen blir brukt på en fornuftig måte.




 Å bevare festningene som kulturminner gjennom å utvikle disse til etterspurte arenaer for kultur, næring og opplevelser er viktig. Det er nødvendig at man finner fram til alternativ bruk av festningsverkene som har respekt for den historikk, tradisjon og kultur som de representerer. Derfor gir dagens interpellasjon en mulighet for å fokusere på nettopp dette.




Enkelte av festningene kan fortsatt fungere som en informasjons- og rekrutteringsbase for Forsvaret.




For mange er festningene verdifulle rekreasjonsområder i lokalsamfunnet. Derfor er samarbeid med eksempelvis friluftsorganisasjoner viktig. Mange steder har vi også Festningens venner, som kan sies å være et sivilt-militært samarbeid for å passe litt på disse viktige nasjonale klenodiene.




Oscarsborg, Fredriksten i Halden og Fredrikstad festning, for å nevne noen, er slike viktige merkesteder. Jeg må også nevne Kongsvinger festning, som nå er i en endringsprosess og i løpet av høsten 2005 vil miste det meste av den militære virksomheten. Heimevernet vil sitte med et kommandantskap på tre personer. Så nå er det viktig å finne nye brukere. FN-veteranene ønsker bl.a. å legge sin kursvirksomhet dit, da de har tilhørighet til Kongsvinger og Bæreia Krigsinvalidehjem nå er solgt.




Det er også andre som kan være aktuelle brukere av festningen. Det har bl.a. vært antydet kursvirksomhet. Da må man kanskje se på Gyldenborg og vurdere om den er en del av festningen, slik Riksantikvaren legger opp til. For det er den bygningen som har nye, gode fasiliteter og det nødvendige tekniske utstyr som et godt sted å gjennomføre kurs og møter på, må ha. Festningen kan også gi mulighet for overnatting.




Når Moderniseringsdepartementet legger fram en sak om eiendomsforvaltningen, får vi en ny mulighet til å drøfte disse sakene.




 Først vil jeg bare få lov å nevne, i likhet med komiteens leder, at også jeg ble meget overrasket da jeg oppdaget at det var noe som het Nasjonale Festningsverk. De må ha gjort en dårlig jobb i forhold til å fortelle hvem de er. Men de har faktisk utgitt noen skriv, osv., som jeg plutselig kom over, og det jeg oppdaget, var at det jobbet 14 mennesker der. Det visste jeg heller ikke, og heller ikke at det er organisert som en egen enhet i Skifte Eiendom, som igjen er et prosjekt i Forsvarsbygg. Det er interessante opplysninger.




Det er for øvrig en veldig flott brosjyre som tar for seg de mest kjente forsvarsverkene vi har i landet, og det er prisverdig. Jeg har kommet til ni stykker, og de er flotte alle sammen – med Oscarsborg i spissen, naturligvis. På framsiden står det:







«Det som en gang var mest interessant for fiendtlige styrker, skal nå bli et yndet mål for turistnæringen. Vi kan knapt tenke oss en mer spennende utfordring enn å bidra til å skape opplevelser på steder som oser av historisk sus.»




Dette er flott. Jeg synes det er veldig bra, men jeg visste dessverre ikke om det! Så det var på tide.




Ellers har jeg ikke tenkt å si så veldig mye i denne saken, for veldig mye er sagt. Og det jeg viser til ovenfor, sier i grunnen det meste om at vi har noen som tar seg av det. Men jeg har lyst til å nevne at dette med å ta vare på forsvarsanlegg og historiske forsvarsanlegg faktisk har versert på Stortinget siden 1994. Det er altså over ti år siden det første gang ble tatt opp. I Innst. S. nr. 314 for 2000-2001, som er resultatet av et Dokument nr. 8-forslag som jeg selv var med på i 2001, står det:







«Forsvarskomiteen behandlet i 1994 St.meld. nr. 54 (1992-1993) – Nasjonale festningsverk.»




Så det har tatt litt tid, men ikke desto mindre er det viktig å ta fatt i det igjen.




I 2003 skrev representanten Marit Nybakk, som leder av forsvarskomiteen, et brev til statsråden for det som nå heter Moderniseringsdepartementet, hvor hun påpekte en del viktige ting. Hun fikk et svar, hvor det bl.a. stod at det er for tidlig å si noe sikkert om noen sak kan framlegges for Stortinget utover at det ikke vil bli framlagt sak om dette i vårsesjonen. Dette var altså i 2003. Det er da et håp om at vi i denne vårsesjonen, etter at saken har versert på Stortinget i over ti år, kan få en sak om dette.




 Ti år er ikke så lang tid!




 Det er sjølvsagt ein interessant debatt som er trekt opp her i dag, og i mitt heimfylke, Hordaland, er det fleire historiske militære anlegg og festningsverk som treng å verta tekne vare på. Eg vil nemna to: Bergenhus og Fjell festning.




Bergenhus festning ligg i Bergen og er ei av dei eldste festningane i Noreg. Området mellom det som vert kalla Holmen, og Sverresborg vart utbygt før år 1200. For oss som er frå området, er det vanskeleg å gløyma at Bergen ein gong var hovudstad i Noreg. Det er viktig å ha det med seg når ein skal snakka vidare om desse anlegga.




Under andre verdskrigen vart Bergenhus teken i bruk av tyskarane som lokalt hovudkvarter, og frå 1945 husa Bergenhus Distriktskommando Vestlandet. I dag husar det distriktsstaben for heimevernsdistriktet i Hordaland og delar av Sogn og Fjordane. Eg trur at dagleg bruk kanskje er den beste forma for vern.




Eit anna kjent festningsområde i vest er Fjell Fort på Fjell. Området er enno i bruk av Forsvaret, sjølv om kystfortet ikkje lenger er i dagleg bruk. Ein gong i året plar Sotra og Øygarden Forsvarsforeining å arrangera open dag på Fjell festning. Det er mange som er glade for at dei gjer det, og som kan takka Forsvarsforeininga og alle som tek del i det frivillige arbeidet med å halda festninga i stand.




Byggjearbeidet på Fjell festning starta hausten 1942. Det var over 2 000 menn, krigsfangar frå Russland, Polen og Serbia, som arbeidde der. På festninga ville tyskarane ha ein radar og ein langtrekkande kanon. Kanonen som vart installert, hadde tre løp og kom frå eit slagskip. Målet var at ein skulle kontrollera innseglinga til Bergen. For tyskarane var dette eit veldig viktig anlegg, og det vart ikkje spart på noko. Difor er det vorte kalla Nord-Europas sterkaste festning. Anlegget dekte området frå Fedje i nord og heilt til Stolmen i sør.




Det gamle kanontårnet på Fjell festning skal no snart verta Sotras nye kafé. Det vart omtalt i VestNytt for nokre veker sidan. Den 8. mai, på dagen 60 år etter den norske frigjeringa frå Nazi-Tyskland, planlegg Forsvarsforeininga og Fjell kommune at bygget med kafeen skal stå ferdig på toppen av den tidlegare kanonbrunnen. Målet er sjølvsagt å få turistar til å bruka dette anlegget og reisa ut og sjå på kor fantastisk det er.




Eg har trekt fram desse to anlegga i vest, Bergenhus og Fjell, fordi dei på kvar sin måte ser ut til å lukkast med måten å verna på. Både Bergenhus, som er i dagleg drift, og Fjell ser ut til å lukkast med å gjera dette til eit slags opplevingssenter.




 Bare kort fra interpellantens side.




Debatten har vist at det er et stort engasjement også lokalpolitisk og lokalt for en del av de festningsverkene og kulturhistoriske eiendommene som Forsvaret har forlatt, enten de er i Hedmark, i Hordaland eller på Sørlandet. Slik skal det også være, og det er viktig at man har lokalsamfunnet med på å utvikle disse eiendommene og de historiske minnesmerkene som ruver i historien, og kan gjøre det på en skikkelig måte.




Åse Wisløff Nilssen uttrykte at en del av festningsverkene kan bli etterspurte arenaer for kultur og næring. Ja, det er jeg enig i, dog innenfor de etiske rammer som jeg brukte en del tid på å snakke om i mitt første innlegg.




Jeg er også enig med statsråden i at omorganiseringen av Forsvaret faktisk har gitt unike muligheter til et sivilt-militært samarbeid om etterbruk av festningene, og at man må ha forutsigbarhet og langsiktighet. Så får vi håpe at det blir en fastere form på organiseringen.




Jeg finner faktisk grunn til å gjenta det som både representanten Width og jeg har sagt tidligere i debatten, at det er fattet ganske klare vedtak i Stortinget, både i 1994, i 2001 og i 2003 – var det vel – hvor man har bedt Regjeringen utrede ordninger for organisering av eierskap og forvaltningen av festningsverk og eiendommer med historisk verdi som er fraflyttet av Forsvaret, og at dette skulle legges fram for Stortinget, slik at Stortinget kunne behandle på en skikkelig måte, og etter komitebehandling, etterbruken av festningene. Vi ble jo fort kjent med at saken var oversendt til det daværende Arbeids- og administrasjonsdepartementet, men jeg vil nok påpeke og understreke at jeg synes Forsvarsdepartementet kunne ha grepet inn på et tidligere tidspunkt, slik at vi hadde fått til en behandling i Stortinget, altså trukket festningsverkene ut av dette prosjektet. Nå kan det synes som om organiseringen av festningsverkene er en fastlåst sak som Stortinget ikke har fått ta stilling til. I dag er vi blitt orientert både om hva Skifte Eiendom har for ansvar, og hva Nasjonale Festningsverk er for noe. Det tar vi selvfølgelig til etterretning og håper at vi får den saken fra Moderniseringsdepartementet i løpet av vårsesjonen.




 Interpellasjonsdebatten er dermed slutt.




Vi går så over til å behandle saken på tilleggsdagsordenen.





                    
                    
                    

