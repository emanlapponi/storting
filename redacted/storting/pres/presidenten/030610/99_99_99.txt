 Det voteres over forslag
fra stortingsrepresentant Inga
Marte Thorkildsen på vegne av Sosialistisk Venstreparti,
oversendt fra Odelstingets møte 27. mai 2003:

«Stortinget
ber Regjeringen om snarest mulig å forby ulvehybrider,
amerikansk staffordshire terrier, og blandinger
der disse rasene inngår.»

Trond Helleland – til stemmeforklaring.

 Dette forslaget er fra debatten om hundeloven.
Dette forslaget fra SV er det som ligger nærmest opp til
det som regjeringspartiene og Regjeringen opprinnelig gikk inn for,
så jeg vil anbefale regjeringspartienes representanter å stemme
for forslaget fra SV.

Voteringstavlene viste at det
var avgitt 55 stemmer for forslaget og 55 stemmer mot.

 Presidenten stemte imot. Dermed er
forslaget fra Sosialistisk Venstreparti ikke bifalt.

(Voteringsutskrift kl. 12.07.34)

  

(fra salen): 

President! Jeg stemte feil!

 Da tar vi voteringen en gang til.

Votering:

Forslaget fra Sosialistisk Venstreparti ble med 57 mot 53
stemmer ikke bifalt.

(Voteringsutskrift kl. 12.08.24)

 Vi får regne med
at det er sprik i partiene og ikke
noe galt med sammensetningen av Stortinget!


                    
                    

 Flere har ikke bedt om ordet til sak nr. 9.





                    

