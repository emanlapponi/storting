 Vi går nå til spørsmål
13.





                

 Presidenten er i tvil om hvorvidt
døende kyr sorterer under helseministeren.

 Jeg har grepet fatt i disse forholdene. Jeg
viser til at fordi man ikke fikk til en ISF-basert ordning
for sykestuene, har man gitt en øremerket bevilgning til
sykestuene i Finnmark som Helse Nord har muligheten til å bruke
inn mot dette etter min oppfatning fornuftige tiltaket.
Men jeg vil vel tro at også representanten Ballo
ved nærmere ettertanke vil være enig
i at det å gå gjennom forholdet mellom hele
sykehusfinansieringen, finansieringen av førstelinjetjenesten og
trygdefinansiering av helsetjenester er noe som ikke bare
kan skje i forhold til en enkeltsak ved en enkelt sykestue
i et enkelt fylke. Det er en stor gjennomgang som vi nå setter
i gang, og hensikten min med den er bl.a. å få til
et mer strømlinjeformet finansieringsopplegg. Det har vi
sjansen til når det nå er staten som finansierer både trygden
og sykehusene. Men representanten Ballo må gi helseministeren
noe mer tid til å få gjort dette på en
grundig og ordentlig måte slik at systemet kan fungere
for hele Norge, ikke bare for én
kommune i Finnmark.

 Jeg lar de døende kyrne ligge.

I departementets brev av 28. august 2001, som
svar i forbindelse med ønsket om å få sikret
finansieringen av dialysetilbudet, argumenterer man for at det er
tilrettelagt for hjemmebasert dialyse slik at flere pasienter kan
velge hjemmebasert dialyse framfor å dra til sykehus eller
satellittenheter for å motta behandling. Med satellittenheter mener
man åpenbart et tilbud noe à la det man har i
Alta. Men det er altså to vidt forskjellige behandlingsformer. Det
er snakk om peritonal dialyse, altså behandling i bukhulen,
istedenfor blodrensing, en behandling som for øvrig er
helt umulig å gjennomføre i et hjem. Så det
er tydelig at det svar man her har gitt, er en type svar
der man ikke har gått inn i problemstillingen
og sier at det det dreier seg om, er i realiteten
sykehusbehandling, men da nær pasientens hjemsted, for
på den måten både å spare
pasienten for lidelser og samfunnet for helt unødige økonomiske
kostnader. Og igjen: Er det ikke nettopp den typen
modeller man har trukket fram i ulike sammenhenger, og som nettopp
departementet, Regjeringen, skulle være de første
til å gripe fatt i for å sikre at de blir videreført?

 Sannsynligvis er det det. Jeg var ikke
helseminister da det brevet ble skrevet, men jeg kan si på generell
basis at jeg er opptatt av den type fleksibilitet som
representanten Ballo her etterlyser. Det avslaget man har fått,
er et avslag på å inkludere denne behandlingen
i den innsatsbaserte finansieringen. Det fikk vi ikke
til. Så har man da gitt en øremerket bevilgning
til sykestuer i Finnmark som det regionale
helseforetaket kan bruke til å finansiere
et slikt dialysetilbud, inntil man får på plass
et helhetlig system som faktisk henger sammen, og det tar jeg ansvar
for å bringe fram.





                

 Dette spørsmålet
bortfaller.





                

 Sak nr. 1 er dermed ferdigbehandlet.





                

