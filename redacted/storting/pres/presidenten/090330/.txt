 Representantene Laila

 Dåvøy

, Inger S. 

Enger

 og Trond 

Lode, 

som har vært permittert, har igjen tatt sete.


Den tidligere fritatte vararepresentant for Møre og Romsdal fylke, Svein 

Gjelseth, 

har tatt sete.


Statsråd Bjarne Håkon Hanssen overbrakte 1 kgl. proposisjon (se under Referat).


 Fra Statsministerens kontor foreligger følgende brev til Stortinget, datert 27. mars 2009:


«I statsråd for H.M. Kongen holdt på Oslo slott 27. mars 2009 kl. 11.00 er bestemt:


Statsministerens kontor


Statssekretær Liv Monica Stubholt gis avskjed i nåde.


Politisk rådgiver Sigrid Hjørnegård utnevnes til statssekretær for statsråd Terje Riis-Johansen i Olje- og energidepartementet.


Statssekretær Kjell Erik Øie gis avskjed i nåde.


Politisk rådgiver Lotte Grepp Knutsen utnevnes til statssekretær for statsråd Anniken Huitfeldt i Barne- og likestillingsdepartementet.»


Det refererte brevet foreslås vedlagt protokollen. – Det anses vedtatt.






                    
                    
                    

 Ingen har bedt om ordet.


(Votering, se nedenfor)


Presidenten vil dele en observasjon med Stortinget – og en utfordring. Vi har hatt en interpellasjonsdebatt om et tema som har vært meget aktuelt i alle medier de siste dager. I debatten deltok statsråden og fire representanter, i tillegg til interpellanten. Antallet i presselosjen var null. Det må det være en utfordring for Stortinget å gjøre noe med.






                    

 Det voteres over forslag fra stortingsrepresentant Jan-Henrik Fredriksen på vegne av Fremskrittspartiet oversendt fra Odelstingets møte 16. mars 2009:


«Stortinget ber Regjeringen fremme forslag til endring av tobakksskadeloven § 6 slik at loven åpner for bruk av ubetjente røykerom som ikke er til sjenanse for andre enn dem som frivillig benytter seg av slike rom.»


Votering:

Forslaget fra Fremskrittspartiet ble med 75 mot 19 stemmer ikke bifalt.

(Voteringsutskrift kl. 13.00.33)


                    
                    

 Stortinget går nå til votering.


I sak nr. 1 foreligger det ikke noe voteringstema.






                
                
                

Voteringen i en sak finnes i slutten av referatet for hver enkelt sak.


            


            

 Dermed er dagens kart ferdigbehandlet.


Forlanger noen ordet i henhold til forretningsordenens § 37 a før møtet heves? – Møtet er hevet.






                    
                    
                    

