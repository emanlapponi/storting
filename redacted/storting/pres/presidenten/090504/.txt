 Ærede medrepresentanter!


Tidligere stortingsrepresentant Inger Lise Gjørv er avgått ved døden, 70 år gammel. Hun satt på Stortinget fra 1977 til 1993. I sin siste stortingsperiode var hun odelstingspresident. Inger Lise Gjørv satt blant annet i energi- og industrikomiteen og i justiskomiteen. Fra 1989 til 1993 var hun medlem av Stortingets delegasjon til Europarådets parlamentariske forsamling. I denne perioden var hun også visepresident i Europarådet.


Da Inger Lise Gjørv forlot Stortinget i 1993, gikk hun rett inn i stillingen som fylkesmann i Nord-Trøndelag, en stilling hun ble utnevnt til i 1991. Hun var for øvrig den første kvinnen som bekledde denne stillingen. Hun ble i stillingen inntil hun fylte 70 år i fjor.


Inger Lise Gjørv var ikke mer enn 50 år da hun fikk en alvorlig kreftdiagnose og beskjed om at hun hadde tre år igjen å leve. Hun gjorde alle prognoser til skamme. På tross av flere tøffe strålebehandlinger og cellegiftkurer var hun i full jobb i alle de 20 årene hun kjempet mot sykdommen.


«Jeg vet jeg spiller sjakk og mister noen brikker etter hvert. Vinneren vet man hvem er, men ikke hvor lenge spillet varer. Jeg har et godt liv.»


Dette sa Inger Lise Gjørv i et VG-intervju for noen år siden.


Med Inger Lise Gjørvs bortgang har vi, og spesielt det nordtrønderske samfunn, mistet en av de mest synlige og tydelige personligheter i det offentlige rom. På Stortinget markerte hun seg sterkt i saker som hører livet og etterslekten til: miljø, naturvern, kultur, fred og nedrustning. Som medlem av industrikomiteen stod hun midt oppe i kampen mellom vekst og vern. Inger Lise Gjørv ble tidlig en modig talskvinne for vassdragsnaturen. Hennes engasjement for miljøvern var kontroversielt, både innenfor og utenfor Arbeiderpartiet. Som mangeårig medlem av Statens naturvernråd fikk hun stor innflytelse på utformingen av vernepolitikken, og gjennom sin deltakelse i utarbeidelsen av nasjonalparkplanen, NOU 1986:13, bidrog hun til å legge grunnlaget for de store nasjonalparkprosjektene i landet.


Historien om Inger Lise Gjørv er historien om byjenta fra Oslo som ble bonde i Nord-Trøndelag. Hun var også lærer, estetiker, politiker, fylkesmann og familieanker. Sammen med ektefellen overtok hun en bondegård i forfall i 1963 og bygget den om til et mønsterbruk.


Som politiker kunne hun til tider være omstridt. Hun la ikke noe imellom i debatter og kunne være krass i formen. Men det lå alltid et brennende engasjement hos henne.


Inger Lise Gjørv har skrevet seg inn i nordtrønderske historiebøker. Ikke minst vil hennes navn være knyttet til kvinnenes frammarsj i nordtrøndersk politikk og samfunnsliv. For mange i fylket ble hun oppfattet som deres «førstedame». Så var hun også den første kvinnen fra Nord-Trøndelag som ble valgt til Stortinget. Hun var også en banebryter og inspirator for unge nordtrønderske jenter i Arbeiderpartiets kvinnebevegelse. Inger Lise Gjørv måtte ta mange av kampene andre unge jenter kunne nyte godt av.


Inger Lise Gjørv hadde en rekke tillitsverv i Arbeiderpartiet og i andre organisasjoner. Hun var blant annet formann i Inderøy Arbeiderparti og satt i Inderøy formannskap i en periode. Som i livet hennes ellers spente hennes interesser over et vidt felt. Hun satt blant annet i styret for Alva Myrdal-fondet og i styret for Norske Akevitters Venner – for å belyse dette.


Inger Lise Gjørv er ikke lenger blant oss, men hennes ureddhet, viljestyrke og målbevissthet lever videre som inspirasjonskilde for mange.


Vi minnes Inger Lise Gjørv for hennes virke på Stortinget og lyser fred over hennes minne.



Representantene påhørte stående presidentens minnetale.


Lodve Solholm tok her over presidentplassen.


 Representantane Åse Gunhild Woie 

Duesund,

 Lars 

Sponheim,

 Karin S. 

Woldseth,

 Bjørn 

Jacobsen,

 Øyvind 

Vaksdal,

 Trond 

Lode,

 Jorodd 

Asphjell 

og Per Ove 

Width,

 som har vore permitterte, har igjen teke sete. 


Frå Arbeidarpartiets stortingsgruppe ligg det føre søknad om velferdspermisjon frå representanten Anne Marit 

Bjørnflaten 

frå og med 4. mai til og med 9. mai.


Etter forslag frå presidenten vart samrøystes vedteke:


Søknaden blir handsama straks og innvilga.


Vararepresentanten, Knut Werner 

Hansen, 

blir kalla inn for å møte i permisjonstida.


Val av setjepresidentar

  Presidenten vil gjere framlegg om at det blir valt fire setjepresidentar for Stortingets møte i dag og for resten av inneverande veke – og ser det som vedteke.


Presidenten vil gjere framlegg om Hans Frode Kielland Asmyhr, Kenneth Svendsen, Solveig Horne og Anders Anundsen. – Andre forslag ligg ikkje føre, og Hans Frode Kielland Asmyhr, Kenneth Svendsen, Solveig Horne og Anders Anundsen er dermed samrøystes valde som setjepresidentar for denne veka.


Representanten Anders Anundsen vil setje fram tre representantforslag.


 Jeg har gleden av på vegne av representantene Jon Jæger Gåsvatn og meg selv å fremme forslag om tiltak for å styrke arbeidet mot mobbing i skolen. Jeg vil også legge frem forslag på vegne av Jon Jæger Gåsvatn og meg selv om en ny finansieringsmodell for grunnopplæringen, og til sist forslag fra representantene Jon Jæger Gåsvatn og meg selv «om å gjere skriftleg undervisning og eksamen i sidemål valfrie».


 Representanten Siv Jensen vil setje fram eit representantforslag.


 På vegne av meg selv har jeg gleden av å fremme representantforslag om økt lønn i kvinnedominerte lavlønnsyrker og endringer i arbeidstidsbestemmelsene.


 Forslaga vil bli handsama etter reglementet.






                    
                    
                    

 Etter ønske frå finanskomiteen vil presidenten gjere framlegg om at taletida blir avgrensa til 5 minutt til kvar gruppe og 5 minutt til statsråden.


Vidare vil presidenten foreslå at det ikkje blir gitt anledning til replikkar etter dei enkelte innlegga, og at dei som måtte teikne seg på talarlista utover den fordelte taletida, får ei taletid på inntil 3 minutt.


– Det er vedteke.


 (ordfører for saken): Dette er et forslag fra Fremskrittspartiet som går ut på å fjerne regnskapsplikten for små stiftelser, og det er også et tilhørende forslag som går på at Brønnøysundregistrene skal frafalle krav om forsinkelsesgebyr for små stiftelser.


Flertallet i komiteen, alle unntatt Fremskrittspartiet, ser at her er det ulike behov som skal balanseres. Vi har behov for kontrollmekanismer som sikrer at stiftelsers kapital faktisk blir benyttet til de formål som stiftelsene er opprettet for. Samtidig er det viktig å sikre at hensynet til nødvendig samfunnsmessig kontroll blir ivaretatt uten at det gir en uforholdsmessig byrde for stiftelsene. Departementet har gitt en grei redegjørelse for dette, og flertallet slutter seg i all hovedsak til departementets vurdering.


Spørsmålet har også vært oppe tidligere i Stortinget, og i 2001 var det en enstemmig justiskomite som uttalte:


«Komiteen mener det er viktig at alle stiftelser underlegges regnskaps- og revisjonsplikt for å muliggjøre en reell kontroll og tilsyn med stiftelsene. Komiteen viser til at dersom stiftelsen har en enkel økonomi, vil også regnskaps- og revisjonsarbeidet bli enkelt, og det kan ikke sees på som urimelig å sette krav om dette.»


Flertallet har imidlertid merket seg at finansministeren vil ta opp forholdet til revisjonsplikten i lovproposisjonen som er varslet lagt fram til høsten, som en oppfølging av en NOU om revisjonsplikt for små foretak. Flertallet er enig i at dersom innsendingsplikten etter § 8-2 i regnskapsloven skal videreføres for alle stiftelser, vil ileggelse av forsinkelsesgebyr være et egnet virkemiddel for å sikre at innsendingsplikten faktisk blir fulgt opp. Det samme flertallet har imidlertid merket seg at praktiske, hensiktsmessige og tekniske sider ved en differensiering av gebyrene etter størrelse vil bli vurdert i departementets oppfølging av den nevnte innstilling fra Revisjonspliktutvalget.


Komiteens medlemmer fra Høyre, Venstre og Kristelig Folkeparti mener at det bør foretas en nærmere vurdering av om innsendingsplikten bør opprettholdes for alle stiftelser, eller om det for de minste stiftelsenes vedkommende er tilstrekkelig at de skal være forpliktet til å framlegge regnskap overfor stiftelsestilsynene. Disse partier fremmer også forslag i tråd med dette. Jeg anbefaler dermed innstillingen fra komiteen og tar opp mindretallsforslaget fra Høyre, Kristelig Folkeparti og Venstre.


 Representanten Hans Olav Syversen har teke opp det forslaget han refererte til.


 Det forslaget som Fremskrittspartiet har tatt opp her, berører veldig mange, som føler at dagens regelverk slår ekstremt uheldig og feil ut.


Jeg er veldig glad for at man gjennom flere år har sørget for å rydde opp i regelverket knyttet til stiftelser. Vi hadde jo sett mange eksempler på stiftelser hvor – for å si det forsiktig – tingene ikke var som de skulle være. Man valgte da å lage et bedre lovverk knyttet til dette, og det er vi altså alle enige om. Men det Fremskrittspartiet har vært opptatt av, er nettopp de små stiftelsene, som opplever lovverket som meget urimelig – små stiftelser som har skjøttet sitt bo meget bra gjennom mange, mange år. Vi har sett bl.a. gjennom media en rekke eksempler på hvordan dette med regnskapsplikten kan slå ut for en del av dem. Dette kveler på mange måter det frivillige initiativet hvis man gjør et eller annet feil uten at det var tilsiktet.


Vi har vært veldig bevisste under utformingen av forslaget på ikke å si noe om hvor grensen skulle gå. Vi hadde jo et ønske om, hvis flertallet skulle slutte seg til vårt forslag, at Regjeringen skulle utrede hvor grensene skulle gå for hva som skulle være små stiftelser og hva som skulle være store stiftelser. Så vi har vært veldig bevisste på ikke å konkludere på det, for det mener vi hadde vært en vei å gå for å finne ut hvor man skulle lande. Men jeg konstaterer jo at vi ikke får gjennomslag. Det henvises bl.a. til 2001, da man i justiskomiteen var veldig klare på at man synes det burde være lite problematisk at man hadde denne innsendingsplikten og denne regnskaps- og revisjonsplikten. Fremskrittspartiet var jo med på den merknaden. Men det er klart det er lov å tenke seg om når man ser hvordan et regelverk slår ut. Så jeg er til en viss grad glad for at finansministeren i hvert fall sier seg villig til å se på noe av dette. Jeg går ut fra at de fleste ser at her er det en del uheldige utslag.


Jeg vil selvfølgelig ta opp de forslagene som Fremskrittspartiet har lagt fram. Jeg vil også opplyse om at Fremskrittspartiet sekundært kommer til å støtte det mindretallsforslaget som er lagt fram fra Høyre, Kristelig Folkeparti og Venstre. Det går i hvert fall noe lenger enn bare de bemerkningene vi har fått fra flertallet og fra finansministeren.


 Representanten Ulf Leirstein har teke opp dei forslaga han viste til. Fleire har ikkje bedt om ordet til sak nr. 1.


(Votering, sjå side 2781)






                    

 Under debatten er det sett fram tre forslag. Det er


forslag nr. 1, frå Hans Olav Syversen på vegner av Høgre, Kristeleg Folkeparti og Venstre


forslaga nr. 2 og 3, frå Ulf Leirstein på vegner av Framstegspartiet


Det blir først votert over forslaga nr. 2 og 3, frå Framstegspartiet.


Forslag nr. 2 lyder:


«Stortinget ber Regjeringen fremme forslag om å unnta små stiftelser for regnskaps- og revisjonsplikt.»


Forslag nr. 3 lyder:


«Stortinget ber Regjeringen sørge for at Brønnøysundregistrene frafaller krav om forsinkelsesgebyr for små stiftelser.»


Votering:

Forslaga frå Framstegspartiet vart med 79 mot 21 røyster ikkje vedtekne.

(Voteringsutskrift kl. 13.44.05)

 Det blir så votert over forslag nr. 1, frå Høgre, Kristeleg Folkeparti og Venstre. Forslaget lyder:


«Stortinget ber Regjeringen i oppfølgingen av Revisjonspliktutvalgets innstilling vurdere hensiktsmessigheten av å forenkle regelverket for små stiftelser, herunder revisjonsplikt, innsendingsplikt og differensierte forsinkelsesgebyrer.»


Framstegspartiet har varsla subsidiær støtte til dette forslaget.


Votering:

Forslaget frå Høgre, Kristeleg Folkeparti og Venstre vart med 54 mot 46 røyster ikkje vedteke.

(Voteringsutskrift kl. 13.44.33)

Komiteen hadde tilrådd:



Dokument nr. 8:47 (2008–2009) – representantforslag fra stortingsrepresentantene Ulf Leirstein, Jan Arild Ellingsen og Karin S. Woldseth om å fjerne regnskapsplikten for små stiftelser – vedlegges protokollen.


Votering:

Tilrådinga frå komiteen vart samrøystes vedteken.


 I sak nr. 2 ligg det ikkje føre noko voteringstema.



                    
                    

 Stortinget skal då gå til votering.






                
                
                

Voteringen i en sak finnes i slutten av referatet for hver enkelt sak.


            


            

 Dermed er dagens kart ferdighandsama.


Ber nokon om ordet i samsvar med forretningsordenens § 37 a før møtet blir heva? – Møtet er heva.






                    
                    
                    

