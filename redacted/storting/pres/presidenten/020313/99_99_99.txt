 Presidenten vil ikke motsette
seg at statsministeren er helt ærlig.

 Jeg skal være helt ærlig.
Når det gjelder de andre lærerorganisasjonene, har
departementet gått gjennom de søknader som foreligger,
og har ikke funnet at disse lærerorganisasjonene
har søkt. Og det må jo være
de som søker, som får penger til et prosjekt.
For det andre spør representanten om dette er indremedisin.
Svaret på det er nei. Forbundet har søkt som en
av flere aktører, og det har levert et prosjekt som disse
to departementer mener er faglig godt begrunnet, helt
i tråd med skolens formålsparagraf. Det kunne være interessant å høre
om representanten Karita Bekkemellem Orheim mener at en
organisasjon, fordi den er kristen, er diskvalifisert. Er den diskvalifisert
til å kunne søke om å få penger
til et prosjekt i en skole som faktisk bygger på det samme
verdigrunnlag?

For øvrig kan jeg også opplyse
representanten om at prosjektet for «Verdier i skolens
hverdag» har vært initiert fra partikollegaer
av Bekkemellem Orheim, sosialdemokratiske partier, i Sverige
og Danmark.

 Ønsker spørsmålsstilleren
ytterligere oppfølging?

 Det gjør jeg, president, og jeg ber også om
forståelse for at jeg, når jeg først
har statsministeren foran meg, vil benytte anledningen til å stille
spørsmål og ikke gi svar.

Jeg har jo opplevd at Bondevik blir veldig
sår når vi våger å stille til
dels kritiske spørsmål fra opposisjonen. Og jeg
kan ikke helt dy meg – jeg har jo selv erfart
Bondeviks og ikke minst hans egen partileders
rolle når de er i opposisjon – jeg
håper at ikke statsministeren i framtiden også vil
legge seg på den litt harselerende og nedlatende tonen
vi av og til opplever fra partiets leder. Men så til et konkret
spørsmål: Vi ser at det er marginale beløp
til utsatte grupper i vårt samfunn som ikke får
sin tilslutning i denne regjeringen, og da tenker jeg på et
oppslag i VG forrige uke om gruppen transseksuelle. Det
er veldig lett å trekke på smilebåndet
av det, men dette handler om svake grupper som sliter i hverdagen.
Derfor mener jeg at det blir et paradoks at vi har 4,5 mill. kr
til den typen verdiprosjekter, mens vi ikke har penger
til bevilgninger til marginale grupper.

 Jeg er ikke sår for dette
i det hele tatt – jeg forsvarer det med stor
frimodighet. Dette prosjektet får altså 750 000 kr
i år av en totalbevilgning på 14 mill. kr
som også går til andre verdipregede
prosjekter. Representanten Bekkemellem Orheim tilla meg også det
synspunktet at de beste til å drive slikt arbeid – ifølge
statsministeren – er Kristent Pedagogisk Forbund. Jeg mener
at de kan være en av flere, og det er litt underlig å registrere
at andre synes å mene at de skal være
diskvalifisert – de som er søkere – og
mener at det skulle gå til dem som ikke
har søkt i det hele tatt. Departementet har forholdt
seg til en søknad, og mener at den er faglig
godt begrunnet, og dette, sammen med fem-seks andre verdipregede
prosjekter som får 14 mill. kr, gjør etter
mitt syn at 750 000 kr faktisk ikke
er noe å rope så veldig høyt
over seg for. Så dette har ikke noe med sårhet eller
indremedisinsk politikk å gjøre.
Jeg ber om at jeg blir tatt på de svarene jeg har avlevert,
og ikke blir tillagt oppfatninger av representanten Bekkemellem
Orheim.

Når det gjelder den konkrete søknaden
hun refererte til, kjenner jeg ikke til behandlingen av
den. Det antar jeg i tilfelle vil være under
et annet departement og en annen bevilgning enn denne. Det får
jeg i tilfelle undersøke nærmere.

 Presidenten vil nå ta opp
spørsmålene 19, 22 og 25.





                

 Spørsmål 5 blir
besvart senere.





                

 Vi går da til spørsmål
18.





                

 Da går vi tilbake til spørsmål
7.





                

 Vi går da til spørsmål
24.





                

 Vi går nå til spørsmålene
20 og 21.





                

 Spørsmålene 18–22
er allerede besvart.





                

 Vi går da tilbake til spørsmål
5.





                

