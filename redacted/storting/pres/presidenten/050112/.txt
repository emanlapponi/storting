 Det blir noen endringer i den oppsatte spørsmålslisten, og presidenten viser i den sammenheng til den oversikt som er omdelt på representantenes plasser i salen.







De foreslåtte endringer i dagens spørretime foreslås godkjent. - Det anses vedtatt.




Endringene var som følger:




Spørsmål 1, fra representanten Vidar Bjørnstad til statsministeren, er trukket tilbake.




Spørsmål 2, fra representanten Steinar Bastesen til statsministeren, vil bli besvart av miljøvernministeren. Etter anmodning fra miljøvernministeren blir dette spørsmål flyttet og besvart før spørsmål 15, som skal besvares av samme statsråd.




Spørsmål 3, fra representanten Synnøve Konglevoll til utenriksministeren, vil bli besvart av utdannings- og forskningsministeren som rette vedkommende.




Spørsmål 6, fra representanten Trine Skei Grande til barne- og familieministeren, utsettes til neste spørretime, da statsråden er bortreist.





                    
                    








        

Spørsmål 1


    
        

Spørsmål 3


    
        

Spørsmål 4


    
        

Spørsmål 5


    
        

Spørsmål 6


    
        

Spørsmål 7


    
        

Spørsmål 8


    
        

Spørsmål 9


    
        

Spørsmål 10


    
        

Spørsmål 11


    
        

Spørsmål 12


    
        

Spørsmål 13


    
        

Spørsmål 14


    
        

Spørsmål 2


    
        

Spørsmål 15


    
        

Spørsmål 16


    
        

Spørsmål 17


    
        

Spørsmål 18


    



                    

 Dette spørsmålet er trukket.

Spørsmål 2 blir besvart senere.





                

 Dette spørsmålet, fra representanten Synnøve
Konglevoll til utenriksministeren, vil bli besvart av utdannings-
og forskningsministeren som rette vedkommende.

  Jeg vil stille følgende spørsmål til utdannings-
og forskningsministeren:

 Gjennom media har det fremkommet at det er
planlagt å legge ned de meteorologiske stasjonene på Jan Mayen og
Hopen på Svalbard.

Mener utdannings- og forskningsministeren dette
er klokt med tanke på bl.a. håndhevelsen av den 200 mils fiskerigrensen
og Norges ansvar for klimaforskning? 

 Spørsmålet fra representanten Konglevoll ble
opprinnelig stilt til utenriksministeren. Grunnen til at jeg besvarer
spørsmålet, er at Meteorologisk institutt forvaltes av Utdannings-
og forskningsdepartementet. Bakgrunnen for medieoppslagene som representanten
viser til, er et forslag Meteorologisk institutt fremmet overfor
eget styre nå i høst. Forslaget gikk ut på å nedlegge virksomheten
på Jan Mayen og Hopen i 2005. Instituttet har begrunnet dette forslaget med
frykt for at infrastrukturen på Jan Mayen vil forsvinne når Loran
C legges ned ved utgangen av inneværende år. Denne infrastrukturen
er en forutsetning for Meteorologisk institutts virksomhet på øya.

Meteorologisk institutt har nå trukket forslaget,
og instituttets styre har vedtatt å opprettholde virksomheten på Jan
Mayen og Hopen i 2005. Hovedgrunnen til dette er særlig at Fiskeri-
og kystdepartementet i St.prp. nr. 1 for 2004-2005 skriver følgende:

 Regjeringens
vurdering er at norsk tilstedeværelse på Jan Mayen bør videreføres
uansett bortfall av Loran-C/NELS-avtalen. 

Når det gjelder behovet for infrastruktur og
bemanning av samfunnet Jan Mayen etter 2005, har Fiskeri- og kystdepartementet
varslet en vurdering av disse spørsmålene i forbindelse med statsbudsjettet
for 2006.

Selv om nedleggelse i 2005 ikke lenger er en
aktuell problemstilling, vil jeg likevel knytte noen kommentarer til
de to punktene representanten tar opp i sitt spørsmål.

For det første stasjonenes betydning for klimaforskning.
Dersom de bemannede stasjonene hadde blitt nedlagt, ville de kunne
erstattes av automatstasjoner. Disse kunne ha foretatt noen observasjoner
på en tilfredsstillende måte, mens andre observasjoner ikke ville
være av god nok kvalitet for klimaforskningsformål. Samlet ville en
nedleggelse dermed ha negativ effekt for norsk klimaforskning.

Representantens andre punkt gjaldt opprettholdelse
av den norske fiskerisonen. Når det gjelder opprettholdelse av norske
suverene rettigheter og forvaltningsansvar, er fysisk tilstedeværelse
ingen forutsetning. Det har likevel aldri vært tvil om ønskeligheten
av fortsatt norsk tilstedeværelse. Her er behovet for beredskap
knyttet til redningsaksjoner et viktig hensyn.

For å konkludere vil jeg slå fast at Meteorologisk
institutt ikke lenger har planer om å legge ned de meteorologiske
stasjonene på Jan Mayen og Hopen. La meg også understreke at Regjeringen
ikke har planer om å avvikle infrastrukturen for samfunnet Jan Mayen,
som den meteorologiske stasjonen er avhengig av, heller ikke etter nedleggelsen
av Loran C.

  Først vil jeg takke for svaret.

Det er en god stund siden spørsmålet ble sendt,
og svaret om at stasjonene ikke skal legges ned, er for så vidt
ingen overraskelse, men det er interessant å høre statsrådens svar.
Hovedbegrunnelsen for at dette ikke har skjedd, er altså at Meteorologisk
institutt sjøl har endret beslutningen. Statsråden sier at Regjeringa
ikke har planer om å legge dem ned. Vil dette bety at Regjeringa
nå har fått økt fokus på betydningen av å opprettholde disse stasjonene?
Er det noe Regjeringa vil ta et politisk ansvar for å følge opp
videre?

  Som jeg sa i mitt forrige svar, har Fiskeri-
og kystdepartementet varslet en vurdering av disse spørsmålene i
forbindelse med statsbudsjettet for 2006. Det foreligger altså ikke
lenger planer om å legge ned de meteorologiske stasjonene, og Regjeringen
har heller ikke planer om å avvikle infrastrukturen for samfunnet
Jan Mayen.

Men jeg får her legge til at spørsmålet vedrører
i og for seg en rekke sektorer og også andre ministre, og det vil
jo ikke være helt irrelevant om spørreren også i andre sammenhenger
tar opp deler av disse spørsmålene med noen av mine kolleger.

 Det siste er jeg for så vidt enig i. Når jeg
var såpass frimodig at jeg i utgangspunktet stilte spørsmålet til
utenriksministeren, var det fordi jeg mener at opprettholdelsen
av disse meteorologiske stasjonene bl.a. handler om håndhevelsen
av den 200 mils fiskerigrensa.

Det er sånn at Stortinget venter på en stortingsmelding,
som er en oppfølging av Nordområdeutvalgets utredning Mot nord!,
som ennå ikke har kommet. Mange har savnet en strategi fra Regjeringa
når det gjelder en satsing i nordområdene. Er det sånn at i hvert
fall utdannings- og forskningsministeren mener at opprettholdelse av
de meteorologiske stasjonene er viktig også i en sånn sammenheng?

 Jeg har besvart spørsmålet fordi jeg har det
konstitusjonelle ansvaret for Meteorologisk institutt.

Det reises jo en rekke spørsmål her, og, som
jeg sa, Regjeringens standpunkt er at suvereniteten i og for seg ikke
forutsetter fysisk tilstedeværelse, men ønskeligheten av det er
til stede. Når det gjelder utdypende spørsmål knyttet til dette,
og fiskerirettigheter, fiskeriinteresser osv., vil jeg anbefale
en nærmere dialog med fiskeriministeren. Men jeg skal bringe de
synspunktene som er fremkommet her, videre til ham.





                

 Dette spørsmålet er utsatt til neste
spørretime, da statsråden er bortreist.





                

 Dette spørsmålet, fra Steinar Bastesen
til statsministeren, vil bli besvart av miljøvernministeren.

 Jeg har et spørsmål til statsministeren som
vil bli besvart av miljøvernministeren. Jeg må bekjenne at i første
parentes har jeg rotet litt med navnene. Der står det ProMare. Det
skulle ha vært MAREANO. Men ut fra spørsmålet går det vel fram hva
det dreier seg om. Så jeg tror ikke det har skapt så veldig stor
forvirring hos statsråden:

 Statens sjøkartverk har utarbeidet et prosjekt
for kartlegging av havbunnen (ProMare). Dette prosjektet var ferdig
for flere år siden, men pga. uenigheter mellom flere involverte
departement er prosjektet ennå ikke igangsatt.

Vil statsministeren, som ansvarlig for samordningen mellom
departementene, ta initiativ til at man får en avklaring av finansiering
og gjennomføring av dette viktige kartleggingsprosjektet, slik at
dette kan iverksettes? 

 Hvilken grad av forvirring som er
til stede hos statsråden, vil formodentlig avklares gjennom svaret.

  Som representanten Steinar Bastesen seier,
er det kartleggings- og forskingsprogrammet MAREANO det her er sikta
til. Dette er eit forslag til felles satsing frå Havforskingsinstituttet,
Norges geologiske undersøkelse og Statens kartverk Sjø. Programforslaget
er sett saman av tre delar: kartlegging av sjøbotnen, marin økosystemretta
forsking og internettpresentasjon av tilgjengeleg informasjon. Regjeringa
er godt kjend med MAREANO-programmet, og det har vore grundig vurdert
av dei relevante departementa.

Me har for dårleg kunnskap om sjøbotnen i våre
havområde, og gjennomføring av MAREANO vil vera eit svært viktig
bidrag for å styrkja denne kunnskapen. MAREANO vil  g styrkja kunnskapen
om våre marine økosystem og ressursane knytte til havbotnen og betra grunnlaget
for både bevaring og berekraftig utnytting av areala og ressursane
i Noreg sine havområde. MAREANO er såleis relevant for fleire departement,
bl.a. Fiskeri- og kystdepartementet, Nærings- og handelsdepartementet og
Olje- og energidepartementet i tillegg til Miljøverndepartementet.

Kartleggings- og forskingsdelen av MAREANO
er, som representanten er inne på, avhengig av ei brei satsing frå
fleire departement, og eg kan forsikra representanten Bastesen om
at MAREANO vil bli vurdert i samanheng med Regjeringa sine budsjettprosessar
framover.

 Jeg takker statsråden for svaret.

Jeg er glad for at dette vil bli vurdert i
framtidige budsjettprosesser. Men iverksettelsen spør jeg jo etter.
Det skulle ha vært iverksatt allerede. Når andre nasjoner driver
kartlegging av norsk havbunn, er det såpass alvorlig at vi selv
burde ha kommet i gang med å gjøre det arbeidet.

Spørsmålet er da igjen: Når kan vi forvente
at et slikt prosjekt blir igangsatt?

 Eg er einig med representanten Bastesen i at
me i dag har for dårleg kunnskap om sjøbotnen i våre havområde,
og at gjennomføring av MAREANO ville vera eit svært viktig bidrag
for å komma lenger i den informasjonsinnhentinga som vi treng.

Så vil eg  g seia at det ikkje er noka intern
ueinigheit om den faglege delen, men at det har vore ei prioriteringssak
så langt. Det er dermed den finansielle problemstillinga som har
vore Regjeringa si utfordring i denne saka.

Eg kan ikkje seia meir enn at dette er eit
område som me synest er viktig, og som me sjølvsagt blir nøydde
til å vurdera i budsjettprosessen. Det vil allereie bli vurdert
i budsjettet for 2006, utan at eg kan gi nokon lovnad for når det
vil skje.

 Jeg takker for svaret, og jeg ber statsråden
om å ta det med i budsjettet for neste år. Det er snakk om 200-300
mill. kr. Jeg vet tallet ganske sikkert. Det blir ikke over 300
mill. kr, og det burde Regjeringen kunne finne plass til på budsjettet for
neste år.

Kan statsråden forsikre om at det også blir
vurdert neste år?

 Ja, eg kan forsikra representanten Bastesen
om at det vil bli vurdert. Eg kan  g bekrefta den størrelsesordenen
som representanten Bastesen her nemner. Det er jo eit betydelig
beløp når ein har summar opp mot 200-300 mill. kr innanfor dette
området. Men Regjeringa synest saka er viktig, og me vil vurdera
dette allereie i budsjettet for 2006.





                

 Det foreligger ikke noe referat.





                    
                    
                    

