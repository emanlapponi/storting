 Statsråden vil i hvert fall måtte
kommentere kort - for taletiden er 1 minutt.

  Det er slik at parallelt med den akutte situasjonen
knyttet til 2005 arbeides det med en overføring av ansvaret for
vakttjeneste for veterinærene til kommunene fra 2006. Og basert
på Sagelvmo-utvalget så er det bred enighet om dette. Veterinærene
synes dette er en god løsning, og KS synes det er en god løsning.
Derfor er det viktig å få lagt ro rundt den konflikten som har vært
nå, nettopp for å skape et godt klima for å finne en god ordning
for overgang til kommunene.

Det er ikke for å skyve på et problem, for
at staten ikke løser dette godt nok, at man gjør dette, men det
er i erkjennelse av at Norge er så ulikt på dette området. Det er
en så stor dyretetthet i det fylket som f.eks. representanten Meltveit
Kleppa kommer fra, i forhold til andre deler av Norge, at vi må
ha en mye større grad av skreddersøm, og slik at vi kan ha veterinærer
fordelt over hele landet. Den skreddersømmen kan kommunene gjøre.
Det klarer ikke staten og departementet å sitte og gjøre. Det er
bakgrunnen for den tankegangen. Og vi må selvsagt sørge for at det
er økonomi nok for å få til den skreddersømmen rundt omkring.

 Presidenten vil tillate seg å minne
om at hvis man ønsker mer omfattende drøftelser av et sakskompleks,
er kanskje interpellasjonsinstituttet mer velegnet enn spørretimen.





                

