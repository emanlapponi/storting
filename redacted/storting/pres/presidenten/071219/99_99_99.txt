 Vi går da tilbake til spørsmål
8.





                

 Spørsmålene 10 og 11 er allerede
behandlet.





                

 Laila Dåvøy – til
oppfølgingsspørsmål.

 Jeg takker statsråden for svaret.
Det er veldig positivt at statsråden sier han ønsker å dra
dette inn i rådet allerede på neste møte
i februar, og at han har en dialog – hvis jeg
forstår det riktig – med arbeidstakerorganisasjonene
nettopp om dette forslaget.

Jeg ser det selv som veldig positivt at arbeidstakerorganisasjonene
tar dette initiativet til at verneombudets funksjoner bør
ses i sammenheng med regler i forurensningsloven, bl.a. om dette
med plikten for virksomheten til å varsle etter
lovens § 39. I disse dager, med så stort fokus
på klimaspørsmål – som også statsråden
var inne på – er det veldig interessant.
Det jeg kunne tenke meg å spørre statsråden
om, er om statsråden sånn sett tenker seg at dette
er et godt forslag, som kanskje bør kunne følges
opp. Og: Har statsråden noe tidsaspekt for når
man kan tenke seg å gi et svar akkurat på dette?

 I den dialogen vi så langt har hatt
i Arbeidslivspolitisk råd, har – slik jeg har
opplevd det – partene, særlig arbeidstakersiden,
kanskje ikke like tydelig arbeidsgiversiden, ikke minst
vært opptatt av at klimaspørsmål vil
berøre oss alle, selvfølgelig også arbeidslivet,
og at det derfor er naturlig at arbeidslivets parter trekkes inn
i samarbeidet med Regjeringen på dette
feltet.

Det man er mer usikker på, er formen
på samarbeidet – om det er
riktig å ha det i Arbeidslivspolitisk råd, eller om
det er riktig å se på andre samarbeidsformer.
Derfor fortsetter debatten i Arbeidslivspolitisk
råd på møtet i februar.

Når det gjelder de konkrete forslagene
som kommer fram i det nevnte brevet, ber jeg om forståelse
for at jeg ikke ønsker å evaluere
hvert enkelt forslag nå, men komme tilbake med et helhetlig
svar når jeg er klar til det. Jeg mener vi må få et
svar på plass i løpet av våren.

 Jeg takker igjen statsråden for svaret,
og føler at dette er godt håndtert i en god prosess
framover.

Et annet spørsmål som jeg
likevel har lyst til å ta opp, et tema
som også er nevnt så vidt i dette brevet,
går på likestilling mellom helkontinuerlige
skift og tredelt turnus, som statsråden kjenner godt til.
Der har man startet en prosess – det er satt ned et ekspertutvalg.
Hittil har det jo vært slik at arbeidslivets parter ikke
har blitt enige seg imellom om avgrensing av definisjoner, og det
har også vært en vanskelig
politisk sak gjennom en god del år, men så har
vi nå en regjering som i Soria Moria-erklæringen har
sagt at dette ønsker den å finne en
løsning på. Mitt spørsmål til
statsråden når det gjelder dette, er om han tror at
et ekspertutvalg kan klare det som arbeidslivets parter ikke
har klart, og om det vil komme et forslag til løsning på dette
før neste stortingsvalg.

  Laila Dåvøy vet kanskje enda
bedre enn meg ut fra sin karriere i
arbeidslivet at dette er en viktig sak og en
komplisert sak. Utgangspunktet mitt er at det som er problematisk
i forhold til saken akkurat nå, er at f.eks. anslagene
når det gjelder kostnadsbetraktninger, hva det vil si å gjennomføre
en likestilling av skift og turnus, spriker voldsomt, og jeg har
i hvert fall tro på at et ekspertutvalg skal bringe oss nærmere
sannheten. Det som er viktig, er at dette ekspertutvalget skal se
skift–turnus-problematikken i sammenheng med andre
viktige spørsmål, f.eks. ufrivillig deltid og
små stillinger i pleie- og omsorgssektoren og sykehussektoren.
Jeg tror på at helheten i dette utvalgsarbeidet skal kunne
bidra til at vi kommer nærmere en realisering av det jeg
tror er felles målsettinger.





                

