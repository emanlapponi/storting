 Representanten Ågot Valle har tatt opp det forslaget hun refererte til.




 Jeg slutter meg på alle vesentlige områder til komitelederens gjennomgang av saken. Likevel har jeg noen få kommentarer til et budsjett som sjelden skaper de store debattene her i salen, som komitelederen sa – ikke fordi dette budsjettet er uviktig, tvert imot, men fordi det vanligvis er stor enighet om budsjettet. Slik er det også i år.




Som vi hørte i komitelederens innlegg, er det en viss uenighet når det gjelder Riksrevisjonens budsjett. Det er riktig at Riksrevisjonen har fått 10 mill. kr mindre enn det som var beregnet å være behovet for kommende år. Nå er det svært få virksomheter, om noen, som får det budsjettet de reelt sett mener de har behov for. Ikke engang Stortinget får det. Men nå skal det legges til at Riksrevisjonen har en veldig spesiell rolle i vårt samfunn. De gir sitt betydelige bidrag til at Stortinget kan utøve den grunnlovsbestemte kontroll med Regjeringen og forvaltningen. Vi skal naturligvis ikke sette oss i en situasjon der dette arbeidet og denne kontrollen svekkes. Nå mener vi at Riksrevisjonens virksomhet ikke svekkes gjennom dette budsjettet. Riksrevisjonens budsjett for det kommende år har en vekst på 3,3 pst., selv etter reduksjonen, hvilket innebærer en realvekst også når vi korrigerer for inflasjonsutviklingen.




Et annet område er EOS-utvalget og deres viktige arbeid for Stortinget. De har vist og underbygd behovet for å styrke virksomheten med en stilling. Det er stor enighet i komiteen om at det er behov for det. Vi beklager at det ikke er mulig å få dette til innenfor eksisterende rammer, slik det ser ut nå. Det er imidlertid bred enighet om at behovet for stillingen er til stede. Vi vil aktivt vurdere om det er mulighet for omdisponeringer i løpet av året, slik at denne stillingen kan komme på plass.




Arbeiderpartiet vil stemme for innstillingen og mot de mindretallsforslagene som vil bli tatt opp.




 Det er meg bekjent første gang – i hvert fall i den tid jeg har vært i dette hus – at det i forbindelse med budsjettforhandlinger i huset har kommet forslag om å redusere på den foreslåtte bevilgning fra Presidentskapet når det gjelder Riksrevisjonen. Det er første gang. Og det er ikke noe særlig hyggelig når vi tenker igjennom betydningen av at vi må ha en forsvarlig kontroll med statsforvaltningen etter at statsforvaltningen har vokst ganske kraftig både når det gjelder antall og maktutøvelse. Det bekymrer meg. Vi har tidligere ledd litt av andre land når vi snakker med Riksrevisjonen, når man sier at et av de våpnene de som vi kontrollerer, kan bruke mot oss, er at hvis vi blir for aktive, reduserer de våre bevilgninger. Vi har smilt litt av det når vi har hørt det, for sånn er det jo ikke i Norge. Sånn er det også nå i Norge.




Tidligere, nåværende og sikkert kommende regjeringspartier har gått sammen om å kutte i Riksrevisjonen. Jeg er enig med Kjell Engebretsen i at det ikke er dramatisk. Men det er altså første gang, og det er et signal. I brev fra Riksrevisjonen går det frem at dette vil medføre redusert aktivitet. Derfor er det litt prinsipielle bekymringer jeg har når den kontrollerte reduserer kapasiteten til kontrolløren. Det burde ikke Stortinget ha vært med på. Så vi er ikke med på noen reduksjon i bevilgningen til Riksrevisjonen.




Så sier Kjell Engebretsen at det må være mulig med en omdisponering for å få plass til en ny stilling i EOS-utvalget. Det kunne man gjort nå. Det hadde vært fullt mulig, som bl.a. Sosialistisk Venstreparti og vi gjør, å finne andre måter å dekke inn reduksjonen på i rammeområde 14, som vi har til behandling. Vi har foreslått å forskyve noe av investeringene i Stortinget, som er ganske store for tiden. Vi har lært av Regjeringen og Arbeiderpartiet, som mener de har funnet inndekning i sitt budsjettforlik ved ganske enkelt å konstatere at en del planlagte regninger som man skulle betale i desember neste år, blir forskjøvet ut til januar året etter, fordi det ikke er full fremdrift i investeringsprosjektene. De kaller det altså inndekning å flytte betaling av en regning fra desember 2004 til 2005. Da må vi utmerket godt kunne planlegge slik i Stortinget også at vi trekker noen av de store investeringene vi har, over i 2005, og dermed finner inndekning.




Det andre området vi har ment at det er betydelige muligheter til å redusere på i Stortinget, er reisevirksomheten, både komitereisevirksomheten og delegasjonsreisevirksomheten. Det er etter hvert kanskje også et problem når det er veldig mange ute på reise, å få Stortinget beslutningsdyktig og funksjonsdyktig. Så det er mange som hadde hilst velkommen en reduksjon i reisevirksomheten. Når det gjelder eventuelle delegasjonsreiser, kunne vi kanskje revurdere om vi må være med i absolutt alle de organisasjoner vi nå er med i. For egen del vil jeg peke på at vi ikke hadde hatt noen problemer med at vi sluttet å være med på Nordisk Råd-delegasjonen, fordi parlamentarikerforsamlingen i Nordisk Råd ikke har den betydningen som den kanskje hadde en gang, på 1960- og 1970-tallet.




Vi vil altså kutte der istedenfor, og på den måten har vi funnet rom for å opprette en ny stilling i EOS-utvalget. Det samme kunne Arbeiderpartiet ha gjort ved å prioritere litt annerledes, kanskje kuttet litt mer på Stortingets reisevirksomhet, for å finne rom til den stillingen i EOS-utvalget som utvalget selv har bedt om. Det er ikke mulig med noen omdisponering innenfor kap. 44, Stortingets kontrollutvalg for etterretnings-, overvåkings- og sikkerhetstjeneste, for der er det bare én post, og den heter «driftsutgifter». Hvis man skal øke noe der, må det komme som tilleggsbevilgning fra Stortinget. Jeg forstår det slik at det ikke er så lett innenfor et budsjettforlik med rammer. Men man kan kanskje se frem til revidert. Da er det ikke noen rammer, det er ikke noe krav om inndekning, og man kan bruke friske penger. Det er det i så fall ikke noe problem for oss å gi vår tilslutning til i forbindelse med revidert, men vi skulle ønske at vi kunne fått gjort det med en gang.




Fremskrittspartiet ønsker også å styrke Sivilombudsmannen. Vi konstaterer fortsatt at det er stor pågang av saker, og at saksbehandlingstiden ikke er god nok som følge av mangel på ressurser. Vi styrker derfor Sivilombudsmannens budsjett med 2 mill. kr.




Vi har selvsagt holdt oss til de rammevedtak som Stortinget har fattet, men med en annen innretning på rammeområde 14. Vi har også sørget for at det ikke er kutt i driftsutgiftene for Stortinget slik at f.eks. en komite som ønsker å avholde en åpen høring, blir møtt med at nei, det kan vi ikke, for det har vi ikke budsjettmidler til. Det er også påpekt fra Presidentskapet at det kan være en mulighet for at vi må redusere antall åpne høringer på grunn av budsjettproblemer. Det synes ikke vi er hensiktsmessig og fornuftig. Vi tror at f.eks. høringer er en fornuftig og god arbeidsmetode, som vi burde ta oss råd til å holde. Derfor har vi altså kuttet på andre områder.




Med disse ord tar jeg opp forslaget fra Fremskrittspartiet til bevilgninger på rammeområde 14.




 Representanten Carl I. Hagen har tatt opp det forslag han viste til.




 Det meste i budsjettet vi behandlar i dag, er vi samde om. Eg vil berre kort kommentera dei punkta der Kristeleg Folkeparti vert utfordra i debatten her no.




Eg merka meg at representanten Hagen sa at løyvingane til Riksrevisjonen er reduserte samanlikna med framlegget frå Riksrevisjonen sjølv. Grunnen til at løyvingane er kutta, er såre enkel: Avtalepartane i budsjettforliket valde ikkje å freda noko område når vi skulle finna inndekning for budsjettavtalen. Så enkelt er det. Men situasjonen for Riksrevisjonen er ikkje dramatisk. Eg merka meg at det var òg representanten Hagen samd i. Neste år vert det sjølv etter kuttet ein auke i løyvingane på i underkant av 10 mill. kr – altså, som representanten Engebretsen sa, 3,3 pst. Riksrevisjonen får meir enn 300 mill. kr å driva for. Alle andre statsetatar har dei siste åra opplevd kutt i samband med budsjettarbeidet. Neste år må også organisasjonen Riksrevisjonen finna ut på kva måte det er mogleg å driva meir effektivt for dei midlane som dei trass i alt får. Når det gjeld utsegna frå Hagen om at ein har ei holdning til budsjettet til Riksrevisjonen som syner at ein er skeptisk til å driva kontroll, trur eg ikkje ein kan utleia det av dette forslaget. Den auken som trass i alt ligg der, er ei trygging, og det vil gje ei viss utfordring til organisasjonen Riksrevisjonen om å driva effektivt og solid, slik han har gjort fram til no.




 Komiteens leder pekte i sin innledning på at en av årsakene til økningen i Stortingets budsjett var investeringene og opprustningen av det såkalte komiteenes hus, og også det som kalles opplevelsessenteret. Jeg har lyst til i denne sammenheng å peke på at den nyvinningen som dette opplevelsessenteret representerer, nok er noe som i årene fremover kommer til å fremstå som en meget klok beslutning av Stortinget, fordi det vil bidra til at Stortinget åpnes opp for nye grupper, og at nye grupper av ungdom får mulighet til å kunne lære om politiske prosesser og det som foregår her på huset. Det har en betydelig egenverdi, som jeg tror vi ikke skal undervurdere, så jeg ser frem til den dagen da dette kan tas i bruk.




Ellers vil jeg gjerne komme med et par kommentarer knyttet til budsjettforliket og de kutt som følger av det. I sitt innlegg gjorde representanten Hagen et forsøk på å formulere en slags konspirasjonsteori om at det i dette kuttet på Riksrevisjonen lå til grunn en slags «takk for sist» eller hevn fra noen som mente at Riksrevisjonen var for nidkjær i tjenesten. Han mer enn antydet i hvert fall at det kunne være en slik sammenheng. Det må jeg si jeg reagerer ganske sterkt på, for jeg tror ikke vi kan opptre slik at noe område skal være varig vernet for enhver reduksjon. Dessuten er det jo pekt på i innstillingen, dokumentert til fulle, at det blir en reell vekst for Riksrevisjonen også neste år, men i forhold til det opprinnelige forslaget blir det altså noe reduksjon. Men veksten blir altså fortsatt reell etter at man har tatt hensyn til prisstigningen.




Ellers viser innstillingen at også Stortinget må gå gjennom sin egen virksomhet. Det ligger ved denne innstillingen et brev fra Presidentskapet om hvordan man tenker seg at disse kuttene som kommer på Stortingets virksomhet, blir å følge opp i året som kommer. Det viser altså at også Stortinget må gå i seg selv og gjøre tingene på en mer effektiv og rimeligere måte.




For øvrig vil Høyres representanter stemme for flertallsinnstillingen og mot de fremsatte forslag.




 Flere har ikke bedt om ordet til sak nr. 1.

(Votering, se side 815)





                    

 Under debatten er det satt
fram to forslag. Det er

		forslag nr. 1, fra Carl I. Hagen
på vegne av Fremskrittspartiet

		forslag nr. 2, fra Ågot Valle på vegne av Sosialistisk Venstreparti

Det voteres over forslag nr. 2, fra Sosialistisk
Venstreparti.

Forslaget lyder:

"Rammeområde 14 
(Stortinget mv.)

På statsbudsjettet for 2004 bevilges
under:

Kap.

Post

Formål:

Kroner

Kroner

Utgifter:

41

Stortinget (jf. kap.
3041)

1

Driftsutgifter, 

kan nyttes under post 70 

567 740 000

21

Spesielle driftsutgifter
	

8 000 000

45

Større utstyrsanskaffelser
og vedlikehold, 

kan overføres 

258 848 000

70

Tilskudd til partigruppene
	

94 331 000

43

Stortingets ombudsmann
for forvaltningen (jf. kap. 3043)

1

Driftsutgifter 	

33 082 000

44

Stortingets kontrollutvalg
for etterretnings-, overvåkings- 
og sikkerhetstjeneste

1

Driftsutgifter 	

4 290 000

51

Riksrevisjonen (jf.
kap. 3051)

1

Driftsutgifter 	

309 508 000

Totale utgifter 	

1 275 799 000

Inntekter:

3041

Stortinget (jf. kap.
41)

1

Salgsinntekter 	

6 552 000

3

Leieinntekter 	

2 018 000

40

Salg av leiligheter
	

7 000 000

3051

Riksrevisjonen (jf.
kap. 51)

1

Refusjon innland
	

1 000 000

2

Refusjon utland 	

800 000

Totale inntekter	

17 370 000»

Votering:

Forslaget fra Sosialistisk Venstreparti ble med 90 mot
15 stemmer ikke bifalt.

(Voteringsutskrift kl. 14.29.27)

 Det voteres over forslag
nr. 1, fra Fremskrittspartiet.

Forslaget lyder:

"Rammeområde 14 
(Stortinget mv.)

På statsbudsjettet for 2004 bevilges
under:

Kap.

Post

Formål:

Kroner

Kroner

Utgifter:

41

Stortinget (jf. kap.
3041)

1

Driftsutgifter, 

kan nyttes under post 70 

566 440 000

21

Spesielle driftsutgifter
	

8 000 000

32

Kjøp av
leiligheter, 

kan overføres 

3 500 000

45

Større utstyrsanskaffelser
og vedlikehold, 

kan overføres 

249 648 000

70

Tilskudd til partigruppene
	

94 331 000

43

Stortingets ombudsmann
for forvaltningen (jf. kap. 3043)

1

Driftsutgifter 	

35 082 000

44

Stortingets kontrollutvalg
for etterretnings-, overvåkings- 
og sikkerhetstjeneste

1

Driftsutgifter 	

4 290 000

51

Riksrevisjonen (jf.
kap. 3051)

1

Driftsutgifter 	

314 508 000

Totale utgifter 	

1 275 799 000

Inntekter:

3041

Stortinget (jf. kap.
41)

1

Salgsinntekter 	

6 552 000

3

Leieinntekter 	

2 018 000

40

Salg av leiligheter
	

7 000 000

3051

Riksrevisjonen (jf.
kap. 51)

1

Refusjon innland
	

1 000 000

2

Refusjon utland 	

800 000

Totale inntekter 	

17 370 000»

Votering:

Forslaget fra Fremskrittspartiet
ble med 90 mot 15 stemmer ikke bifalt.

(Voteringsutskrift kl. 14.29.43)

Komiteen hadde innstillet:

Rammeområde 14 
(Stortinget mv.)

På statsbudsjettet for 2004 bevilges
under:

Kap.

Post

Formål:

Kroner

Kroner

Utgifter:

41

Stortinget (jf. kap.
3041)

1

Driftsutgifter, 

kan nyttes under post 70 

573 330 000

21

Spesielle driftsutgifter
	

8 000 000

45

Større utstyrsanskaffelser
og vedlikehold, 

kan overføres 

258 848 000

70

Tilskudd til partigruppene
	

94 331 000

43

Stortingets ombudsmann
for forvaltningen (jf. kap. 3043)

1

Driftsutgifter 	

33 082 000

44

Stortingets kontrollutvalg
for etterretnings-, overvåkings- 
og sikkerhetstjeneste

1

Driftsutgifter 	

3 700 000

51

Riksrevisjonen (jf.
kap. 3051)

1

Driftsutgifter 	

304 508 000

Totale utgifter 	

1 275 799 000

Inntekter:

3041

Stortinget (jf. kap.
41)

1

Salgsinntekter 	

6 552 000

3

Leieinntekter 	

2 018 000

40

Salg av leiligheter
	

7 000 000

3051

Riksrevisjonen (jf.
kap. 51)

1

Refusjon innland
	

1 000 000

2

Refusjon utland 	

800 000

Totale inntekter	

17 370 000

 Presidenten har forstått
det slik at Fremskrittspartiet ønsker å stemme
mot innstillingen.

Votering:

Komiteens innstilling bifaltes med 89 mot 16 stemmer.

(Voteringsutskrift kl. 14.30.20)


                    
                    

 Flere har ikke bedt om ordet til sak nr. 2.




 

(på vei ned fra talerstolen): 

President!




 Carl I. Hagen får ordet en gang til.




 I og med at justisministeren har valgt ikke å bekrefte det vi har anmodet om, vil jeg gi uttrykk for den tolkningen at justisministerens taushet betyr at han aksepterer at Stortinget har avklart saken.




 Ikke bare var justisministeren taus, han nikket også. Så presidenten tror ikke dette blir noe problem i framtiden.




Flere har ikke bedt om ordet til sak nr. 2.

(Votering, se side 818)





                    

 Flere har ikke bedt om ordet til sak nr. 3.

(Votering, se side 818)





                    

 Flere har ikke bedt om ordet til sak nr. 4.

(Votering, se side 818)





                    

 Flere har ikke bedt om ordet til sak nr. 5.

(Votering, se side 818)





                    

