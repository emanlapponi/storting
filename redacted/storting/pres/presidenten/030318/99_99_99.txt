 Da synes det å være avklart.




Flere har ikke bedt om ordet til sak nr. 2.





                    

 Flere har ikke bedt om ordet til sak nr. 3.





                    

 Under debatten har Karin
S. Woldseth på vegne av Fremskrittspartiet
tatt opp følgende forslag:

«Stortinget
ber Regjeringen fremlegge sak om opphevelse av fritak fra konkurranseloven
for bokbransjeavtalen, samt vurdering av endringer i medieeierloven for også å omfatte
bokbransjen.»

Det vil bli votert alternativt mellom
dette forslaget og innstillingen fra komiteen.

Komiteen hadde innstillet:

Dokument nr. 8:47 (2002-2003) – forslag
fra stortingsrepresentantene Karin S. Woldseth, Ulf Erik Knudsen
og Ursula Evje om litteraturpolitikk, konkurranseforhold og struktur
i bokbransjen – herunder oppheving av bokbransjeavtalen – vedlegges
protokollen.

Votering:

Ved alternativ votering mellom komiteens innstilling og
forslaget fra Fremskrittspartiet bifaltes
innstillingen med 79 mot 17 stemmer.

(Voteringsutskrift kl. 11.14.08)


                    
                    

 Det blir replikkordskifte.




 Jeg ønsker å ta ordet til en replikk, og den handler om begrunnelsen fra flertallet for ikke å støtte dette. Det er for det første at man ikke tror at flere vil reise kollektivt hvis det blir innført en skattelette og man forandrer de reglene som gjelder nå, men det er også at man mener at det blir store kontrollproblemer. Det kan være at det siste er tilfellet, men det vil det vel også være med en del av de andre tilsvarende unntak som er gjort fra regelen om at all inntekt skal fordelsbeskattes. For et år siden gjorde vi vedtak om at behandlingsforsikringer som betales av arbeidsgiver, ikke skal fordelsbeskattes. For kortere tid siden vedtok Stortinget et tilsvarende unntak for gratis barnehageplass. Også i de sakene kreves det dokumentasjon fra den enkelte arbeidsgiver, og jeg kan ikke se at det skal være et større kontrollproblem i dette tilfellet enn i det jeg nevnte når det gjelder gratis behandlingsforsikringer. Jeg ønsker å få en nærmere begrunnelse for hvorfor det i denne saken skal være vanskeligere enn i den som jeg nå har nevnt.




 Som det ble sagt innledningsvis, er det en helhetsvurdering som er lagt til grunn her. I forhold til tiltak for å bedre miljøet i storbyene kan man nok gjøre det på flere måter. Jeg vil anta at det finnes mer effektive måter å forbedre kollektivtilbudet i storbyer på enn å gi skattefradrag på generell basis til betaling av månedskort. Det foreligger en lang rekke ulike fradragsordninger i skattesystemet som bryter med prinsipper for innkreving av skatt på en effektiv måte, men det betyr ikke at vi nødvendigvis skal vedta nye slike ordninger. Det er jo ingen tvil om at det også er ulike holdninger til en del av de vedtak som har vært gjort tidligere, bl.a. i forhold til dette barnehagevedtaket. Så i forhold til dette konkrete forslaget ligger det en helhetsvurdering bak flertallsinnstillingen til komiteen.




 Flere har ikke bedt om ordet til replikk.




 Først bare til det siste svaret. Det ligger andre vurderinger til grunn enn det som er skrevet i innstillingen, forstår jeg, og det får vi kanskje høre om ved en annen anledning.




Også siste vinter er det kommet meldinger om perioder med helsefarlig luft i norske byer. Det gjelder iallfall i Oslo, Trondheim og Bergen. Det er liten tvil om at privatbilismen gir et stort bidrag til luftforurensningen i byene. Jeg har lest at sykdommer med årsak i forurenset byluft i Norge forårsaker tap av flere menneskeliv enn trafikkulykkene.




Dersom internasjonale krav til luftkvalitet skal håndheves, vil bruk av privatbil måtte forbys på enkelte dager. En situasjon med forbud mot bruk av privatbil i byene ville i dag bli meget vanskelig, fordi kollektive transportmidler ikke har kapasitet til å overta.




Samtidig leser vi at antall reisende f.eks. med Oslo Sporveier siste år var betydelig lavere enn tidligere. Årsakene antas å være ugunstig prisutvikling for slike reiser sammenlignet med bensinprisen, og at tilbudene til kollektivreisende er blitt dårligere.




Det nytter ikke bare å påpeke helsefaren ved byluften. Det nytter ikke bare å ønske seg at flere reiser kollektivt framfor å bile på jobben. Det trengs etter min mening både stimulanser og restriksjoner.




Senterpartiet har i mange år foreslått økte tilskudd fra staten til kollektivtrafikk, utover Regjeringens forslag. Imens har situasjonen for mange av transportselskapene blitt stadig verre. Dårligere økonomi fører til dårligere tilbud til de reisende. Økt biltrafikk gir saktere køer også for bussene. Resultatet blir en negativ spiral, som også gir seg utslag i økte kostnader på offentlige helsebudsjetter: Færre reiser med buss og tog, flere bruker privatbil, det blir dårligere luft og mer støy.




Senterpartiet ønsker å forebygge negativ påvirkning på helse og miljø som gir problemer for den enkelte og store utgifter på offentlige budsjetter. Slik forebygging er lønnsom for samfunnet. Dessverre har Regjeringen vært uvillig til å bidra med å tallfeste de kostnadene vi her ønsker å redusere. Vi mener skattelette for å stimulere til å reise kollektivt vil ha dobbel effekt fordi folk verdsetter lavere skatt svært høyt, og fordi staten med et slikt tiltak gir et sterkt signal om hvilken utvikling man ønsker.




På den annen side er det dobbelt uheldig når skattelette gis på en måte som øker uheldig atferd. Gratis parkering som skattefritt frynsegode er et slikt eksempel.




Senterpartiet mener det er rett å bruke skatte- og avgiftssystemet for å påvirke samfunnsutviklingen, fordi erfaringer viser at slike incentiver er svært effektive for å påvirke folks atferd. Særlig for å påvirke atferden i positiv retning i helse- og miljørelaterte spørsmål ønsker vi å bruke skattesystemet. Foreliggende forslag handler om begge disse forhold: Et bymiljø med mindre støy, støv og eksos – mindre risiko for ulykker og annen helsefare. Mindre forurensing – bedre helse.




Det er underlig at finansministeren i sin samlede vurdering av foreliggende forslag ikke nevner ett ord om positive samfunnsvirkninger. Å basere en slik kommentar på at det foreslåtte skattefritak ikke vil føre til at flere vil reise kollektivt framfor å kjøre egen bil, synes jeg er lite troverdig.




Flertallet i komiteen tror heller ikke at flere vil reise kollektivt om skattefritak blir innført, men man tror at mange bedrifter og deres ansatte vil fristes til å jukse med en slik ordning. Det siste forhold er oppsiktsvekkende, da samtlige partier i løpet av det siste året har stemt for en eller flere unntaksordninger med de samme kontrollproblemene. Det gjelder sakene om barnehageplass betalt av arbeidsgiver og behandlingsforsikring betalt av arbeidsgiver. Også i disse sakene må det kreves dokumentasjon fra den enkelte arbeidsgiver.




Også for de nylig vedtatte fritaksordningene, som jeg nå har nevnt, var effekten usikker. Allerede i dag kan det virke som om svært mange ansatte vil få fordel av de ordningene som ble innført, og at etterspørselen etter f.eks. behandlingsforsikringer vil øke mye. Det viser nok en gang at effekten av skatteincentiver er sterkere enn andre økonomiske stimulanser.




Jeg er skuffet over utfallet av denne saken, men jeg er ikke overrasket over at de ivrigste skattelettepartiene sier nei når skatteletteforslaget kommer fra Senterpartiet. Men jeg er overrasket over at man fra flertallets side ikke vil si mer om hvorfor man sier nei når man mener det er fornuftig at gratis parkering, gratis barnehageplasser og privat behandlingsforsikring skal være skattefrie frynsegoder.




Det framlagte forslaget er i samsvar med henvendelser finanskomiteen fikk i samband med budsjettbehandlingen før jul, fra Natur og Ungdom og fra Transportbrukernes Fellesorganisasjon. At flertallet i komiteen ikke ville ha høring for å la disse få legge fram sine argumenter, er skuffende. Finansnæringens Hovedorganisasjon, med Arne Skauge i spissen, fikk anledning til å komme for å støtte Fremskrittspartiets forslag om skattefritak for private behandlingsforsikringer som frynsegode for et år siden.




Finansministeren uttrykker i sitt brev at et skattefritak vil gi forskjellsbehandling f.eks. mellom de som bor mest sentralt, og andre. Senterpartiet mener en slik forskjellsbehandling er nødvendig fordi den dårlige og helsefarlige luften må bekjempes der den finnes. Dette dreier seg om lokale problemer, som er av stort omfang, og som rammer veldig mange. Jeg føler meg sikker på at staten vil tjene på å gi den skattelette som her er foreslått, fordi helsekostnadene vil bli sterkt redusert.




Jeg vil avslutte med å uttrykke et håp om at også andre kan komme til den samme konklusjon som Senterpartiet, f.eks. i forbindelse med behandlingen av stortingsmeldingen om folkehelsepolitikken, som er full av gode beskrivelser av behovet for å forebygge helseskader, men som sier mindre om konkrete tiltak.




Til slutt en liten parentes. Etter at innstillingen var avgitt, har komiteen fått brev fra administrerende direktør Arne Skauge og fire andre direktører i arbeidslivets organisasjoner om Skauge-utvalgets innstilling. De advarer i brevet mot bitvis behandling av innstillingen i Stortinget, men samtidig skriver de at de ser positivt på en tidligere behandling av forslag som gir skattelette. Dette er et slikt forslag. Det gir skattelette, og det bryter ikke mer med prinsippene i Skauge-utvalgets innstilling enn det Arne Skauge sterkt anbefalte i komiteens høring 25. april 2002, som dreide seg om behandlingsforsikringer som skattefritt frynsegode.




Jeg vil da få fremme Senterpartiets forslag i innstillingen.




 Representanten Morten Lund har tatt opp det forslaget han refererte til.




 Det er en stor utfordring for vårt samfunn hvordan vi skal klare å lage levende bymiljøer, hvordan vi skal klare å lage en luftkvalitet, eller lage miljø i det hele tatt, for ungene våre, og for andre dom bor i byene, slik at det er levelig. Det betyr at det å få flere folk til å bruke kollektivtransport er en hovedutfordring.




Grunnen til at vi har valgt ikke å støtte forslaget i dag, er simpelthen at vi oppfatter det slik at dette er en del av en litt større diskusjon. Vi har selv fra SVs side i sin tid fremmet forslag om momsfritak for investeringer i kollektivtrafikken. Dette fremmet vi i forbindelse med saken om redusert matmoms, som ble fremmet her for 1½–2 år siden – kanskje det er enda litt lenger siden. Det gjorde vi simpelthen for at vi skulle bedre kollektivselskapenes mulighet til å investere for å redusere prisen og øke avgangene.




Vi er enig med Senterpartiet i at det er en hovedutfordring hvordan vi skal sørge for å få flere til å reise kollektivt, og mindre privatbilisme, særlig i byene. Grunnen til at vi har valgt ikke å støtte dette forslaget denne gangen, er simpelthen at vi tror at det å ta denne diskusjonen bitvis, slik vi oppfatter at det vil være med dette forslaget, vil være uklokt. Dette er en liten del av en større diskusjon. Det dreier seg om bevilgninger til kollektivtrafikken for å få prisen ned, for å få hyppigere avganger og for å gjøre det mer attraktivt for vanlige reisende å bruke kollektivtransport. Det dreier seg også om hvordan vi skal bedre de generelle rammevilkårene for turoperatører og kollektivtrafikkselskap i byene og andre steder. Det betyr at dette forslaget som sådant kan være ett av flere som vi synes det er klokt å diskutere.




Jeg er som sagt usikker på om det er klokt å ta dette bitvis på den måten som Senterpartiet har gjort. Det er grunnen til at vi i denne innstillingen har valgt ikke å støtte forslaget, men vi mener det kan være klokt å komme tilbake til dette og flere forslag i en større diskusjon om hvordan man skal gi skatteincentiv og skattestimuli for å få folk til å bruke kollektivtransport. Vi er ikke prinsipielt motstander av den måten å tenke på som Senterpartiet her gjør, men vi har valgt ikke å støtte dette forslaget simpelthen fordi det er en del av en litt større diskusjon.




Vi mener imidlertid at den utfordringen som Senterpartiet tar opp, er viktig, vi mener at denne diskusjonen er viktig, og vi synes det er trist å se at særlig den sittende regjering har brutt sine valgløfter en masse når det gjelder å støtte kollektivtrafikken. Det var en av de viktigste sakene, særlig for Kristelig Folkeparti, i siste valgkamp, og vi ser ikke noe resultat av dette. Det er nedslående, og det gjør bl.a., som Senterpartiet helt riktig påpeker, at luftkvaliteten i våre byer blir forringet år om annet.




 Det blir replikkordskifte.




 Først vil jeg berømme Sosialistisk Venstreparti for merknaden om at det er hensynet til effektiviteten i skattesystemet som gjør at man ikke kan gå inn for dette forslaget.




Mitt spørsmål handler om et annet, tilsvarende, forslag, det såkalte barnehageforliket, hvor man har gått inn for en helt identisk mekanisme, som har de samme urettferdighetene i forhold til arbeidstaker ved at det er de som har høyest lønn, som får best utbytte, og at det er opp til arbeidsgiver å bestemme hvem som får nyte godt av en slik ordning. Man kan da stille spørsmål til SV om det er ulike prinsipper som gjelder i dette vedtaket i forhold til det vedtaket man har gjort om barnehageavtalen.




 Hva dette hadde med dagens innstilling å gjøre, er det litt vanskelig for meg å ha en absolutt formening om.




Vi har et pragmatisk syn på mange av disse forhold. Det samme har Høyre. Høyre har tatt til orde for at man skal få skattefritak for behandlingsforsikring, som er identisk med det prinsippet som legges til grunn i dette forslaget fra Senterpartiet, som i andre vedtak Stortinget har gjort. Det betyr at man hele tiden må tenke på hvordan man kan oppnå det man ønsker, om man skal bruke skattesystemet, om man skal bruke tilskudd, eller om man skal bruke andre virkemidler – lover eller forskrifter, eller hva det måtte være.




Vi er ingen prinsipiell motstander av denne måten å tenke på, som jeg også sa i mitt innlegg. Det er helt avhengig av hvordan vi oppnår best effekt. I utgangspunktet mener vi at et skattesystem med færrest mulig unntak er mest fornuftig, men samtidig vil man jo se at dette ikke lar seg praktisere i virkelighetens verden. Det betyr f.eks. at mange av de forslag som Skauge-utvalget nå har kommet med om å rydde opp i en skattejungel, nok sannsynligvis heller ikke vil få Høyres støtte, simpelthen fordi de vil se at det er praktisk umulig å gjøre så omfattende endringer i skattesystemet. For jeg tror det også er slik at hr. Hansen og hans velgere har et og annet de skal si i denne saken, og det betyr at det ikke er så lett å være prinsipiell bestandig.




Det prinsipielle utgangspunktet er vi enig i. I tillegg har man en pragmatisk tilnærming til dette. Når det gjelder forslaget om barnehager, har vi gått inn for dette simpelthen fordi det er en del av en omfattende avtale, der vi mente at gevinsten var stor – en gevinst som landets flere hundre tusen barnehageforeldre vil få etter hvert. Det viktigste i denne avtalen er at det er et omforent flertall i Stortinget som står bak en pakke som går på barns oppvekstvilkår, barnehager, og der skatt er ett lite element.




 Presidenten finner grunn til å minne om at replikkordskiftene skal rette seg mot dagens sak og dagens tema.




 Grunnen til at eg bad om ordet, var at det blei reist tvil om Regjeringas vilje til å satsa på kollektivtransport.




Først har eg lyst til å seia til Senterpartiet at dette forslaget burde ha vore fremja då ein diskuterte kollektivmeldinga, slik at ein fekk sett det i samanheng med kollektivsatsinga. For Venstre er det viktig å peika på at me ikkje kan løysa alt gjennom skattesystem, men me kan løysa mykje ved løyvingar over statsbudsjettet. I budsjettet for i år er det faktisk ei historisk kollektivsatsing. Det har aldri vore brukt så mykje offentlege midlar nettopp på det, og det har Venstre tenkt å følgja opp.




Så har eg lyst til å seia at Skauge-utvalets framlegg er ute på høyring, og eg håpar at me i den debatten kan rydda opp i ein del av det som vi no fører over på skattesetelen, men som kanskje burde vore ført over på andre løyvingar – det gjeld både forslaget om barnehageincentiv og kollektivincentiv.




Eg klarte ikkje å la vera å taka ordet då det blei peika på at denne regjeringa manglar vilje til å satsa på kollektivtransport – for det satsar ho faktisk på! Og vi håpar at vi kanskje får støtte frå Sosialistisk Venstreparti for å auka satsinga på kollektivtransport.




 Flere har ikke bedt om ordet til sak nr. 4.





                    

 Under debatten har Morten
Lund satt fram et forslag på vegne av Senterpartiet. Forslaget
lyder:

«Stortinget
ber Regjeringen fjerne fordelsbeskatningen ved arbeidsgivers betaling
av månedskort til kollektivtrafikk
for sine arbeidstakere.»

Det vil bli votert alternativt mellom
dette forslaget og innstillingen fra komiteen.

Komiteen hadde innstillet:

Dokument nr. 8:49 (2002-2003) – forslag
fra stortingsrepresentantene Morten Lund, Åslaug Haga, Rune
J. Skjælaaen og Magnhild Meltveit Kleppa om å fjerne
fordelsbeskatningen av arbeidsgivers betaling av månedskort
til kollektivtrafikk for arbeidstaker – vedlegges protokollen.

Votering:

Ved alternativ votering mellom komiteens innstilling og
forslaget fra Senterpartiet bifaltes innstillingen
med 89 mot 7 stemmer.

(Voteringsutskrift kl. 11.15.10)


                    
                    

 Representanten Hagesæter har tatt opp det forslaget han refererte til.




 Mens Arbeidarpartiet ser ut til å vere mest oppteke av prosedyrane i denne saka, vil eg vise til den merknaden som SV og Senterpartiet hadde i samband med budsjettbehandlinga før jul. Vi brukte nettopp det poenget at ein ikkje visste resultatet av høyringsrunden då finanskomiteen fekk saka på bordet. Fleire av instansane gav nettopp uttrykk for dei omfattande konsekvensane som den foreslåtte endringa ville ha. Det ser heldigvis ut til at Regjeringa har teke konsekvensen av noko av det, men enno meiner vi det er grunn til å vere urolege over konsekvensane av dei endringane som no er foreslåtte.




Vi er spesielt opptekne av situasjonen knytt til matboren smitte og smittsame husdyrsjukdomar. Ei av dei viktigaste årsakene til at vi så langt har hatt ein svært god situasjon når det gjeld dette, er m.a. at det har vore ein avgrensa og regulert import av både fôrvarer, husdyr og husdyrprodukt. Og vi skal vere klar over at husdyrprodukta som vert selde i grenseområda i Sverige, har sitt opphav frå andre EU-land eller tredjeland, som har ein betydeleg dårlegare dyrehelsesituasjon enn det vi har.




Det er òg grunn til å minne om at utbrotet av munn- og klauvsjukeepidemien i England hadde si årsak i importert smitte gjennom matvarer. Vi skal ikkje gløyme det, sjølv om minnet til tider kan vere kort.




Det er òg grunn til å stille spørsmål ved denne oppmjukinga når EU no går den motsette vegen. EU-kommisjonen har nettopp ut frå omsynet til smitte nyleg foreslått å stramme inn sitt regelverk ved generelt å forby privat import av kjøtvarer og meierivarer inn til EU. Vi går altså den motsette vegen, sjølv om vi allereie før denne endringa hadde eit av dei mest liberale regelverka på dette området.




Så til slutt: Både Bondelaget og Kjøttindustriens Fellesforening var blant dei som peika på konsekvensen dette kunne ha for sysselsetjinga innanfor desse næringane. Kjøtintustrien varsla opp mot 1 300 tapte arbeidsplassar. Sjølv om den foreslåtte endringa ikkje er gjennomført fullt ut, og sjølv om kjøtindustrien og Bondelaget sine tal er «worst case», er det absolutt grunn å merke seg desse tala. Eg er litt betenkt over at verken Regjeringa, Arbeidarpartiet eller Framstegspartiet har klart å sjå denne saka i lys av den sysselsetjingssituasjonen vi har, og det spesielt i ei tid med nærare 100 000 arbeidsledige.




 Endring av reisegodsforskriften – det var det det handlet om i budsjettet før jul. Dette hadde store konsekvenser, som det ble påpekt under behandlingen, men det er først etter behandlingen at konsekvensene har blitt ordentlig dokumentert i høringsrunden.




Vi fikk vite før jul, som har blitt bekreftet, at flere tusen arbeidsplasser i norsk kjøttproduksjon, i norsk industri, i transport og ikke minst i handel nå blir rammet. Kanskje er det 5 000 arbeidsplasser til sammen dette dreier seg om.




Forslaget om å øke kvotene ble begrunnet med at så mange brøt de reglene vi hadde, selv om de var mye romsligere enn EUs regler for privat kjøttimport. Jeg har lyst til å nevne at 5 000 ledige årsverk koster samfunnet 1 milliard kr i året bare i ledighetstrygd. I tillegg taper samfunnet større beløp i skatter og moms, og verdiskapingen blir som følge av disse 5 000 tapte årsverkene sterkt redusert. Regjeringspartiene og Arbeiderpartiet synes ikke det er verdt å legge vekt på slike tap for staten – kanskje er det 2–3 milliarder kr vi snakker om. Mange av de budsjettproblemene som vi nå har hatt, kunne vært unngått eller redusert.




Regjeringens endring etter budsjettbehandlingen er egentlig av ingen betydning for kjøtt. Det vil nok bli importert omtrent like mye kjøtt også med disse endringene. Jeg noterer meg at Fremskrittspartiet synes samfunnets tap burde vært enda større.




 Jeg vil bare for ordens skyld si at når representanter omtaler EUs regler, så dreier det seg om import fra tredjeland, og det er som kjent en del EU-land allerede – 15, og kanskje etter hvert 25 – så muligheten for grenseoverskridende reisegods er ganske betydelig for EU-medlemmene.




Til representanten Svein Roald Hansen vil jeg bare si at jeg er enig i at pressemeldingen burde vært klarere på det punktet. Jeg tar gjerne innover meg den kritikken, den burde vært klarere. Men jeg registrerer samtidig at man er fornøyd med den informasjon som er gitt i Stortinget om saken, og at en utsettelse i ti dager av iverksettelsen som etter planen skulle skjedd 1. januar, er til å leve med, fordi man bl.a. har vektlagt at man burde ta hensyn til en del av de innvendinger som kom.




Representanten Grande Røys er på en dag som denne urolig over endringen. La meg si det slik: Jeg tror det fins mer å uroe seg over i dag og i ukene som kommer, enn akkurat grensehandelen med fôrvarer. Jeg kan forsikre at de endringer som har skjedd når det gjelder fôrvarer, har skjedd i samråd med Landbruksdepartementet og underliggende faglige myndigheter, slik at det ikke burde foreligge noe grunnlag for uro på dette punktet iallfall. Men jeg registrerer at grensevern nå er blitt SVs virkemiddel i kampen mot arbeidsledighet. Historisk sett har all erfaring fortalt oss at grensevern fører til det stikk motsatte – sterkt økende ledighet. Så jeg håper det ikke kommer flere av den type forslag.




Kjøttindustrien har som vanlig uttrykt bekymring. Jeg har ikke registrert at den bekymringen har vært gjentatt etter at forslaget har vært iverksatt, og jeg tror det er en sterkt overdrevet bekymring.




Bare en refleksjon til slutt: Ingen har så langt i debatten nevnt et eneste ord om hensynet til forbrukerne. Det har faktisk også vært et viktig formål med endringen at det er en forbrukervennlig endring vi her gjør. Men det er altså første gang det nevnes i debatten.




 Det blir replikkordskifte.




 No var det vel ikkje akkurat importen av fôr som gjorde at denne representanten var bekymra, verken med tanke på arbeidsplassar eller tryggleik. Det var vel meir kjøtindustrien si bekymring. Og eg trur både finansministeren og representanten som står på talarstolen no, òg har ei heilt anna bekymring for det som skjer ute i verda i dag, enn det som skjer her. Men det er altså ikkje meir enn vel eit år sidan vi hadde ganske omfattande bekymringar i denne nasjonen knytte til dyresjukdommar og matboren smitte. Og dersom ikkje det er eit forhold som opptek forbrukarane, så forstår ikkje eg. Vi ser nettopp at ute i Europa er det ei heilt anna haldning blant forbrukarane til kontroll av mat og smittsame sjukdomar som kjem gjennom maten. Vi ynskjer eit strengt importvern og kontroll av den maten som skal seljast til våre forbrukarar, og dersom finansministeren ikkje er samd med meg i at det er å vere oppteken av forbrukarinteresser, trur eg han bør tenkje seg om ein gong til.




 Det er viktig å tenke hele tiden – ikke bare én gang til. Og da tror jeg man kommer til at det er vel ikke noen avgjørende forskjell mellom 3 og 10 kg, for faren for smittespredning måtte jo ligge i at Sverige eventuelt ikke var underlagt de bestemmelser for kontroll av næringsmidler som gjelder i Norge – men det er jo faktisk Sverige.




 Jeg forstod finansministeren slik at vi egentlig ikke burde ha en debatt om de saker som Stortinget har satt på dagsordenen i dag, fordi det skjer ting i verden. Vi må dog ha det, og jeg synes nok at denne saken er verdt den vesle debatten som har vært – når Fremskrittspartiet har fremmet dette forslaget og vi har det til behandling.




Det som fikk meg til å ta replikk, var det som ble sagt fra finansministeren, at all erfaring tilsier at grensevern fører til økt ledighet. Er det slik å oppfatte at finansministeren mener at det grensevernet vi har for å beskytte norsk matproduksjon, den sysselsettingen som det medfører, og den betydningen som norsk landbruk har for Norge som samfunn, rett og slett er ensidig uheldig? Jeg vil gjerne ha et svar på det.




 Jeg har ikke holdt noe innlegg mot debatten. Jeg har vel snarere tvert imot utløst den. Men mitt poeng var kanskje at det finnes andre ting å bekymre seg over for tiden enn akkurat forhold i kjøttindustrien eller eventuell spredning av sykdommer. Det bekjempes jo meget aktivt på andre områder. Mitt poeng med grensevernets historiske betydning knytter seg til følgende resonnement: All erfaring med moderne økonomi fra dette og forrige århundre tilsier at frihandel er det som fører til den mest effektive kampen mot arbeidsledighet.




 Presidenten vil for sin del anføre at han ikke har noe imot at Stortingets representanter eller Regjeringens representanter uttrykker bekymring for den alvorlige situasjonen vi står oppe i i dag.




Flere har ikke bedt om ordet til replikk, og flere har ikke bedt om ordet til sak nr. 5.





                    

 Under debatten har Gjermund
Hagesæter satt fram et forslag på vegne av Fremskrittspartiet. Forslaget
lyder:

«Stortinget
ber Regjeringen endre reglene for toll- og avgiftsfri
innførsel av reisegods slik at kvoten for kjøtt
og kjøttprodukter settes til 10 kilo uten å omfattes av
ost og fôrvarer. Øvrige aktuelle vareslag
reguleres kun av verdibegrensningen.»

Det vil bli votert alternativt mellom
dette forslaget og innstillingen fra komiteen.

Komiteen hadde innstillet:

Dokument nr. 8:50 (2002-2003) – forslag
fra stortingsrepresentantene Øystein Hedstrøm og Lodve
Solholm om nye og enklere regler for avgiftsfri innførsel
av reisegods, slik at kvoten for kjøtt og kjøttprodukter
settes til 10 kilo uten å omfattes av ost og
fôrvarer – vedlegges protokollen.

Votering:

Ved alternativ votering mellom komiteens innstilling og
forslaget fra Fremskrittspartiet bifaltes
innstillingen med 79 mot 17 stemmer.

(Voteringsutskrift kl. 11.16.13)


                    
                    

