 Taletiden er overskredet.

 Mange av de betraktningene som representanten
Haga gjør seg, har jeg ingen innvendinger mot. De har i
og for seg vært bakgrunnen for at jeg anser det som en
klar fordel at vi også tar en folkeavstemning
i etterkant. Men jeg synes sant å si at denne debatten
er vel tidlig ute. Sannsynligvis blir dette mange år til.
Men det er nyttig med en løpende debatt, og skal man ha
en debatt, er det jo ikke noe poeng at alle
aktørene i den debatten låser seg. Så jeg
er åpen for mange synspunkt, ikke minst det representanten
Haga fremfører.

Jeg er enig i at deler av spillereglene bør
avklares svært tidlig. En av de aller viktigste
spillereglene jeg synes vi bør avtale, er det faktum at
stortingsrepresentantene bør forplikte seg til å følge
folkeviljen og ikke bruke sitt «medlemskap» i
Stortinget til å nedlegge veto mot denne. På det
punktet skulle jeg ønske at det kunne være en
bred enighet om å forplikte seg på det grunnlaget,
men det vil kanskje være for meget å sende
den utfordringen ut.

 Nå er det jeg som har gleden av å spørre
i dag, så kan vi komme tilbake til det spørsmålet.

Høyres nestleder, Inge Lønning,
fungerende president, har gitt uttrykk for bl.a. i Dagsnytt Atten,
der også jeg deltok, at en folkeavstemning om
hvorvidt man skal søke, vil være tilstrekkelig,
fordi det er så lite å forhandle om.
Og det er et interessant resonnement
fordi det understreker det faktum at EU ikke bare
utvides, men at fordypningen i samarbeidet går
minst like raskt. Lønnings tenkning understreker
det ja-sida pleier å være lite opptatt
av, nemlig at fordypningen i samarbeidet fører
til at EU går mer og mer i retning av en føderasjon,
og det blir stadig mindre rom for nasjonal
tilpasning.

Og mitt spørsmål til utenriksministeren
blir da: Er utenriksministeren enig med sin nestleder
i at unionen nå er blitt så omfattende at det
i realiteten ikke vil være noe av betydning å forhandle
om, dersom en ny forhandlingsrunde
skulle innledes?

 Presidenten er meget spent på svaret.

 Dette er jo et tilfelle hvor det er meget interessant å rette
talen gjennom presidenten, men jeg får regne med at den
da går via presidenten uten filter. Poenget er jo rett
og slett at min nestleder og jeg sannsynligvis
er enige i det som er hovedpoenget her, nemlig at saken formodentlig
vil være så godt opplyst i løpet
av debatten at man vil ha oversikt over den allerede ved den første
folkeavstemningen. Det er jo i det øyeblikk man
ser en vesentlig annen situasjon, at det er behov for å gå en
annen runde, og spørsmålet er selvfølgelig
hvor mange særvilkår Norge vil kunne
greie å få i mellomtiden. Det er det mange diskusjoner
om. Jeg vil fastholde at jeg tror vi nå er på det
stadiet hvor vi er langt foran behovet for å fastsette
reglene, men jeg synes det vil være riktig å la
debatten gå. Jeg legger merke til at Åslaug Haga stort
sett bruker prosedyredebatten for å snakke om realiteter,
men jeg tror det er svært viktig at vi snakker om prosedyrer
når det kommer, og at vi altså ikke
låser oss nå i en debatt som vil komme på et
vesentlig senere tidspunkt.





                

 Da gjør presidenten som
i sporten: Nå setter vi stoppeklokka i gang!

 Takk, president.

Å tilrettelegge det nærmere innholdet
i straffereaksjonen forvaring er i utgangspunktet kriminalomsorgens
ansvar. I de viktigste grunnlagsdokumentene
for reformen, Ot.prp. nr. 87 for 1993-94 og Ot.prp. nr. 46 for 2000-2001
som omhandler ikrafttredelsen, er det forutsatt at forvaring skal
gis et annet innhold enn reaksjonen sikring. På denne bakgrunn
har kriminalomsorgen satt inn store ressurser for å skape
et adekvat soningstilbud til denne viktige gruppen innsatte ved
Ila.

Det er Justisdepartementets forutsetning at
hovedtyngden av de forvaringsdømte skal gis et sikkerhetsmessig
forsvarlig og godt rehabiliteringstilbud i forvaringsanstalten.
Gruppen forvaringsdømte vil utgjøre en sammensatt
gruppe som består av alt fra personer som på en del
områder er svært ressurssterke,
til lettere psykisk utviklingshemmede, som representanten Storberget
spesielt trekker fram. Det er derfor viktig med et differensiert
soningstilbud med utgangspunkt i flere mindre fengselsavdelinger.
Utbyggingen av forvaringsavdelingene skjer gradvis, og den første
avdelingen er planlagt ferdigstilt 1. mai 2002. I mellomtiden har
Ila en beredskap for å motta forvaringsdømte ved
avdelingen Annekset.

Det tas sikte på å gi de
forvaringsdømte på Ila et helhetlig døgntilbud
hvor atferdstrening, arbeidstrening, lovbruddsrelatert og annen
programvirksomhet, undervisning og ulike fritidsaktiviteter er viktige
elementer. Det tas også sikte på å videreutvikle
programmer som har som målsetting å gi de domfelte
bedre selvinnsikt og evne til å mestre
tilværelsen. Man ønsker også å kunne arbeide
med rusmiddelproblematikk og tilby behandling. Personalgruppen i
forvaringsavdelingene skal være tverrfaglig sammensatt,
men hovedstammen av personalet vil være fengselstjenestemenn.

I likhet med sikringsdømte vil det også for
forvaringsdømte være den ordinære
helsetjenesten som har ansvaret for
løpende helsetjenester, herunder diagnostisering og utskriving
av medikamenter. Den behandlende lege vil også i
forhold til denne pasientgruppen være bundet av
sin taushetsplikt. Dette innebærer at det er
de helsefaglige tilsynsmyndighetene som må gå inn
for å vurdere det medisinskfaglige og legeetiske i forhold
til f.eks. en slik situasjon som vi nå har vært
vitne til ved Ila, hvor en person dømt for seksualovergrep
fikk forskrevet Viagra. I dette konkrete tilfellet har ledelsen
ved Ila tatt forholdet opp med fylkeslegen i Akershus, som har varslet
gjennomgang av saken.

De forvaringsdømte vil som de sikringsdømte være
en spesiell gruppe innsatte domfelt for svært alvorlige
forhold, som f.eks. alvorlige volds- og sedelighetsforbrytelser eller
ildspåsettelse. Samtidig vil mange av denne gruppen innsatte
ha store helseproblemer knyttet til f.eks. rus- og psykiske problemer.
Jeg erkjenner at dette reiser en del viktige problemstillinger både
av sikkerhetsmessig og prinsipiell art. Det er i helsevesenets og
kriminalomsorgens interesse at man finner gode «kjøreregler» i behandlingen
av forvaringsdømte som både kan ivareta samfunnets
sikkerhet og hensynet til domfeltes rehabilitering. Jeg vil ta et
initiativ overfor helseministeren
med sikte på å etablere et tett forvaltningssamarbeid mellom helsevesenet
og kriminalomsorgen når det gjelder behandling av forvaringsdømte
på alle nivåer. Viktige te-maer å ta
opp i et slikt samarbeid vil f.eks. være
praksis ved utskriving av medisiner, den videre utviklingen av innholdet
i forvaringsreaksjonen og oppfølging ved løslatelse,
mv.

 Jeg takker for svaret, som jeg syns er godt.

Dette er en av de viktigste
reformene innenfor kriminalomsorgen, og jeg
håper vi kan diskutere dette på generell basis
og ikke hver gang det skjer en eller annen slags
uheldig hendelse i forhold til forvaringsinstituttet.

Men det som er viktig for meg, og som jeg ønsker
en bekreftelse fra justisministeren på, er nettopp
spørsmålet om man nå oppfatter at ressursomfanget
i forhold til forvaringsordningen pr. 1. januar faktisk er tilstrekkelig
og godt nok, særlig med henblikk på lege- og psykologtjenestene
som skal tilbys de forvaringsdømte, for det er jo som justisministeren
prisverdig sier, at man her ser for seg en ordning som faktisk skal
ha et annet innhold enn det det gamle sikringsinstituttet innebar.

Mitt oppfølgingsspørsmål
er derfor: Er ressursomfanget tilstrekkelig, og særlig
i forhold til lege- og psykologhjelp?

 Kjernespørsmålet til representanten
er om kriminalomsorgen er rustet til å motta de personer
som blir domfelt til forvaring ved Ila. Til dette vil jeg svare
at med den utbyggingstakt det er lagt opp til ved ombyggingen av
Ila, mener vi å kunne dekke det behov som oppstår.
Her kan det vises til at kriminalomsorgen allerede i dag har ansvaret
for den type personer som antas å ville være
aktuelle for forvaringsdom.

Når det gjelder forvaltningssamarbeid,
som også er kjernen i representantens spørsmål,
har Justisdepartementet tatt kontakt med de berørte myndigheter,
som helsemyndigheter, skolemyndigheter mv., i forbindelse med
utviklingen av tilbudet for forvaringsdømte. Det vises også til
forvaltningssamarbeidet. Men jeg er den første
til å erkjenne at vi kan stå i vanskelige situasjoner.
Vi har i Norge etter hvert i den riktige og
viktige satsingen bl.a. innenfor psykiatrien
lagt opp til at vi skal finne løsninger, og vi vet at det
er de gode rutinene som ofte skaper løsningene.
Jeg vet at helseministeren er innstilt på å drøfte
slike spørsmål på prinsipielt grunnlag,
og det er jeg også. Hensikten med det er å finne
de riktige løsningene for de menneskene det gjelder.

 Jeg takker for svaret, som jeg for så vidt også syns
var godt fordi det var erkjennelser i det. Jeg tror faktisk at rutinene ofte
er vel så viktige som ressurstilførselen, og særlig
i forhold til legehjelpen.

Til slutt har jeg lyst til å løfte
fram den gruppen som kanskje blir tyngst i dette regelverket, de
som ikke skal være i forvaringsanstalt,
men som skal overføres til tvungent psykisk helsevern – domfelte
i forhold til å være utilregnelige, f.eks. psykisk
utviklingshemmede. Er justisministeren av den oppfatning at arbeidet
er i rute i forhold til denne gruppen?

 Jeg må bare innrømme at
det er et forhold jeg personlig ikke har sjekket etter
at jeg ble statsråd, så det må jeg få lov
til å komme tilbake med et svar på. Men med min
kjennskap til helseministeren og hans samvittighetsfulle
oppfølging av alle tiltak som har med psykiske
spørsmål å gjøre, vil jeg anta
at det er i gjenge. Jeg vil imidlertid ikke svare før
jeg har sjekket det, og vil komme tilbake på egnet måte
til representanten Storberget med det.





                

 Vi går nå til spørsmål
11.





                

 Spørsmål 11 er
allerede besvart.





                

 Presidenten har lyst til å bemerke
at representanten Lund nok burde ha brukt en mer parlamentarisk
beskrivelse for å vise hva han mener
med det billedlige uttrykket «høy sigarføring».





                

 Vi går så tilbake
til spørsmål 6.





                

 Da vil presidenten ønske
lykke til med jubileet.

 Takk for det!





                

