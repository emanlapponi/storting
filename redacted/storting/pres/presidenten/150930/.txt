 Det foreligger en rekke permisjonssøknader:


fra representantene Per Rune 

Henriksen

, Jette F. 

Christensen

, Geir Jørgen 

Bekkevold

 og Frank J. 

Jenssen

 om permisjon for onsdag 30. september, alle for å delta i De forente nasjoners 70. ordinære generalforsamling i New York


Etter forslag fra presidenten ble enstemmig besluttet:


Søknadene behandles straks og innvilges.


Følgende vararepresentanter innkalles for å møte i permisjonstiden:


For Hordaland fylke: Eigil 

Knutsen

 og Marianne S. 

Bjorøy

For Telemark fylke: Hanne 

Thürmer

For Sør-Trøndelag fylke: Torhild 

Aarbergsbotten

 Eigil Knutsen, Marianne S. Bjorøy, Hanne Thürmer og Torhild Aarbergsbotten er til stede og vil ta sete.


Statsråd Solveig Horne overbrakte 9 kgl. proposisjoner (se under Referat).






                    
                    
                    

 Det skal velges ett nytt medlem og ett nytt varamedlem til valgkomiteen.


Presidenten ber om forslag.


 Jeg foreslår Bente Thorsen som nytt medlem og Bård Hoksrud som nytt varamedlem.


 Bente Thorsen er foreslått som nytt medlem til valgkomiteen, og Bård Hoksrud er foreslått som nytt varamedlem nr. 6 for Fremskrittspartiet til valgkomiteen.


– Andre forslag foreligger ikke, og presidenten antar at det kan voteres på vanlig måte.


Votering:

Forslaget fra Harald T. Nesvik ble enstemmig bifalt.





                    
                    
                    

 Vi skal nå avslutte det 159. storting, det andre storting i inneværende valgperiode. Presidenten vil benytte anledningen til å knytte noen kommentarer til virksomheten i den sesjonen som nå ligger bak oss.


Stortinget hadde 392 saker til behandling i sesjonen 2014–2015. Presidenten vil kort nevne noen av de mest sentrale:


14. oktober 2014 vedtok Stortinget lovendringene som var nødvendige for å innføre alminnelig verneplikt i Norge som omfatter begge kjønn.


Nærpolitireformen ble behandlet og vedtatt 10. juni i år.


19. juni i år vedtok Stortinget representantforslaget om økt innsats i forbindelse med den humanitære krisen i Syria og nærområdene. Representantforslaget var basert på det som i offentligheten er omtalt som Syria-forliket.


Videre har Stortinget drøftet store reformer i samferdselssektoren og behandlet stortingsmelding om kommunereform.


Stortinget har behandlet 5 grunnlovsforslag i denne sesjonen, men det var kun forslaget om domstolenes prøvingsrett som fikk det nødvendige grunnlovsmessige flertall.


Stortinget har i løpet av denne sesjonen avholdt 95 møter. Regjeringen har fremmet 196 saker for Stortinget, fordelt på 66 stortingsproposisjoner, 85 lovproposisjoner samt 7 kombinerte proposisjoner og 38 stortingsmeldinger. I tillegg er det holdt 10 redegjørelser. Stortingsrepresentantene har fremmet 147 representantforslag.


Vi ser også en tydelig tendens til at antallet anmodningsvedtak øker med mindretallsregjeringer. Stortinget gjorde hele 192 slike vedtak i inneværende sesjon. I sesjonen 2013–2014 var tallet 79.


Antall spørsmål til den ordinære spørretimen har vært 201, mens det har vært 156 hovedspørsmål i den muntlige spørretimen. Regjeringen har i tillegg besvart 76 interpellasjoner. Skriftlige spørsmål til regjeringen er på nåværende tidspunkt 1 484. Det er omkring 200 flere enn i forrige sesjon.


Stortinget har også avholdt to initiativdebatter. Den nye debattformen ble tatt i bruk for første gang 7. april 2015. Først ut var arbeids- og sosialkomiteen, som tok initiativ til en debatt om virkningene av uførereformen. Etter initiativ fra familie- og kulturkomiteen ble det den 26. mai avholdt debatt om pressefrihetens vilkår i Norge.


Til slutt vil presidenten takke alle som har vært involvert i Stortingets virksomhet i året som gikk, for innsatsen, og jeg erklærer herved forhandlingene i det 159. storting for avsluttet.


Presidenten ber om at representantene skriver under Stortingets protokoll som blir fremlagt på bordet her foran.


Stortingets forhandlingsprotokoll ble deretter skrevet under av de tilstedeværende representanter:


Olemic Thommessen, Kenneth Svendsen, Kari Kjønaas Kjos, Tone Wilhelmsen Trøen, Gunvor Eldegard, Torgeir Micaelsen, Trond Helleland, Margunn Ebbesen, Truls Wickholm, Marianne Aasen, Mette Tønder, Christian Tybring-Gjedde, Stine Renate Håheim, Marit Nybakk, Svein Roald Hansen, Else-May Botten, Bente Stein Mathisen, Hans Andreas Limi, Per Olaf Lundteigen, Rasmus Hansson, Nils Aage Jegstad, Harald T. Nesvik, Oskar J. Grimstad, Odd Henriksen, Elisabeth Røbekk Nørve, Irene Johansen, Kårstein Eidem Løvaas, Freddy de Ruiter, Åse Michaelsen, Sylvi Graham, Frank Bakke-Jensen, Marit Arnstad, Odd Omland, Trygve Slagsvold Vedum, Anne Tingelstad Wøien, Siri A. Meling, Arve Kambe, Olaug V. Bollestad, Martin Henriksen, Liv Signe Navarsete, Eirik Milde, Ove Bernt Trellevik, Fredric Holen Bjørdal, Kari Henriksen, Svein Harberg, Ingunn Foss, Øyvind Halleraker, Karin Andersen, Sveinung Stensland, Knut Storberget, Bente Thorsen, Helge Thorheim, Helge André Njåstad, Norunn Tveiten Benestad, Hans Fredrik Grøvan, Eirin Sund, Tove Karoline Knutsen, Kristin Vinje, Hans Olav Syversen, Henrik Asheim, Anders B. Werp, Kjell-Idar Juvik, Sivert Bjørnstad, Arild Grande, Line Henriette Hjemdal, Svein Flåtten, Morten Ørsal Johansen, Torhild Aarbergsbotten, Jørund Rytman, Morten Stordalen, Ib Thomsen, Ola Elvestuen, Mudassar Kapur, Heidi Nordby Lunde, Michael Tetzschner, Solveig Sundbø Abrahamsen, Marianne Marthinsen, Jan-Henrik Fredriksen, Kirsti Bergstø, Sveinung Rotevatn, Audun Lysbakken, Peter Christian Frølich, Bjørn Lødemel, Sigurd Hille, Torgeir Knag Fylkesnes, Laila Marie Reiertsen, Kjell Ingolf Ropstad, Mazyar Keshvari, Hanne Thürmer, Heidi Greni, Martin Kolberg, Torstein Tvedt Solberg, Ingvild Kjerkol, Marianne S. Bjorøy, Eigil Knutsen, Hårek Elvenes, Sonja Mandt, Elin Rodum Agdestein, Bengt Morten Wenstøb, Pål Farstad, Erik Skutle, Stefan Heggelund, Rigmor Aasrud, Anders Tyvand, Dag Terje Andersen, Christian Tynning Bjørnø, Geir Pollestad, Hadia Tajik, Tor André Johnsen, Tone Merete Sønsterud, André N. Skjelstad, Karianne Tung, Hege Haukeland Liadal, Ingrid Heggø, Regina Alexandrova, Ruth Grung, Kjersti Toppe, Torill Eidsheim, Bård Hoksrud, Jorodd Asphjell, Ulf Leirstein, Gunnar Gundersen, Roy Steffensen, Helge Orten, Tina Bru, Iselin Nybø, Kent Gudmundsen.






                    
                    
                    

