 Representantene Magne 

Aarøen

 og Kari Lise 

Holmberg

, som har vært permittert,
har igjen tatt sete.

Det foreligger to permisjonssøknader:

fra Sosialistisk Venstrepartis stortingsgruppe
om sykepermisjon for representanten Siri Hall 

Arnøy

 fra og med 12. februar
og inntil videre

fra Kristelig Folkepartis stortingsgruppe om sykepermisjon
for representanten Anita Apelthun 

Sæle

 fra
og med 12. februar og inntil videre

Etter forslag fra presidenten ble
enstemmig besluttet:

1.	Søknadene behandles straks
og innvilges.

2.	Vararepresentantene, for Akershus fylke Christian 

Holm

, og for Hordaland fylke Pål 

Kårbø

, innkalles for å møte
i permisjonstiden.

 Christian Holm og Pål Kårbø er
til stede og vil ta sete.

Representanten Per Sandberg vil framsette
et privat forslag.

 På vegne av representanten Jan Arild
Ellingsen og meg selv vil jeg fremme forslag om å unnta
imamene fra regelen om spesialkompetanse for oppholds- og arbeidstillatelse.

 John I. Alvheim vil framsette
et privat forslag.

 Sammen med representantene Harald T. Nesvik
og Per Sandberg legger jeg frem forslag om å be Regjeringen
sørge for normerte satser for omsorgslønn
i alle kommuner.

 Forslagene vil bli behandlet på reglementsmessig
måte.





                    
                    
                    

 Ingen har bedt om ordet.

(Votering, se side 1533)





                    

 Ingen har bedt om ordet.

(Votering, se side 1534)





                    

 Det voteres over forslag
fra stortingsrepresentant
Karin S. Woldseth på vegne av Fremskrittspartiet
oversendt fra Odelstingets møte 7. februar
2002:

«Stortinget
ber Regjeringen fremme lovendringsforslag slik at retten til barnetrygd
for barn bosatt utenfor Norge kun skal gjelde
barn av norske statsborgere og borgere i EØS-området.»

Karin Andersen har bedt om ordet til stemmeforklaring.

 Under debatten i Odelstinget gav
SV uttrykk for ønske om at Fremskrittspartiet
skulle gjøre dette forslaget om til et oversendelsesforslag,
slik at det var mulig å vurdere det i sammenheng med alle
de forslagene som nå blir reist i forhold til tvangsgifte
og likestilling. Jeg har oppfattet det sånn at
Fremskrittspartiet ikke ønsker
det, og da blir SV nødt til å stemme mot dette
forslaget nå, fordi det ikke har vært
grundig behandlet. Men vi vil komme tilbake til saken når
slike forslag blir behandlet som en helhet.

SV vil støtte forslaget fra Karin
S. Woldseth i sak nr. 6.

Votering

Forslaget fra Fremskrittspartiet
ble med 85 mot 16 stemmer ikke bifalt.

(Voteringsutskrift kl. 11.40.57)


                    
                    

 Ingen har bedt om ordet.

(Votering, se side 1534)





                    

 Det voteres over forslag
fra stortingsrepresentant
Karin S. Woldseth på vegne av Fremskrittspartiet
oversendt fra Odelstingets møte 7. februar 2002:

«Stortinget
ber Regjeringen fremme nødvendig lovendringsforslag slik
at hver av foreldrene kan få utbetalt barnetrygd ut fra
den prosentandel som deres samvær
med barnet tilsier.»

Votering:

Forslaget fra Fremskrittspartiet
ble med 85 mot 14 stemmer ikke bifalt.

(Voteringsutskrift kl. 11.41.24)


                    
                    

 Ingen har bedt om ordet.

(Votering, se side 1534)





                    

 Det voteres over forslag
fra stortingsrepresentant
Karin S. Woldseth på vegne av Fremskrittspartiet
oversendt fra Odelstingets møte 7. februar 2002:

«Stortinget
ber Regjeringen ved lovendringsforslag sørge for at så snart
vedtak om omsorgsovertakelse
er fattet og iverksatt, skal utbetalingen av barnetrygd til den
av foreldrene som måtte motta den, stanses inntil barnet
er tilbakeført til vedkommende.»

Presidenten gjør oppmerksom på at
Sosialistisk Venstreparti har sagt at de vil støtte forslaget.

Votering:

Forslaget fra Fremskrittspartiet
ble med 74 mot 25 stemmer ikke bifalt.

(Voteringsutskrift kl. 11.41.52)


                    
                    

 Ingen har bedt om ordet.

(Votering, se side 1534)





                    

 Det voteres over forslag
fra stortingsrepresentant
Eirin Faldet på vegne av Arbeiderpartiet, Sosialistisk
Venstreparti og Senterpartiet oversendt fra Odelstingets møte
7. februar 2002:

«Stortinget
ber Regjeringen om en helhetlig gjennomgang av systemet for beregning
av økonomisk sosialhjelp, herunder en vurdering av hvorvidt
barnetrygd og kontantstøtte skal anses som inntekt i forbindelse
med beregning av sosialhjelp.»

Votering:

Forslaget fra Arbeiderpartiet, Sosialistisk Venstreparti og
Senterpartiet ble med 56 mot 43 stemmer ikke
bifalt.

(Voteringsutskrift kl. 11.42.18)


                    
                    

 Vi er da klare for å gå til
votering.





                
                
                

Voteringen i en sak finnes i slutten av referatet for hver enkelt sak.


            


            

 Referatsak nr. 151 foreslås
sendt kommunalkomiteen.

Carl I. Hagen har her bedt om ordet.

 Referatsak nr. 151 er et forslag fra stortingsrepresentantene
Per Sandberg, Jan Arild Ellingsen og Karin S. Woldseth til tiltak
mot bruk av trusler, vold og kjønnslemlestelser i utsatte
familiemiljøer. Slik
som den offentlige debatt har gått om disse spørsmål,
vil jeg på vegne av vår gruppe fremme forslag
om at dette Dokument nr. 8-forslaget behandles i henhold til § 28c,
altså at det legges ut til gjennomsyn i minst én
dag og føres opp på dagsordenen. Jeg beklager
at jeg ikke har fått tatt dette opp til vurdering
i vår gruppe før Presidentskapet behandlet det.
Det er mitt ansvar. Men min begrunnelse for hvorfor en slik saksbehandling
er bedre enn den som er foreslått av Presidentskapet,
er den offentlige debatten vi nå har, hvor særlig unge
kvinner, nemlig Kadra, Jeanette, Shabana og Nadia, har bedt om raske
tiltak på dette området. De åtte
konkrete tiltakene som det er fremmet forslag om i dette Dokument
nr. 8-forslaget, har vært omdiskutert i den offentlige
debatt, hvor representanter for andre partier også har
tatt til orde for konkrete tiltak. I likhet med det jeg forstår
den svenske riksdagen har gjort, bør også Det
norske storting raskt kunne fatte noen konkrete
vedtak for å komme disse unge jentene i møte
med konkrete, navngitte tiltak, og ikke bare
snakke om å gjøre noe en gang i fremtiden. Derfor
fremmer vi forslag om å behandle dette Dokument nr. 8-forslaget
i henhold til § 28c istedenfor slik som presidenten
foreslår.

 Jeg mener dessverre
at den behandlingsmåten som representanten Hagen nå foreslår, viser
at forslagsstillerne er mindre seriøse enn jeg
hadde forventet.

Jeg oppfatter det slik at Stortinget trenger å behandle denne
saken. Fra SVs side skal vi love at vi skal
behandle forslagene så raskt som overhodet mulig og vurdere hvert
enkelt av dem, fordi vi ser at det er mulighet for å komme
til enighet om en del. Jeg formoder at forslagsstillerne også vil være
tjent med at forslaget får en slik behandling at det er
mulig å få flertall for noe.

Den behandlingsmåten som representanten
Hagen nå foreslår, er et opplegg som gjør
at saken vil bli tapt, og at man ikke får gjort noen
endringer som kan hjelpe de personene som vi nå er opptatt
av. Så jeg vil anbefale at vi følger Presidentskapets
innstilling.

 Før vi går videre,
ber presidenten representantene forholde seg til behandlingsmåten
og prøve å la være å gå inn
i en debatt om selve saken.

 Jeg er i all hovedsak enig i representanten
Andersens vurdering, at dette er et spørsmål av
stor viktighet som trenger komitebehandling. Selvsagt bør
komiteen søke å avgi
en innstilling så raskt som det er mulig, men den bør
få anledning til å vurdere de overveielser som
kommer fram gjennom behandling i komiteen. Jeg tillater meg derfor å støtte
Presidentskapets tilråding.

 Jeg slutter meg til de to siste talerne. Dette
er en alvorlig sak, og den bør få en skikkelig behandling.
Det tror jeg den kan få gjennom en komitebehandling, og
vi kan behandle den så raskt som mulig. Det er opp til
oss selv.

 Eg synest det er særs viktig at Stortinget
får høve til ein debatt om dette spørsmålet.
Men eg ser inga motsetning mellom å ha eit ynske
om ei rask vurdering av dette Dokument nr. 8-forslaget og det å leggja
grundig til rette for at alle gruppene får moglegheit både
til å vurdera det forslaget som er kome frå Framstegspartiet,
og eventuelt òg fremma andre forslag.
Så eg vil gi mi støtte til Karin Andersens og
Presidentskapets forslag.

 For ordens skyld vil eg på vegner
av Kristeleg Folkeparti gi støtte til at Dokument nr. 8-forslaget
blir sendt over til kommunalkomiteen. Det er ingenting som tilseier
at ein ikkje skal få ei rask behandling av saka
der, dersom komiteen vel det. Då får
ein moglegheit til å gå meir inn i saka. Eg gir
støtte til dei tidlegare talarane.

 Det er presidentens oppfatning at
om spørsmålet behandles etter forretningsordenens § 28
tredje ledd bokstav c, behøver ikke
det bety en nedvurdering av selve saken, men at saken
som sådan er av en slik karakter at
den vil være klar til en debatt. Stortinget bestemmer
selv hvor stor og omfattende den debatten skal være.

Spørsmålet i seg selv er ikke
om saken er moden for å kunne kreve en debatt. Spørsmålet
er om saken bør forberedes av en komite før debatten
settes i gang.

Presidenten fastholder Presidentskapets innstilling, men
vil påse at kommunalkomiteen
fastsetter en så rask avgivelsesfrist at det blir mulig
for Stortinget å diskutere et dagsaktuelt tema
på en konstruktiv og god måte.

Presidenten foreslår derfor at det
voteres alternativt mellom forslaget framsatt av Presidentskapet
og forslaget framsatt av representanten Carl I. Hagen til referatsak nr.
151.

Votering:

Ved alternativ votering mellom Presidentskapets forslag
og forslaget fra Carl I. Hagen bifaltes Presidentskapets forslag
med 86 mot 14 stemmer.

(Voteringsutskrift kl. 11.50.40)

Videre ble referert:

7.

(152) 

Forslag fra stortingsrepresentant
Jan Simonsen om å endre valgloven
slik at velgerne får større innflytelse over valg
av personer til Stortinget (Dokument nr. 8:46 (2001-2002))

			Enst.: Sendes kontroll- og konstitusjonskomiteen

8.

(153) 

Forslag fra stortingsrepresentantene Kenneth Svendsen,
Thore A. Nistad, Øystein Hedstrøm og Per Ove Width om å gi
frikort til beboere i nærheten av bompengestasjoner
på paralellveier langs riksveier (Dokument nr. 8:44 (2001-2002))

			Enst.: Legges ut til gjennomsyn for tingets
medlemmer i minst en dag og føres deretter opp på kartet
til behandling, jf. forretningsordenens § 28 tredje
ledd bokstav c.

9.

(154) 

Buskerud Fylkeskommune sender skriv datert 30.
januar 2002 med uttalelse fra fylkesutvalget om vinterstengt eller
brøyting av Rv 50 Hol – Aurland

			Enst.: Vedlegges protokollen.






                    
                    
                    

