 Flere har ikke bedt om ordet til sak nr. 2. 




(Votering, se side 2112)





                    

 Flere har ikke bedt om ordet til sak nr. 4. 

(Votering, se side 2112)





                    

 Flere har ikke bedt om ordet til sak nr. 5.

(Votering, se side 2113)





                    

 Det blir replikkordskifte. 




 At statsråden skal følge opp det Stortinget sier, er jo en selvfølge. Men jeg vil gjerne spørre hva som er statsrådens mening, fordi både Riksrevisjonens rapport og komiteinnstillingen – og dette er også kjent fra mediebildet og fra forhandlinger ellers – peker på problemer som egentlig flere riksrevisjonsrapporter har pekt på. Er statsråden fornøyd med situasjonen? Mener statsråden at den stortingsmeldingen som lå til grunn for personalpolitikken og lønnspolitikken, er vellykket, eller er den mislykket? Man greier åpenbart ikke å holde på kompetent og ettertraktet arbeidskraft. Jeg vil gjerne høre statsrådens mening om det, og eventuelt hva statsråden har satt i gang av tiltak for å nå den målsettingen som det har vært enighet om gjennom mange år. 




Vi har også i staten, fordi vi er inne i et stramt arbeidsmarked, behov for til stadighet å diskutere om vi har en god nok personalpolitikk når det gjelder å beholde kvalifisert personell. I så måte tror jeg vi både i staten, og i offentlig sektor ellers har store utfordringer. 




Det som er noe av problemet med Riksrevisjonens rapport, er at man har definert begrepet turnover ulikt. Hvis jeg skulle kunne svare helt eksakt på det, måtte man på en måte ha foretatt en kartlegging av turnover-begrepet i alle departementene. Men når det er sagt, har jeg lyst til å vise til en del arbeid som har vært gjort den senere tid. Blant annet er vi nylig ferdig med et arbeid som går på fleksibilitet i staten. Det tror jeg blir et viktig grunnlag for en tenkning om et mer fleksibelt arbeidsmarked; man snakker om helt andre arbeidstidsordninger, helt andre måter å tilrettelegge arbeidet på, og der er det foreslått en del tiltak. 




Når det så gjelder selve forhandlingssystemet, hvorvidt man har gått langt nok når det gjelder lokal lønnsdannelse f.eks., og når det gjelder andre forhold knyttet til lønnsdannelse, har jeg lyst til å vise til Stabel-utvalget, som skal være ferdig med sin innstilling innen utgangen av dette året, en innstilling som kanskje vil komme til å danne rammer for hvordan vi ser for oss dette med lønnsforhandlinger og personalpolitikk inn i framtiden. 




 Flere har ikke bedt om ordet til replikk, og flere har heller ikke bedt om ordet i sak nr. 6. 

(Votering, se side 2113)





                    

 Flere har ikke bedt om ordet til sak nr. 7.

(Votering, se side 2113)




Kirsti Kolle Grøndahl gjeninntok her presidentplassen.





                    

