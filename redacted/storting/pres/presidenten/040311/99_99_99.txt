 Representanten Ågot Valle har tatt opp det forslaget hun refererte til.




 Venstre kan vel med rette kalle seg demokratiets mor i Norge, og det er en tradisjon vi ønsker å holde i hevd. Derfor har vi gjennom mange år vært opptatt av demokratiets vilkår, bl.a. gjennom forslag om desentralisering av beslutninger, økt lokaldemokrati for øvrig, økt offentlighet og mer åpenhet i forvaltninga og folkevalgte organer.




Dette er et viktig anliggende for et liberalt parti. Demokratiet kan aldri tas som en selvfølge, og det må være mest mulig gjennomsiktig for å hindre maktmisbruk og maktkonsentrasjon i det skjulte.




I en slik sammenheng er forslaget om en registreringsordning for lobbyvirksomhet på Stortinget et lite, men likevel viktig bidrag, som ett av mange som i sum styrker demokratiet og innsynet i viktige prosesser i folkestyret.




Som det framgår i innstillinga, har Venstre fremmet forslaget før, og jeg garanterer ikke at vi ikke vil fremme det igjen senere ettersom det åpenbart vil bli nedstemt i dag. Vi har kjempet mange kamper for økt offentlighet og åpenhet tidligere, under til dels sterk motstand, men etter hvert med vellykket resultat. Jeg nevner i den forbindelse forbedring av offentlighetsloven, åpne møter i formannskap, åpne komitemøter i kommunene og andre åpenhetsreformer lokalt. Det er også utarbeidet «åpenhetsplakater» både i kommunal og statlig forvaltning som mange i dag benytter seg av.




Jeg er kjempeglad for at SV ble med på forslaget denne gangen. Vi fikk også signaler fra andre partier som var lovende, og som viste at det i hvert fall var vilje til å vurdere slike spørsmål mer positivt enn tidligere. Det gjaldt både partiformann Carl I. Hagen og fire av fem stortingsrepresentanter, ifølge Maktutredningens rapport. Dessverre har det ikke ført til en tilslutning til forslaget.




Påvirkning av beslutninger og lobbyvirksomhet er legitime og nødvendige deler av demokratiet og beslutningsprosessene i samfunnet og på Stortinget. Forslaget er ingen mistenkeliggjøring av det. Men det jo slik at slike ressurser er skjevt fordelt. Makt og innflytelse kan ofte være resultat av ressurser. I stigende grad går Stortinget inn i detaljspørsmål, gjerne på vegne av organiserte interesser, og det kan ha betydelig samfunnsmessig interesse å se hvem som påvirker. I dag er det strenge regler for Regjeringa når det gjelder åpenhet, og det er strenge saksbehandlingsregler om at ulike parter skal høres når de legger fram saker.




Venstre mener at et enkelt lobbyregister heller kan bidra til å avmystifisere mye av den påvirkning som skjer i dag, framfor å gjøre den suspekt. Men både lobbyister og representanter må kunne tåle søkelys på de prosesser som foregår i forkant av viktige beslutninger.




I det hele tatt har jeg vanskelig for å forstå den motstanden som Presidentskapets flertall har i denne saken. Argumentet er bare at man mener at lobbyregister ikke vil være «et egnet virkemiddel for å ivareta de bakenforliggende hensynene». Venstre mener at det må være en åpenbar fordel om media på vegne av offentligheten kan ettergå ulike interessegruppers aktivitet i forbindelse med beslutninger på Stortinget.




I debatten, dog ikke i innstillinga, er det hevdet at det skulle føre til et stort byråkrati å innføre en slik ordning. Det vil det ikke. Venstres gruppe har på egen hånd gjennomført et meget enkelt system for å registrere kontaktmøter og henvendelser, og noe liknende kan gjennomføres for Stortinget uten merarbeid av betydning.




Min medforslagsstiller, Ågot Valle, har i innstillinga gjort rede for flere gode argumenter for å innføre et lobbyregister, og jeg slutter meg fullt ut til hennes merknader.




Omfanget av betalt lobbyvirksomhet øker sterkt, og det er et viktig demokratisk anliggende at denne påvirkningen skjer i full åpenhet. Åpenhet og innsyn er grunnleggende forutsetninger for et velfungerende demokrati og for å hindre at ulikheter i makt får utvikle seg i det skjulte.




Så blir det sagt fra denne talerstolen at et slikt regelverk kan man gå utenom ved å ha møter utenfor Stortinget. Det er i så fall et helt nytt stortingsprinsipp at man ikke vedtar regler fordi man tror at noen kanskje kan omgå dem.




I dag har jo media oppfordret enhver borger av landet til å fotografere enhver handling med sine mobiltelefoner og sende inn, så nå er det stort sett bare i Stortinget man kan ha et møte uten full offentlighet.




Jeg er enig med Valle. Jeg har blitt mye klokere av mange møter jeg har hatt, spesielt med enkeltmennesker, med enkeltskjebner i forhold til de større sakene vi har. Det er ingen av de enkeltmenneskene som noen gang har sagt: nei, jeg vil ikke møte deg hvis du registrerer at vi har hatt et møte. Men det vi ser mer, er at de som er minst interessert i å havne i slike registre, er de med de store pengeinteressene. Det nye lobbygrepet her på Stortinget er at bedrifter og andre med pengeinteresser bruker spørreinstituttet, via MMI og andre, for å finne ut hva vi stortingsrepresentanter mener om ulike saker, for så å legge lobbystrategien ut fra det. Jeg syns at vi stortingspolitikere skal være veldig våkne når det gjelder den nye utviklinga blant de pengesterke lobbyistene.




Jeg beklager derfor at flertallet ikke slutter seg til forslaget. Jeg lover at Venstre skal fortsette å være vaktbikkje for demokratiet. Det jeg ikke har fått klarlagt i denne debatten, og som jeg lurer veldig på, er: Hva er det egentlig man er så redd for?




 Flere har ikke bedt om ordet til sak nr. 1.

(Votering, se side 2218)





                    

 Under debatten har Presidentskapets medlem
Ågot Valle satt frem et forslag. Forslaget lyder:

«Det
utarbeides forslag til en registreringsordning for dem som oppsøker
Stortinget på vegne av seg selv eller andre
for å påvirke Stortinget i saker som er til behandling.»

Det voteres alternativt mellom dette
forslaget og Presidentskapets innstilling.

Presidentskapet hadde innstillet:

Dokument nr. 8:5 (2003-2004) – forslag
fra stortingsrepresentantene Ågot Valle og Trine Skei Grande om
registreringsordning for lobbyvirksomhet i Stortinget – bifalles
ikke.

Votering:

Ved alternativ votering mellom Presidentskapets
innstilling og forslaget fra Presidenskapets medlem Ågot Valle bifaltes
innstillingen med 76 mot 15 stemmer.

(Voteringsutskrift kl. 19.57.18)


                    
                    

 Flere har ikke bedt om ordet til sak nr. 2.

(Votering, se side 2219)





                    

 Representanten Henrik Rød har framsatt det forslaget han refererte til.




Flere har ikke bedt om ordet til sak nr. 4.

(Votering, se side 2219)





                    

 Under debatten har Henrik
Rød satt frem et forslag på vegne av Fremskrittspartiet.

Komiteen hadde innstillet:

Instruks om Riksrevisjonens virksomhet

Fastsatt av Stortinget med hjemmel i lov … om
Riksrevisjonen

Kapittel 1	Ledelse og organisering av arbeidet
i Riksrevisjonen

  1 Riksrevisorkollegiet
(Kollegiet)

Kollegiet er Riksrevisjonens øverste
organ og skal behandle saker av viktighet og prinsipiell betydning.

Alle saker som Riksrevisjonen sender
til Stortinget, skal være behandlet av Kollegiet.
Den enkelte riksrevisor har rett til å la egne
bemerkninger følge de saker som rapporteres til Stortinget.

Kollegiet eller den det bemyndiger
fastsetter nødvendige bestemmelser for Riksrevisjonens
tjenestemenn og arbeidsordningen i virksomheten.

Beslutninger fattet av Kollegiet krever at
minst tre riksrevisorer er enige.

Kollegiets leder skal innkalle de øvrige
riksrevisorene til møter så ofte dette
finnes nødvendig, eller dersom en riksrevisor
ber om det. Kollegiets leder, eller nestleder ved
dennes fravær, leder møtet.

Arbeidsdelingen mellom Kollegiet
og daglig leder kan suppleres med interne retningslinjer
fastsatt av Kollegiet.

Revisjonsråden er fast sekretær
for Kollegiet.

Votering:

Komiteens innstilling bifaltes enstemmig.

Videre var innstillet:

  2 Ledelsen
av Riksrevisjonen

Lederen i Kollegiet har det daglige administrative, økonomiske,
personalmessige og faglige ansvaret for Riksrevisjonen.

Revisjonsråden er etatens øverste
tjenestemann. Revisjonsråden ivaretar de oppgaver i den
daglige ledelse som følger av stillingsinstruks fastsatt
av Kollegiet, og er fast stedfortreder for lederen ved behandling
av og avgjørelser i faglige og administrative spørsmål
som ellers behandles eller avgjøres av lederen.

Revisjonsråden leder Riksrevisjonen
i daglig leders fravær. Nestleder i
Kollegiet trer inn som daglig leder inntil ny leder
eventuelt er valgt dersom lederen ikke lenger
kan ivareta den daglige ledelse på grunn av langvarig sykdom eller
død i valgperioden.

 Her foreligger
det et avvikende forslag, fra Fremskrittspartiet. Forslaget lyder:

«§ 2
skal lyde:

Kollegiet fungerer som styre for Riksrevisjonen
og behandler saker av overordnet karakter når
det gjelder administrasjon
og økonomi. Kollegiets hovedoppgave er å behandle
faglige saker som skal fremlegges for Stortinget. Revisjonsråden
er etatens øverste tjenestemann og er dens daglige
leder i alle spørsmål som
gjelder administrasjon, økonomi og faglige spørsmål.
Kollegiet fastsetter en nærmere stillingsinstruks for stillingen.»

Det voteres alternativt mellom komiteens
innstilling og forslaget fra Fremskrittspartiet.

Votering:

Ved alternativ votering mellom komiteens innstilling og
forslaget fra Fremskrittspartiet bifaltes
komiteens innstilling med 75 mot 15 stemmer.

(Voteringsutskrift kl. 19.58.44)

Videre var innstillet:

Kapittel 2	Regnskapsrevisjon

  3 Revisjonens
innhold

Riksrevisjonen skal ved revisjon av regnskapene
kontrollere om regnskapet gir et riktig bilde av den økonomiske
virksomhet, herunder:

a) 	bekrefte at regnskapene ikke
inneholder vesentlige feil og mangler, og

b) 	kontrollere om de disposisjoner som ligger til grunn for
regnskapet er i samsvar med Stortingets vedtak og forutsetninger
og gjeldende regelverk, og om disposisjonene er akseptable ut fra
normer og standarder for statlig økonomiforvaltning.

  4	Innsending
av regnskap, nødvendig materiale m.m. til Riksrevisjonen

Departementene og de statlige virksomhetene
som Riksrevisjonen har revisjonsansvar for, skal sende Riksrevisjonen
det materiale som antas å være nødvendig
for Riksrevisjonens revisjon og kontroll.

Følgende materiale skal sendes til
Riksrevisjonen så snart som mulig og senest innen
de frister som er fastsatt av Finansdepartementet:

a)	statsregnskapet og øvrige
regnskaper avlagt av virksomhetene,

b)	andre oppgaver som skal avgis i samsvar med
bevilgningsreglementet § 13,

c) forklaringer knyttet til bevilgnings- og kapitalregnskapet,
og

d) gjenpart av alle tildelingsbrev og årsrapporter.

Riksrevisjonen kan selv bestemme
hvilket annet materiale som skal sendes Riksrevisjonen og fastsette
frister for dette.

Kapittel 3 Selskapskontroll

  5 Kontrollens
innhold og omfang

Riksrevisjonen skal gjennom sin kontroll med
forvaltningen av statens interesser i selskaper
m.m. vurdere om statsråden har utøvet sin oppgave
som forvalter av statens interesser i samsvar
med Stortingets vedtak og forutsetninger.

I kontrollen inngår de undersøkelser
m.m. som anses nødvendige for at Riksrevisjonen skal kunne
gi en kvalifisert vurdering av den enkelte statsråds forvaltning
av statens interesser. I heleide selskaper mv.
og heleide datterselskaper til disse kan kontrollen også omfatte
systematiske undersøkelser av selskapets økonomi,
produktivitet, måloppnåelse
og virkninger ut fra Stortingets vedtak og forutsetninger.

Kontrollen etter første
ledd omfatter selskaper hvor staten eier så mange
aksjer at de representerer 50 prosent eller mer av stemmene, eller
hvor staten på grunn av aksjeeie eller ved statlig
kontroll av selskapsinteresser mv. har dominerende innflytelse.
Riksrevisjonen avgjør i det enkelte tilfellet om staten
anses å ha en dominerende innflytelse.

Bestemmelsene i denne instruksen gjelder også for kontroll
med statlig eierskap i selskaper i utlandet så langt dette ikke
strider mot landets lov.

  6 Informasjon
fra hel- og deleide statlige selskaper

I selskaper som i sin helhet eies
av staten skal det, med unntak av faktiske opplysninger knyttet
til regnskapet, ordinært avtales med daglig leder eller
tilsatt som utpekes av denne hvordan Riksrevisjonen kan innhente
informasjon, dokumenter o.a. fra øvrige tilsatte. Når
Riksrevisjonen finner det påkrevd, kan den likevel
kreve opplysninger og oversendelse av dokumenter direkte av enhver
tilsatt.

Når Riksrevisjonen finner det nødvendig
for sin kontroll, kan den gjennom departementet eller
gjennom statlig heleid virksomhet kreve at den som representerer
statlige interesser i generalforsamling i deleid
selskap, skal framsette krav om at generalforsamlingen
pålegger valgt revisor å gi opplysninger innen
rammen av dennes oppgaver.

For selskaper i utlandet med statlig eierskap
vil, om ikke annet er avtalt, kommunikasjon skje gjennom
vedkommende departement eller statlig heleid
norsk virksomhet som forvalter statens interesser.

  7 Statsrådens
rapportering til Riksrevisjonen

Vedkommende statsråd skal senest en
måned etter at generalforsamling, foretaksmøte eller
lignende er avholdt oversende til Riksrevisjonen:

a) 	virksomhetens årsregnskap
og eventuelle konsernregnskap med revisors beretning,

b) 	styrets årsberetning,

c) 	protokoller/referater fra møter i
virksomhetens styrende og kontrollerende organer vedrørende
behandlingen og fastsettelsen av virksomhetens årsoppgjør,
og

d) 	statsrådens beretning om forvaltningen av statens interesser
i den enkelte virksomhet eller det enkelte konsern. Det
gis særskilt beretning for hver virksomhet eller
hvert konsern. Riksrevisjonen kan gi nærmere retningslinjer
for hvilke forhold m.m. beretningen fra statsråden skal
omhandle.

Riksrevisjonen bestemmer i hvilken grad dokumenter som
nevnt i første ledd bokstav a til c innhentes for datterselskaper
og datterselskapers interesser i andre
selskaper når statens interesser i
morselskapet forvaltes av vedkommende departement.

I virksomheter som ikke har organer
som generalforsamling, foretaksmøte eller lignende,
skal vedkommende statsråd sende Riksrevisjonen dokumenter
og beretning som nevnt i første ledd senest en
måned etter at regnskapet for vedkommende virksomhet
er godkjent.

  8 Innsending
av møteprotokoller m.m.

Riksrevisjonen kan kreve å få tilsendt
gjenpart av møteprotokoller og korrespondanse, herunder
rapporter, notater o.a., mellom selskapene og vedkommende
departement.

De selskaper som er heleide
av staten, skal rutinemessig sende Riksrevisjonen fullstendige utskrifter
av møteprotokoller fra møter i samtlige styrende
og kontrollerende organer i virksomheten.

Riksrevisjonen bestemmer i hvilken grad dokumenter som
nevnt i første og annet ledd skal innhentes vedrørende
enkelte datterselskaper og selskaper disse eier når morselskapets
interesser forvaltes av departementet.

Statsråden skal rutinemessig sende
Riksrevisjonen den informasjon vedkommende mottar eller
innhenter som gjelder deleide selskaper statsråden
forvalter statlige interesser i eller
hvor statsråden forvalter statlige interesser
i morselskapet. Det kan avtales med statsråden om denne
informasjonen skal sendes til Riksrevisjonen fra statsråden eller
direkte fra virksomhetene.

Når den finner det nødvendig
for sin kontroll, kan Riksrevisjonen kreve at statsråden
innhenter enhver informasjon statsråden eller
en statlig virksomhet som eier kan kreve tilgang til.
Riksrevisjonen kan innhente fra departementet korrespondanse og
annet mellom departementet og selskapet som staten har
eierandeler i.

Kapittel 4	Forvaltningsrevisjon

  9 Revisjonens
innhold

Riksrevisjonen skal gjennom systematiske undersøkelser
av økonomi, produktivitet, måloppnåelse
og virkninger ut fra Stortingets vedtak og forutsetninger, fremskaffe
relevant informasjon til Stortinget om iverksettelse og virkninger
av offentlige tiltak e.l., herunder om:

a) 	forvaltningen bruker ressurser
til å løse oppgaver som samsvarer med Stortingets
vedtak og forutsetninger,

b)	forvaltningens ressursbruk og virkemidler er effektive i
forhold til de målene som Stortinget har satt på området,

c)	regelverk fastsatt av Stortinget etterleves,

d)	forvaltningens styringsverktøy, virkemidler
og regelverk er effektive og hensiktsmessige for å følge
opp Stortingets vedtak og forutsetninger,

e)	beslutningsgrunnlaget fra regjeringen til Stortinget
er tilstrekkelig, og

f)	forvaltningen gjennomfører vedtatt miljøpolitikk
slik at prinsippet om bærekraftig utvikling og god forvaltning
av naturressursene etterleves.

Forvaltningsrevisjon bør begrenses
til saker av prinsipiell, økonomisk eller stor
samfunnsmessig betydning.

  10	Innsending
av nødvendig materiale til Riksrevisjonen

Ved Riksrevisjonens utførelse av forvaltningsrevisjon gjelder § 4
første og tredje ledd tilsvarende.

Kapittel 5	Riksrevisjonens kontroll med
Norges Bank

  11 Kontrollens
innhold og omfang

Riksrevisjonen fører kontroll med
statsrådens myndighetsutøvelse overfor Norges
Bank, jf. sentralbankloven § 2 fjerde ledd. Riksrevisjonen
fører ikke kontroll med om banken har utøvd
sin virksomhet i samsvar med de økonomisk-politiske retningslinjer
som er fastlagt av statsmyndighetene, jf. sentralbankloven § 2
første ledd.

  12 Innsending
av materiale og innsynsrett

Statsråden skal snarest mulig etter
at Norges Banks årsregnskap og årsberetning er
mottatt i departementet oversende til Riksrevisjonen:

a)	bankens årsregnskap, fastsatt
av representantskapet, med revisjonens beretning,

b)	hovedstyrets årsberetning,

c)	representantskapets uttalelse om hovedstyrets protokoller
og eventuelt om andre forhold vedrørende
banken, og

d)	statsrådens beretning vedrørende departementets
og regjeringens myndighetsutøvelse i saker som gjelder Norges
Bank.

Riksrevisjonen skal fortløpende sendes
kopier av hovedstyrets og representantskapets møteprotokoller.

Riksrevisjonen har rett til å kreve
de opplysninger den finner nødvendig for sin kontroll fra
vedkommende departement, banken og dens revisjon.

Kapittel 6	Riksrevisjonens forhold til offentlighetsloven
og sikkerhetsloven

  13	Allmennhetens
innsynsrett - offentlighetslovens anvendelse på Riksrevisjonen

Med dokumenter i en bestemt sak som
nevnt i lov om Riksrevisjonen § 18, menes korrespondanse
til og fra Riksrevisjonen om samme saksforhold. Dokumenter som foreligger
hos kontrollert virksomhet og som følger som vedlegg i
en sak, eller som innhentes som ledd i Riksrevisjonens
kontroll, er ikke offentlige hos Riksrevisjonen. Det samme
gjelder dokumenter som rutinemessig sendes i kopi til
Riksrevisjonen.

Dokumenter som utveksles mellom Stortinget
og Riksrevisjonen og som gjelder Riksrevisjonens budsjett og
interne administrasjon, kan unntas fra offentlighet.

Dokumenter som utveksles mellom Riksrevisjonens ledelse,
administrasjon og tilsatte,
kan unntas fra offentlighet.

Den som nektes innsyn i en sak i Riksrevisjonen,
kan påklage vedtaket til Riksrevisjonens kollegium. Riksrevisjonens
kollegium avgjør med endelig virkning
om det skal gis innsyn.

Forskrifter gitt med hjemmel i offentlighetsloven § 11 gjelder
tilsvarende for Riksrevisjonen så langt de passer. Riksrevisjonen
kan gi bestemmelser tilsvarende forskrifter som Kongen kan gi etter
offentlighetsloven § 8.

  14	Riksrevisjonens
behandling av sikkerhetsgradert informasjon

Sikkerhetsloven § 9 første
ledd bokstav c og § 10 gjelder ikke for Riksrevisjonen.

Riksrevisjonen er klareringsmyndighet for personell
i Riksrevisjonen og for personell ansatt hos eller engasjert av
leverandør i forbindelse med sikkerhetsgraderte anskaffelser
foretatt av Riksrevisjonen.

Ved utøvelse av forebyggende sikkerhetstjeneste
kan Riksrevisjonen søke bistand fra Nasjonal
sikkerhetsmyndighet.

Kapittel 7	Rapportering til Stortinget og
forvaltningen

  15	Rapportering
om Riksrevisjonens årlige revisjon og kontroll

Riksrevisjonen skal årlig oversende
til Stortinget en rapport som skal inneholde:

a) 	resultatet av revisjonen av foregående års
statsregnskap, underliggende virksomheters regnskaper og regnskap
for administrasjonen
av Svalbard,

b) 	resultatet av kontrollen med forvaltningen foregående år
av statens interesser i selskaper m.m. Riksrevisjonen
skal også rapportere til Stortinget mulige bemerkninger
til statsrådens myndighetsutøvelse overfor Norges
Bank,

c) 	departementenes oppfølging av tidligere saker
som ikke er løst på en tilfredsstillende
måte, og

d) 	andre forhold av betydning for en vurdering
av departementets totale forvaltning.

Riksrevisjonen skal meddele resultatet fra
regnskapsrevisjonen til revidert virksomhet. Det tas i det enkelte tilfellet
stilling til om resultatet også skal meddeles
overordnet departement. Ved avslutningen av årets revisjon skal
Riksrevisjonen sende revidert virksomhet et avsluttende revisjonsbrev
som oppsummerer revisjonen for det aktuelle regnskapsåret.

  16	Rapportering
om gjennomførte forvaltningsrevisjoner

Riksrevisjonen skal rapportere fortløpende
til Stortinget om gjennomførte forvaltningsrevisjoner.

  17 Rapport
om Riksrevisjonens virksomhet

Riksrevisjonen skal hvert år sende
en melding til Stortinget om Riksrevisjonens virksomhet. Meldingen
skal inneholde en generell oversikt over foregående års
aktiviteter og regnskap.

Kapittel 8	Øvrige bestemmelser

  18 Ikraftsetting.
Oppheving av andre instrukser

Denne instruksen trer i kraft 1. juli
2004.

Fra samme tidspunkt oppheves:

1.	Instruks for Statsrevisionen av 30.
januar 1918

2.	Instruks av 27. mai 1977 for Riksrevisjonens kontroll med
forvaltningen av statens interesser i statsbedrifter,
aksjeselskaper og enkelte organer mv. organisert ved særskilt
lov

3.	Instruks av 10. april 1987 for Riksrevisjonens kontroll vedrørende
Norges Bank

4.	Instruks av 10. mars 1992 for Riksrevisjonens kontroll med
forvaltningen av virksomheter organisert etter lov om
statsforetak av 30. august 1991

5.	Midlertidig instruks av 14. juni 2000 om offentlighet for
Riksrevisjon

Instruks av 10. juni 1994 for Riksrevisjonens
kontroll med/revisjon av stiftelser organisert etter
lov om stiftelser m.m. av 23. mai 1980 nr. 11 (stiftelsesloven)
oppheves fra 1. januar 2005.

Votering:

Komiteens innstilling bifaltes enstemmig.


                    
                    

 Neste taler er Martin Engeset. Engeset har hatt ordet to ganger før og får ordet til en kort merknad, begrenset til 1 minutt. – Presidenten blir korrigert her. Jeg leser listen til min forgjenger. Hun må ha tenkt mye på Martin Engeset.




 Det er nok ingen fare for at jeg skal ha behov for å ta ordet flere ganger i denne saken, men ellers så har vi flere saker senere utover dagen.




Jeg bad om ordet fordi den runden som jeg inviterte til i forhold til flertallsmerknadene, var det åpenbart behov for. Jeg synes ikke komiteens leder brakte forvirringen spesielt mye lavere ned enn innstillingens ordlyd åpnet for. Komiteens leder gjorde vel ikke spesielt mye annet enn å lese fra innstillingen på det punktet, og det hadde vi i grunnen lest oss til. Men problemet i forhold til samsvar mellom ressurser og oppgaver er et ganske vanskelig spørsmål. Jeg synes representanten Kosmo i sitt innlegg i hvert fall la mer ord på hva de var på jakt etter i forhold til den merknaden.




Det som var mitt anliggende, var at jeg synes dette temaet, disse ønskene og behovene, er godt ivaretatt med de systemene vi allerede har, og at merknaden kan invitere til misforståelser og uklarhet i forhold til hva som er Stortingets oppdrag til Riksrevisjonen. Det er rimelig klart definert allerede gjennom den definisjonen som vi har gitt av forvaltningsrevisjonen som sådan.




Ellers vil jeg ta opp forslaget fra Høyre og Kristelig Folkeparti, som er tatt inn i innstillingen på side 14, og som lyder:







«Antegnelsene til statsregnskapet for 2002 vedkommende:




Barne- og familiedepartementet, sak 1




Forsvarsdepartementet, sak 1 og 2




blir desidert i samsvar med innstillingen fra Riksrevisjonen.»




 Representanten Martin Engeset har tatt opp det forslaget han refererte til.




Flere har ikke bedt om ordet til sak nr. 5.

(Votering, se side 2222)





                    

 Under debatten har Martin
Engeset satt frem et forslag på vegne av Høyre
og Kristelig Folkeparti, og det er inntatt på side
14 i innstillingen.

Komiteen hadde innstillet:

I

Utdrag fra statsregnskapet for 2002 vedlegges
protokollen.

II

Antegnelsene til statsregnskapet for 2002 vedkommende:

Arbeids- og administrasjonsdepartementet

Barne- og familiedepartementet, sak 2 og 3

Finansdepartementet

Fiskeridepartementet

Forsvarsdepartementet, sak 3

Helsedepartementet

Justis- og politidepartementet

Kommunal- og regionaldepartementet

Kultur- og kirkedepartementet

Landbruksdepartementet

Miljøverndepartementet

Nærings- og handelsdepartementet

Olje- og energidepartementet

Samferdselsdepartementet

Sosialdepartementet

Utdannings- og forskningsdepartementet

Utenriksdepartementet

blir desidert i samsvar med innstillingen fra
Riksrevisjonen.

Votering:

Komiteens innstilling bifaltes enstemmig.

Videre var innstillet:

III

Antegnelsene til statsregnskapet for 2002 vedkommende:

Barne- og familiedepartementet, sak 1

Forsvarsdepartementet, sak 1 og 2

blir desidert «Til observasjon».

 Her foreligger
det et avvikende forslag fra Høyre og Kristelig
Folkeparti. Forslaget lyder:

«Antegnelsene
til statsregnskapet for 2002 vedkommende:

Barne- og familiedepartementet, sak 1

Forsvarsdepartementet, sak 1 og 2

blir desidert i samsvar med innstillingen fra
Riksrevisjonen.»

Det voteres alternativt mellom komiteens
innstilling og forslaget.

Votering:

Ved alternativ votering mellom komiteens innstilling og
forslaget fra Høyre og Kristelig Folkeparti
bifaltes innstillingen med 57 mot 34 stemmer.

(Voteringsutskrift kl. 19.59.43)


                    
                    

 Carl I. Hagen har bedt om ordet til replikk.




 Jeg merket meg at helseministeren viste til at det nå er flere som arbeider med å se på ISF-systemet, og som representerer sykehusene, Legeforeningen og flere. Jeg kunne tenke meg å spørre helseministeren om han vil vurdere om den nye organisasjonen for de private sykehusene, PRISY, også eventuelt kan bli trukket med i det arbeidet.




Når det gjelder alt som har med ISF å gjøre, er det viktig at man får best mulig innspill. Jeg vil derfor spørre helseministeren, som sagt, om han kunne tenke seg å vurdere om ikke også PRISY kunne bli med i det arbeidet, på lik linje med de øvrige.




 Jeg deler representanten Hagens intensjon og ønske om at man har en god dialog mellom offentlige helsemyndigheter og de private leverandører av helsetjenester – i dette tilfellet de private sykehusene, som nå er organisert i en ny organisasjon. Jeg kan opplyse om at vi fra Helsedepartementets side planlegger et møte med den nye organisasjonen innen kort tid, og at vi i den forbindelse også vil drøfte hvordan vi kan samarbeide om utviklingen av ISF-systemet. Myndighetene og de private leverandørene har en klar felles interesse i at dette utvikles på beste måte.




 Flere har ikke bedt om ordet til replikk.




 Jeg merket meg statsråd Frafjord Johnsons orientering om hennes vurdering og hennes og Regjeringens politikk i forhold til de strategiske investeringene.




Statsråden sa i sitt innlegg at hvis man ønsket dette ytterligere klarlagt, kunne man være villig til å komme tilbake til dette i revidert nasjonalbudsjett. For min del må jeg si at i et spørsmål der det er ulik fortolkning av hva som er praksis etter gjeldende instruks, vil det være meget fornuftig gjennom konkret behandling i Stortinget, der også utenrikskomiteen er involvert, å skaffe seg et fundament for den politikken man ønsker å føre i framtiden. Det dreier seg om såpass store midler og såpass høy risiko at jeg tror det vil være fornuftig.




 Flere har ikke bedt om ordet til sak nr. 7.

(Votering, se side 2223)





                    

 Presidenten forstår det slik at representanten Henrik Rød har tatt opp det forslag han refererte til.




 Det er korrekt.




 Kristelig Folkeparti har med interesse merket seg Riksrevisjonens undersøkelse av statens kjøp av persontransporttjenester fra NSB. Det er viktig å sette søkelyset på ressursbruken knyttet til kjøp av ulønnsomme tjenester på alle transportområder. Dette blir ikke mindre viktig når omfanget er så stort som for jernbanen. Hvert år brukes det nesten 1 400 mill. kr til kjøp av persontransporttjenester av NSB over statsbudsjettet. Dette er en omfattende ressursbruk. Derfor er det interessant, når Riksrevisjonen har undersøkt dette nærmere, å se om den togproduksjonen som inngår i tilskuddet til statlige kjøp av persontransporttjenester, gir de tilsiktede resultater, og om Samferdselsdepartementet ut fra Stortingets vedtak og forutsetninger har en betryggende forvaltning av ordningen med statlig kjøp av persontransport fra NSB.




Jeg registrerer at Riksrevisjonen har en del kritiske merknader i sin rapport, og at Samferdselsdepartementet i sitt svar i hovedsak sier seg enig i Riksrevisjonens vurderinger og forslag. Departementet signaliserer at det på flere områder vil ha en gjennomgang av avtaleverket og styringssystemet for å sikre en mer ressursorientert styring av togproduksjonen. Dette er nyttig. Det er en konstruktiv tilnærming til undersøkelsen fra Samferdselsdepartementet, og slik bidrar Riksrevisjonens undersøkelse til økt kvalitet i arbeidet med kjøp av persontransporttjenester av NSB.




Det er svært interessant at Riksrevisjonen setter spørsmålstegn ved om jernbanen har fått svekket sin konkurranseevne gjennom en svak produktivitetsutvikling, redusert persontransportvolum, økte driftsproblemer og redusert kundetilfredshet de siste årene. Det kan, etter min mening, ikke herske tvil om at NSB selv har svekket sin konkurranseevne gjennom måten bedriften har blitt drevet på, og hvordan kundene har blitt behandlet og har opplevd servicetjenestene. La meg nevne et eksempel fra mitt eget fylke, nemlig for Askim stasjon. Askim har status som stasjon. Kompliserte billettbestillinger må i stor grad skje fra denne stasjonen for fylkets vedkommende. Dette er selvfølgelig ikke tilfredsstillende for kundene. Fredrikstad, f.eks., med 70 000 innbyggere, er registrert som stoppested og må bestille kompliserte tjenester fra Askim, dvs. på tvers av fylket. Kundene må bli behandlet på en bedre måte i NSB-systemet dersom de skal få den tjeneste de er ute etter.




Samtidig peker flertallet i innstillingen på at jernbanens konkurranseevne er avhengig av den generelle markedsutvikling og forhold som liberalisering av ekspressbusspolitikken og økt konkurranse i luftfarten. Dette er, som flertallet peker på i innstillingen, til dels resultater av en villet politikk. Den sittende regjering ønsker å se transporttilbudet som en helhet, og da er det ikke først og fremst det enkelte transportmiddel som er i fokus. Dette er også noe av filosofien bak Nasjonal transportplan, nemlig at man skal komme bort fra sektortenkning og legge opp til en samferdselspolitikk der de ulike transportområder utfyller hverandre.




Det er likevel grunn til å spørre seg om ikke NSB selv, som storaktør på bussmarkedet, er med på å sage av den greinen de sitter på. Når NSB gjennom sin bussdrift er i direkte konkurranse med toget på enkelte strekninger, og på andre strekninger setter inn buss for tog, er dette definitivt med på å svekke konkurranseevnen og jernbanens stilling.




Jeg er svært tilfreds med at et bredt flertall i komiteen understreker at togdrift ikke bare bør vurderes ut fra økonomiske kriterier, men også har en samfunnsøkonomisk side. Flertallet slår også fast at jernbanen bør dekke en vesentlig del av persontransporten i Norge. Kristelig Folkeparti gleder seg over denne opplysningen om jernbanen som her kommer til uttrykk.




Transport med jernbane har store samfunnsøkonomiske fordeler, ikke minst miljømessig. Jernbanen bør i langt større grad kunne bidra til å få tungtransport bort fra veiene, og i sentrale strøk kan bedre jernbaneløsning være et viktig tiltak i kampen mot luftforurensning.




 Som medlem i samferdselskomiteen føler eg behov for å seie noko i denne saka. Riksrevisjonen har avdekt mange ting som dei har sett fingeren på. Til dømes var tala for avvik i punktlegheit og innstilling av togreiser, som fleire har vore inne på, svært høge sist på 1990-talet. Det er òg avdekt gap mellom offentleg kjøp og forventa køyrde togkilometer.




NSB var inne i ein vanskeleg periode. Truleg låg nokre av problema òg i grenseland mellom NSB og Jernbaneverket. I tillegg var det problem med nytt togmateriell, som hadde barnesjukdomar. Det var mangel på kvalifisert mannskap, liberalisering av ekspressbussar og auka konkurranse i luftfarten, som fleire har vore inne på. Det er negativ fokusering – fortent, ja – men det resulterte i at passasjerane, og pendlarane for den saks skuld, fann seg nye reisemønster.




For Arbeidarpartiet har det vore eit mål med offentleg kjøp at det fyrst og fremst skulle gje eit godt tilbod om subsidierte billettar for dagpendlarar. Det er her dei aller fleste kronene til offentleg kjøp har gått. Har ein minst to tankar i hovudet på ein gong, burde det framleis vere slik. Presset på vegar, areal, utslepp, luftkvaliteten i byområda – alt dette tilseier at alle burde ynskje fleire reisande over på skjener. Det ligg det god samfunnsøkonomi i.




Eg kan tilrå dagens «Kommunal Rapport», som vi har fått omdelt i hyllene. Tidsskriftet har ein god artikkel om korleis vi må jobbe i lag for å få til eit betre klima. Jernbanen har sine fordelar for godstransport òg over lengre strekningar. Auken i transport av gods er god. Det har skjedd mykje positivt i dei seinare åra.




Etter års nedgang i passasjertal viser tala no auke i transport av passasjerar både på lange og korte strekningar. Det er bra. Likevel finn eg grunn til å seie at offentleg kjøp av togtenester nok er noko vi må leve med. Samanlikna med andre land bruker vi langt mindre enn dei.




I Noreg er om lag 25 pst. av driftsmidlane offentlege kroner. I Sverige, med konkurranse på sporet, er det om lag 50 pst. Det er ingen automatikk i at konkurranse skal gje mindre behov for offentleg kjøp. Dei vi ynskjer skal bli konkurrentar på sporet, er ikkje einsidig togselskap. Holten var i innlegget sitt inne på at han ikkje syntest det var nokon fordel at NSB òg eigde eit busselskap. Nokre av oss meiner at det er ein fordel. Dei konkurrerande selskapa som eventuelt skal kome på norske spor, er transportselskap totalt sett.




Om ein ser einsidig på og fokuserer for mykje på kostnaden utan å ta med dei samfunnsøkonomiske måla, er togdrift dyrt. Moderne togdrift, som fleirtalet på Stortinget meiner skal konkurranseutsetjast på store delar av jernbanenettet, er framtidsretta. Samferdselsdepartementet må berre lage så gode anbodsdokument at kundane får eit godt togtilbod.




Det er òg noko av det Riksrevisjonen avdekkjer i rapporten: departementet sin mangel på oppfølging av Stortinget sin føresetnad om sanksjonering ved svak måloppnåing i høve punktlegheit i avtaleverket.




Likevel kan ein vel seie at togdrifta går rimeleg godt og er på skjener.




 Jeg har også lest Riksrevisjonens rapport med interesse og registrerer at det her er pekt på forbedringspotensial – for å bruke det uttrykket – i forhold til avtalen mellom Samferdselsdepartementet og NSB, som det kan gjøres noe med, og som jeg forutsetter blir fulgt opp av departementet.




Når flere av talerne har vært inne på at det å konkurranseutsette jernbane vil være veien å gå for å løse de problemene som det her er pekt på, og for å øke kundetilfredsheten for jernbanen, mener jeg bestemt at her tar man feil. En viktig årsak til at man har lav tilfredshet og mange forsinkelser – mange tog må stå på rødt signal, mens man forventer at toget skal gå fram – ligger i at NSB kjører på en jernbanetrasé som er fra slutten av 1800-tallet. Altså: Vi har første generasjons jernbane i Norge, en nedslitt og høyst umoderne jernbane. Her ligger hovedproblemet. Her er årsaken til at man har såpass mange driftsproblemer i forhold til NSB.




Man får ikke løst dette problemet før man har rustet opp jernbanenettet i Norge. Det er hovedproblemet her. Og eksemplet – hvis man kan se på eksempler – vil man jo finne når man studerer Flytoget, Gardermobanen. Her har man bygd en moderne dobbeltsporet jernbane. Flytoget er utviklet og bygd opp innenfor NSB-konsernet. Her har man stor kundetilfredshet. Det viser at det er jernbanenettet, infrastrukturen, som er hovedproblemet.




Jeg vil anta at hadde ekspressbussene, som mange steder nå går parallelt med toget, kjørt på et veilegeme som var bygd på slutten av 1800-tallet, hadde ikke kundetilfredsheten vært særlig stor der heller. Derfor er hovedproblemet i forhold til NSB og i forhold til jernbanedrift at vi har en umoderne førstegenerasjons jernbaneinfrastruktur her i landet som er fra slutten av 1800-tallet.




 Statens kjøp av persontransporttjenester fra NSB er et av statens viktigste transportpolitiske virkemidler. Ressursinnsatsen er stor og har vært økende. Jeg er enig i at det ikke er grunn til å være fornøyd med resultatene av jernbaneinnsatsen de siste årene. Togtilbudet – frekvenser, stoppmønster og avgangstider – er også gjenstand for sterkt lokalt og til dels rikspolitisk engasjement. Politiske prinsipputtalelser om å legge større vekt på resultatstyring har derfor i praktisk politikk i mindre grad blitt fulgt opp. Det har tradisjonelt vært en stor grad av tverrpolitisk enighet om dette.




Jeg mener det er svært viktig å ta i bruk mer effektive avtaleformer. Jeg er derfor i all hovedsak enig i Riksrevisjonens vurderinger og forslag, og er svært glad for den støtte stortingsflertallet gir til Regjeringens pågående arbeid med å effektivisere ressursbruken og bedre den politiske styringen over kjøp av persontransporttjenester fra NSB.




Samferdselsdepartementet har satt i gang omfattende prosesser for å utvikle og forbedre avtaleverket for kjøp av togtjenester. Konkurranseutsettingen vil i løpet av de nærmeste årene på en helt grunnleggende måte endre tjenestekjøpet i en mer effektiv og resultatorientert retning. Departementet er imidlertid også i gang med å endre dagens avtaleverk. Incentivkontrakt er innført for intercitystrekningene. Slike kontrakter vil bli gradvis innført på flere områder. I kjøpsavtalen for 2005 er det lagt opp til en friere produksjonstilpasning enn det rammeavtalen legger opp til, og en mer målbevisst resultatrapportering. Jeg har i denne sammenheng merket meg at flertallet mener at NSB må gis større frihet til å tilpasse togtilbudet med hensyn til frekvenser og stoppmønster.




Jeg er glad for at et stort flertall legger vekt på de samfunnsøkonomiske sidene, herunder de miljømessige gevinstene ved å gi et godt togtilbud.




Jeg har igjen merket meg at noen ikke er opptatt av god samfunnsøkonomi i utformingen av transportpolitikken.




Som flertallet påpeker, er det imidlertid viktig å forstå at den generelle utviklingen i persontransportmarkedet, som bl.a. innebærer økt konkurranse for toget, er resultat av en villet politikk, der hensynet til et samlet sett best mulig transporttilbud for trafikantene står i sentrum. Men et effektivt transportsystem krever politisk styring. Dette er det bred politisk oppslutning om, med ett unntak, som markerer et ytterliggående markedsliberalistisk alternativ.




Arbeiderpartiet stiller seg undrende til opplysningene om at kravet i avtaleverket for offentlig kjøp av togtjenester i så stor grad er knyttet opp mot aktivitet og ikke mot resultatene av togdriften. Jeg vil da minne om at Stortinget er godt orientert om det eksisterende avtaleverket og at Stortinget har medvirket til nettopp den styringspraksis som har utviklet seg.




Komiteen er kritisk til at departementet ikke har fulgt opp Stortingets forutsetninger om å sanksjonere ved svak måloppnåelse i forhold til punktlighetsnormen i avtaleverket. Jeg tar dette til etterretning og viser bl.a. til at det nå arbeides med sikte på å ta punktlighet inn i incentivkontraktene og avtalene i det nye konkurranseregimet. Jeg er svært opptatt av at sikkerheten blir godt ivaretatt nettopp i denne sammenheng. Til orientering kan jeg opplyse at punktligheten generelt sett ble vesentlig forbedret i 2003.




Riksrevisjonen og komiteen setter et sterkt fokus på produktivitetsutviklingen. Jeg er enig i at dette er viktig. Departementet vil så raskt som mulig etablere gode indikatorer for å måle produktivitetsutviklingen og følge utviklingen nøye. Jeg håper og regner med at det konkurranseutsettingsprogrammet som Regjeringen vil videreutvikle i Nasjonal transportplan 2006–2015, vil gi sterke incentiver til forbedret produktivitet.




Jeg mener Riksrevisjonens rapport og Stortingets behandling av denne passer godt inn i Regjeringens arbeid for å effektivisere ressursbruken og bedre nettopp den politiske styringen over statens kjøp av togtransporttjenester. I løpet av få år vil hele avtaleverket bli lagt om i en slik retning. Jeg vil gi dette arbeidet høy prioritet.




Inge Lønning hadde her gjeninntatt presidentplassen.




 Flere har ikke bedt om ordet til sak nr. 8.

(Votering, se side 2224)





                    

 Under debatten har Henrik
Rød satt frem et forslag på vegne av Fremskrittspartiet.
Det vil bli votert først over dette forslaget, som lyder:

«Stortinget
ber Regjeringen utrede og vurdere en vesentlig økning av
togstrekninger som legges ut på anbud og en overgang fra
rammeavtale med bare et selskap, NSB, til et system med
likebehandling av ulike transportkonsern som vil tilby sine
tjenester på vei, luft, sjø og jernbanelinjer.»

Voteringstavlene viste at det
var avgitt 68 stemmer mot og 22 for forslaget fra Fremskrittspartiet.

(Voteringsutskrift kl. 20.01.02)

  

(fra salen):

 President! Jeg stemte feil.

 Det ser ut til at mange har stemt
feil. Vi tar da voteringen på nytt.

Votering:

Forslaget fra Fremskrittspartiet
ble med 76 mot 15 stemmer ikke bifalt.

(Voteringsutskrift kl. 20.01.55)

Komiteen hadde innstillet:

Dokument nr. 3:4 (2003-2004) – Riksrevisjonens
undersøkelse av statlig kjøp av persontransporttjenester
fra NSB – vedlegges protokollen.

Votering:

Komiteens innstilling bifaltes enstemmig.


                    
                    

 Flere har ikke bedt om ordet til sak nr. 9.

(Votering, se side 2224)





                    

 Behandlingen av sak nr. 13 er dermed avsluttet.





                    
                    
                    

