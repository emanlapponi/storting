 Ærede medrepresentanter!


Tidligere stortingsrepresentant Aksel Fossen er død. Han ble nesten 90 år.


Den opprinnelige rogalendingen representerte Hordaland og Arbeiderpartiet på Stortinget i fire perioder – fra 1969 til 1985. Etter sin første periode i den tidligere administrasjonskomiteen satt Fossen i komiteer som hadde ansvar for industri og energi.


Man kalte ham gjerne «kraftsosialisten» fra Odda, noe han ikke hadde noe imot. Utbyggingen av vannkraft var til velsignelse for mange lokalsamfunn etter krigen. Aksel Fossen var først og fremst industribygger, og det er ikke få merkesteiner han har etterlatt seg.


Selv omtalte han seg som platearbeider, etter de mange årene han arbeidet på industribedriften «Zinken» i Odda. Det var også der han stiftet Odda-avdelingen av Arbeidernes Opplysningsforbund, som han ledet i 10 år.


Aksel Fossen var med i formannskapet og var i mange år varaordfører i Odda kommunestyre. Han var helt sentral under etableringen av Statoil og satt i flere år som nestformann i styret for selskapet.


Aksel Fossen sloss for å modernisere og redde aluminiumsverket i Tyssedal. Den kampen tapte han. Men han ble en av ildsjelene bak ilmenittsmelteverket som stod ferdig i 1983, og som i dag har 200 trygge arbeidsplasser.


Som politiker vil han alltid bli husket som en glødende forkjemper for industri, arbeidsplasser og lokalsamfunn.


Aksel Fossen har også kjempet på andre arenaer. Under krigen, fra 1940 til 1946, tjenestegjorde han bl.a. som kanonskytter i handelsflåten og deltok i kampene i Europa og mot Japan i Stillehavet. For denne innsatsen fikk Aksel Fossen fire britiske og tre norske medaljer.


I hele sin stortingsperiode var Aksel Fossen også engasjert i internasjonal politikk. Han var bl.a. delegert til Europarådet i 10 år med menneskerettighetsspørsmål som hovedarbeidsfelt, og han var delegat til FNs generalforsamling. I 1996 ble Aksel Fossen æresmedlem i Arbeiderpartiet.


En lang arbeidsdag er over, og Stortinget takker for innsatsen.


Vi lyser fred over Aksel Fossens minne.


Representantene påhørte stående presidentens minnetale.


 Det foreligger to permisjonssøknader:


fra representanten Arve 

Kambe

 om omsorgspermisjon i forbindelse med fødsel i tiden fra og med 22. oktober til og med 4. november


fra Arbeiderpartiets stortingsgruppe om permisjon for representanten Sonja 

Mandt-Bartholsen

 i tiden fra og med 2. november til og med 13. november for å delta i De forente nasjoners 64. ordinære generalforsamling, andre del, i New York


Etter forslag fra presidenten ble enstemmig besluttet:


Søknadene behandles straks og innvilges.


Vararepresentantene, for Rogaland fylke Tina 

Bru

 og for Vestfold fylke Heidi 

Ørnlo

, innkalles for å møte i permisjonstiden.


 Tina Bru er til stede og vil ta sete.


Representanten Borghild Tenden vil framsette et representantforslag.


 Jeg har den glede å overlevere et representantforslag fra representanten Trine Skei Grande og meg selv om å tydeliggjøre den akademiske frihet for forskere ved institusjoner som ikke omfattes av universitets- og høyskoleloven.


 Representanten Anders Anundsen vil framsette et representantforslag.


 Jeg har gleden av på vegne av representanten Bente Thorsen og meg selv å fremsette forslag om å be Regjeringen om å ikke anke, eventuelt trekke anke i sak mellom staten og KA Kirkelig arbeidsgiver- og interesseorganisasjon.


 Representanten Dagrun Eriksen vil framsette et representantforslag.


 Jeg har den ære å presentere et representantforslag fra representantene Knut Arild Hareide, Geir Jørgen Bekkevold, Øyvind Håbrekke og undertegnede om forsterket innsats i kampen mot mobbing i skolen.


 Representanten Laila Dåvøy vil framsette to representantforslag.


 Jeg har gleden av å framsette to representantforslag. Det ene er fra stortingsrepresentantene Line Henriette Hjemdal, Kjell Ingolf Ropstad og meg selv om tiltak for barn som har nedsatt funksjonsevne og deres familier.


Det andre representantforslaget er fra stortingsrepresentantene Dagfinn Høybråten, Hans Olav Syversen og meg selv om plan for livshjelp.


 Representanten Bent Høie vil framsette et representantforslag.


 Jeg har den glede å framsette representantforslag på vegne av Erna Solberg, Sonja Irene Sjøli, Ingjerd Schou og undertegnede om forslag om endring i lov om spesialisthelsetjeneste m.m. for å gjøre det mulig å godkjenne institusjoner som gir tverrfaglig spesialisert behandling som sykehus og dermed omfattes av retten til fritt sykehusvalg.


 De framlagte forslag vil bli behandlet på reglementsmessig måte.






                    
                    
                    

 Saken som her ligger til behandling, har ikke ligget ute i den reglementsbestemte tid, dvs. 48 timer. 




Med hjemmel i forretningsordenens § 32 vil presidenten foreslå at Stortinget likevel behandler denne saken nå. – Ingen innvendinger er kommet mot presidentens forslag og det anses vedtatt. 




Ingen har bedt om ordet. 

(Votering, se side 170)





                    

 Ingen har bedt om ordet. 

(Votering, se side 186)





                    

 Ingen har bedt om ordet.


(Votering, se side 186)





                    

 Ingen har bedt om ordet. 

(Votering, se side 187)





                    

 Ingen har bedt om ordet. 

(Votering, se side 187)





                    

 Ingen har bedt om ordet. 

(Votering, se side 187)





                    

 Ingen har bedt om ordet.


(Votering, se side 187)






                    

 Ingen har bedt om ordet. 

(Votering, se side 188)





                    

 Ingen har bedt om ordet. 

(Votering, se side 188) 





                    

 Det foreligger ikke noe referat. 




Dermed er dagens kart ferdigbehandlet. 





                    
                    
                    

 Stortinget skal nå votere i sakene nr. 1–9 på dagens kart. 





                
                
                

Voteringen i en sak finnes i slutten av referatet for hver enkelt sak.


            


            

