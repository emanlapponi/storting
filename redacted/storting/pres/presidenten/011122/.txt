 Det var med sorg og vemod vi mottok budskapet
om at tidligere stortingsrepresentant
Engly Lie fra Vennesla er død, 82 år gammel.

Lie representerte Arbeiderpartiet
for Vest-Agder i tolv år, i perioden fra 1973 til 1985.

Lie ble født i Vennesla, hvor han
vokste opp. Som 18-åring begynte han i tømrerlære,
et yrke som førte ham over til å bli
oppmåler tidlig på 1950-tallet.

Han markerte seg tidlig som en dyktig talsmann
for Arbeiderpartiet, og fikk etter hvert en rekke tillitsverv både
i fylkespartiet, i fagbevegelsen og etter hvert også i rikspolitikken.

Allerede i 1945 fikk han sitt første
kommunalpolitiske komiteverv, og i 1952 ble han valgt inn i kommunestyret i
Vennesla, der han var medlem fram til 1973, de siste 14 årene
som Venneslas ordfører.

Han var også medlem av fylkestinget
i 14 år fra 1960, og alt lokalpolitisk arbeid ble kombinert
med det å være yrkesaktiv.

I sine tre perioder som representant
her på Stortinget var Lie etter eget ønske
medlem av samferdselskomiteen, og det var spesielt luftfartsspørsmål
han arbeidet med. Han var sentral under planleggingen
av den nye hovedflyplassen. Men også samferdselsspørsmål
i de to Agder-fylkene hadde hans oppmerksomhet, og han var bl.a.
en varm talsmann for at mer av godstrafikken måtte flyttes fra
vei til jernbane og båt. Lie fulgte også personlig
opp de vedtak som ble fattet, med stadige bilturer omkring i de
to Agder-fylkene for å følge byggingen av nye
veiparseller.

Også i pensjonisttilværelsen
engasjerte Lie seg, både i Arbeiderpartiet
og i pensjonistforeningen i Vennesla. «Det er viktig å være
aktiv og ha en skikkelig hobby», var mottoet hans.

Engly Lie var ikke en person som
var kjent for å skape stor oppmerksomhet rundt sin egen
person. De som lærte Lie å kjenne, karakteriserte
ham som det gode mennesket fra Vennesla som alltid var
langt mer opptatt av andre enn av seg selv.

Han var kunnskapsrik og arbeidet grundig med
saker innenfor sitt område, både
nasjonalt og lokalt. Han var kjent for sitt svært gode
humør og sine gode samarbeidsevner.
Han var raus med seg selv, åpen og omgjengelig og svært
gjestfri.

Det er i dyp respekt vi lyser fred over Engly
Lies minne.

Representantene påhørte stående
presidentens minnetale.

 Det kan fra tid til annen være
vanskelig å huske å slå av
mobiltelefonen En mobiltelefon hadde ringt under minnetalen. før
man går inn i salen. Presidenten vil bare understreke
at det kan være lurt å gjøre
det til rutine at vi legger den fra oss før vi går
inn, så slipper vi å risikere at den ringer i
salen.

Fra representanten May-Helen Molvær 

Grimstad

 foreligger
søknad om sykepermisjon fra og med 22. november
og inntil videre.

Etter forslag fra presidenten ble
enstemmig besluttet:

1.	Søknaden behandles straks
og innvilges.

2.	Vararepresentanten, Rigmor Andersen 

Eide,

 innkalles
for å møte i permisjonstiden.

 Rigmor Andersen Eide er
til stede og vil ta sete.

Representanten Magnhild Meltveit
Kleppa vil framsette et privat forslag.

  Eg vil på vegner av representantane
Jorunn Ringstad, Inger S. Enger og meg sjølv fremja forslag
om ein gjennomgang av lovgivinga om konsesjonskraft.

 Representanten Asmund Kristoffersen vil
framsette et privat forslag.

  Jeg skal på vegne av representantene
Bjarne Håkon Hanssen, Olav Gunnar Ballo, Ola D. Gløtvold
og meg selv få fremme forslag om sluttoppgjør mellom
staten og fylkeskommunene som følge av statens overtakelse
av sykehusene m.m.

 Forslagene vil bli behandlet på reglementsmessig
måte.





                    
                    
                    

 Da er vi klare til votering.





                
                
                

Voteringen i en sak finnes i slutten av referatet for hver enkelt sak.


            


            

