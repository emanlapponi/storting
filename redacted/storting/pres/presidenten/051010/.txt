 Den vanlige fremgangsmåten ved Stortingets konstituering er at etter at fullmaktene er godkjent, foretas valg av presidenter og sekretærer. Fungerende president refererer forretningsordenens § 4, femte og sjette ledd, som lyder slik:







«Ved det første valg i valgperioden av presidenter og visepresidenter foregår avstemningene ved sedler uten underskrift. Ved senere valg i samme valgperiode gjelder reglene i § 44 første ledd bokstav d første og annet punktum.




Ved valg av presidenter og sekretærer kreves vanlig flertall, dvs. over halvparten av de avgitte stemmer. Oppnår ingen av kandidatene slikt flertall ved første valg eller ved fritt omvalg, foretas bundet omvalg mellom de to kandidater som har fått det største stemmetall (jf. § 45 pkt. b).»




Det skal først velges president og visepresident i Stortinget. Disse to valg foregår altså ved skriftlig votering. Det foregår ved at representantene skriver ett navn på de utlagte stemmesedlene og går frem og legger disse i de to stemmeurnene som er plassert foran presidentens bord.




Fungerende president ber om forslag på Stortingets 

president

.




 Jeg tillater meg å foreslå Thorbjørn 

Jagland

.




 Thorbjørn Jagland er foreslått valgt til Stortingets president. – Fungerende president registrerer ingen andre forslag, og det vil da bli foretatt skriftlig avstemning etter den prosedyre som nettopp ble referert.




Valget hadde dette resultat:




Det ble avgitt totalt 162 stemmer.




Til Stortingets 

president

 ble valgt Thorbjørn 

Jagland

 med 161 stemmer. 1 stemmeseddel var blank.




 Presidenten ber så om forslag på Stortingets 

visepresident

.




Jeg har gleden av å foreslå Carl I. 

Hagen

.




 Carl I. Hagen er foreslått valgt til Stortingets visepresident. Andre forslag foreligger ikke.




Det foretas skriftlig avstemning.




Valget hadde dette resultat:




Det ble avgitt totalt 158 stemmer.




Til Stortingets 

visepresident

 ble valgt Carl I. Hagen med 132 stemmer. 25 stemmesedler var blanke, og det ble avgitt 1 stemme på en ikke foreslått kandidat.




 Det skal så velges sekretær og visesekretær samt første og andre varapresident og varasekretær i Stortinget.




Dersom det fremsettes bare ett forslag ved hvert av disse valgene, vil presidenten foreslå at avstemningen foregår på vanlig måte, dvs. ikke skriftlig. Fremsettes det derimot flere forslag, vil det måtte benyttes skriftlig votering.




Presidenten ber om forslag til 

sekretær

.




 Jeg tillater meg å foreslå Signe 

Øye

.




 Signe Øye er foreslått som sekretær. Andre forslag er ikke fremkommet.




Det voteres på vanlig måte.

Votering:

Forslaget fra Karl Eirik Schjøtt-Pedersen ble enstemmig bifalt.




 Presidenten ber så om forslag til 

visesekretær

.




 Jeg tillater meg å foreslå Karin S. 

Woldseth

.




 Karin S. Woldseth er foreslått som visesekretær. Andre forslag er ikke fremkommet.




Det voteres på vanlig måte.

Votering:

Forslaget fra Siv Jensen ble enstemmig bifalt.




 Det skal så velges første og andre varapresident i Stortinget. Presidenten ber først om forslag til 

første varapresident

.




 Jeg tillater meg å foreslå Eirin 

Faldet

.




 Eirin Faldet er foreslått som første varapresident i Stortinget. Andre forslag foreligger ikke.




Det voteres på vanlig måte.

Votering:

Forslaget fra Karl Eirik Schjøtt-Pedersen ble enstemmig bifalt.




 Det skal så velges 

andre varapresident

. Presidenten ber om forslag.




 Jeg tillater meg å foreslå Lodve 

Solholm

.




 Lodve Solholm er foreslått som andre varapresident. Andre forslag foreligger ikke.




Det voteres på vanlig måte.

Votering:

Forslaget fra Siv Jensen ble enstemmig bifalt.




 Det skal så til slutt velges 

varasekretær.

 Presidenten ber om forslag.




Jeg tillater meg å foreslå Kari Lise 

Holmberg.




 Kari Lise Holmberg er foreslått som varasekretær. Andre forslag foreligger ikke.




Det voteres på vanlig måte.

Votering:

Forslaget fra Jan Tore Sanner ble enstemmig bifalt.





                    
                    
                    

 På representantenes plasser er det utlagt et forslag til medlemmer av Lagtinget som er utarbeidet på grunnlag av forslag fra stortingsgruppene.




Det voteres.




Til medlemmer av Lagtinget var foreslått:




Jorodd Asphjell (A)




Magnar Lund Bergo (SV)




Vidar Bjørnstad (A)




Per Roar Bredvold (FrP)




Hårek Elvenes (H)




Sigrun Eng (A)




Inger S. Enger (Sp)




May-Helen Molvær Grimstad (KrF)




Gunnar Gundersen (H)




Øyvind Halleraker (H)




Line Henriette Holten Hjemdal (KrF)




Kari Lise Holmberg (H)




Bård Hoksrud (FrP)




Bjørn Jacobsen (SV)




Thorbjørn Jagland (A)




Irene Johansen (A)




Espen Johnsen (A)




Kari Kjønaas Kjos (FrP)




Tove Karoline Knutsen (A)




Leif Helge Kongshaug (V)




Gerd Janne Kristoffersen (A)




Hallgeir H. Langeland (SV)




Anne Margrethe Larsen (V)




Jon Lilletun (KrF)




Hilde Magnusson Lydvo (A)




Inge Lønning (H)




Sonja Mandt-Bartholsen (A)




Marianne Marthinsen (A)




Ola Borten Moe (Sp)




Thore A. Nistad (Frp)




Eva M. Nielsen (A)




Rolf Reikvam (SV)




Jørund Henning Rytman (FrP)




Alf Ivar Samuelsen (Sp)




Åse M. Schmidt (FrP)




Lodve Solholm (FrP)




Tor-Arne Strøm (A)




Eirin Kristin Sund (A)




Øyvind Vaksdal (FrP)




Finn Martin Vallersnes (H)




Per Ove Width (FrP)




Terje Aasland (A)





                    

  Tre av de representantene som nå er valgt
til medlemmer av Lagtinget, er for tiden permittert fra Stortinget.
Det er representantene Leif Helge 

Kongshaug

,
Hilde Magnusson 

Lydvo

 og Marianne 

Marthinsen

. Presidenten foreslår
at vararepresentantene, Gunn Berit 

Gjerde

,
Dag Ole 

Teigen

 og Truls 

Wickholm

,
innvelges i Lagtinget for den tiden representantene Leif Helge Kongshaug,
Hilde Magnusson Lydvo og Marianne Marthinsen har permisjon. – Det
anses vedtatt.

Presidenten foreslår at Stortinget
nå avbryter sine forhandlinger for at Lagtinget
og Odelstinget kan tre sammen og velge presidenter
og sekretærer. – Det anses vedtatt.

Stortinget fortsetter sine
forhandlinger etter at Lagtinget og Odelstinget
har konstituert seg.


                    
                    

 Presidenten vil minne om at representantene
til Lagtinget blir valgt inn i nummerrekkefølge.

Presidenten vil derfor nå foreta loddtrekning.





                
                
                

Voteringen i en sak finnes i slutten av referatet for hver enkelt sak.


            


            

 Norges 150. storting erklæres herved lovlig
konstituert.

Presidenten foreslår at underretning
om dette sendes Hans Majestet Kongen gjennom Regjeringens sjef,
for at denne kan innhente Kongens bestemmelse
om tiden for Stortingets åpning. – Det anses vedtatt.

Tidspunktet vil senere bli kunngjort.

Presidenten ber om bemyndigelse til, etter
at Stortinget er erklært åpnet, og etter
at trontalen og beretningen om rikets tilstand er overlevert, å utbringe
det sedvanlige ønske for Kongen og fedrelandet. – Denne
bemyndigelse anses for gitt.

Presidenten ber om Stortingets bemyndigelse
til å oppnevne en deputasjon på syv representanter
til å motta Hans Majestet Kongen ved Stortingets åpning. – Denne bemyndigelse
anses for gitt.

Som deputasjon oppnevnes representantene Magnhild Meltveit
Kleppa, leder, Kjell Arvid Svendsen, Reidar Sandal, Liv
Signe Navarsete, Åge Starheim, Ingrid Heggø og
Gunvald Ludvigsen.

Presidenten ber videre om Stortingets bemyndigelse for
Presidentskapet til etter alminnelig praksis å utføre forskjellige
forretninger som tilligger Presidentskapet.     – Denne
bemyndigelse anses også for gitt.





                    
                    
                    

 Det er omdelt på representantenes plasser i salen en fortegnelse over de foreslåtte medlemmer og varamedlemmer til valgkomiteen, og presidenten ber representantene om å benytte denne fortegnelse som stemmeseddel. Stemmesedlene vil etter vanlig praksis bli opptalt etter møtet, og resultatet av valget blir referert i et senere stortingsmøte.




Stortinget gikk så til votering.




 I anledning av Stortingets høytidelige åpning har Oslo biskop innbudt Stortingets representanter til gudstjeneste i Oslo Domkirke i dag, mandag 10. oktober kl. 17.00. Gudstjenesten vil bli holdt av biskop Ole Christian Kvarme og domprost Olav Dag Hauge.




Presidenten vil gjøre oppmerksom på at tidspunktet for budsjettets framleggelse i Stortinget er fredag 14. oktober kl. 10.




Til slutt, før presidenten spør om noen ønsker ordet før møtet heves, vil presidenten på vegne av Presidentskapet takke for tilliten og si at vi skal gjøre hva vi kan for at Stortingets arbeid skal gå best mulig, til beste for Stortinget og for landet. Vi har stor respekt for alle representanter som er innvalgt – og ikke minst for de partigruppene som er her, og som utgjør kjernen i vårt demokrati.




Det er ikke et ekstravagant påfunn at Presidentskapet nå innbyr til kaffe og kaker ute i vandrehallen. Det er nemlig helt vanlig. (Munterhet i salen)





                    
                    
                    

