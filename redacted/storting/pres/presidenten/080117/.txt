 Representanten Berit 

Brørby

, som har vært permittert, har igjen tatt sete.




Fra Fremskrittspartiets stortingsgruppe foreligger søknad om omsorgspermisjon for representanten Ulf Erik Knudsen i tiden fra og med 17. januar til og med 31. januar.




Etter forslag fra presidenten ble enstemmig besluttet:










Søknaden behandles straks og innvilges.







Vararepresentanten, Knut 

Gjerde

, innkalles for å møte i permisjonstiden.




 Knut Gjerde er til stede og vil ta sete.




Valg av settepresident




 Presidenten vil foreslå at det velges to settepresidenter for Stortingets møte i dag - og anser det som vedtatt.




Presidenten vil foreslå Solveig Horne og Hans Frode Kielland Asmyhr.




- Andre forslag foreligger ikke, og Solveig Horne og Hans Frode Kielland Asmyhr anses enstemmig valgt som settepresidenter for dagens møte.




Representanten Hans Olav Syversen vil fremsette et representantforslag.




 På vegne av representantene Line Henriette Holten Hjemdal, Jan Sahl og meg selv vil jeg fremme forslag om lavere årsavgift og støtteordning for ettermontering av partikkelfiltre på dieseldrevne kjøretøy.




 Representanten Bård Hoksrud vil fremsette et representantforslag.




 På vegne av representantene Per Sandberg, Arne Sortevik, Åge Starheim og meg selv vil jeg fremsette et representantforslag om dispensasjon for personer over 70 år til å kjøre persontransport mot vederlag.




 Forslagene vil bli behandlet på reglementsmessig måte.





                    
                    
                    

 Etter ønske fra familie- og kulturkomiteen vil presidenten foreslå at taletiden begrenses til 40 minutter og fordeles med inntil 5 minutter til hvert parti og inntil 5 minutter til statsråden.




Videre vil presidenten foreslå at det gis anledning til replikkordskifte innenfor den fordelte taletid på inntil fem replikker etter innlegget fra statsråden.




Videre blir det foreslått at de som måtte tegne seg på talerlisten utover den fordelte taletid, får en taletid på inntil 3 minutter.




- Det anses vedtatt.




 (ordfører for saken): Vi behandler i dag Dokument nr. 8:98 for 2006-2007 om utredning og innføring av internettbasert tjenesteportal til bruk ved kjøp av plasser i barnevernstiltak.




Komiteen er delt i sitt syn på en tjenesteportal, men hele komiteen understreker viktigheten av at alle barn som underlegges barnevernets omsorg, har krav på gode tiltak tilpasset de behov det enkelte barn har. Barnevernet skal gi tilbud om tiltak som i størst mulig grad er basert på kunnskap og forskning. Dette legges det også vekt på både fra departementets og Bufdirs side. Det er et høyt prioritert mål å utvikle og implementere kunnskapsbaserte metoder i barnevernet.




Forslagsstillerne foreslår en utredning om utforming og innføring av en internettbasert tjenesteportal til bruk ved kjøp av plasser i barnevernstiltak. De viser til den danske tilbudsportalen som gir en oversikt over ulike tilbud innenfor sosial sektor.




Som saksordfører vil jeg påpeke at de oppgaver som den statlige barnevernstjenesten ivaretar i Norge, blir i Danmark utført av kommunene. Dette kan føre til et større behov for oversikt over institusjonene i Danmark siden det er mange beslutningstakere. Bufetat har i dag tilgjengelig informasjon om alle godkjente private institusjoner på sitt nettsted. På bakgrunn av at barnevernet er organisert som det er i Norge, mener Arbeiderpartiet, Sosialistisk Venstreparti og Senterpartiet at en internettportal vil være av begrenset verdi for beslutningstakerne. Vi vil understreke at det er viktig med større åpenhet rundt barnevernet, og det vil i den sammenheng være viktig å vurdere å bygge ut informasjonen på Bufetats nettsider til også å gjelde offentlige institusjoner.




Medlemmene fra Arbeiderpartiet, Sosialistisk Venstreparti og Senterpartiet i komiteen vil understreke at ideelle organisasjoners institusjoner skal prioriteres framfor kommersielle aktører ved kjøp av barnevernstiltak. Det er viktig å ivareta de ideelle organisasjonenes samfunnsengasjement, og det må legges til rette for et godt og forpliktende samarbeid mellom det statlige barnevernet og de ideelle organisasjonene. Den danske tilbudsportalen bygger på et stykkprissystem som etter disse medlemmers syn gir institusjoner og tiltak lite forutsigbarhet og dårlige rammevilkår. Det er i tillegg uaktuelt for Regjeringa å konkurranseutsette offentlige institusjoner.




Medlemmene fra Arbeiderpartiet, Sosialistisk Venstreparti og Senterpartiet foreslår derfor at dette forslaget vedlegges protokollen.




 I den løpende debatten vi har hatt om barnevernet, har det slått meg hvor vanskelig det er å verifisere mange av de påstandene vi får fremsatt - det kan være fra involverte parter eller i og for seg også som i dagens Aftenposten, der statsråden hevder at staten tar ansvaret for de tyngste brukerne.




Åpenhet er en nødvendig forutsetning for god politisk debatt og fornuftig utøvelse av makt. Også i dette perspektiv er informasjonsflyten omkring barnevernet til ettertanke. Men åpenhet og tilgjengelighet er først og fremst viktig fordi det gir bedre muligheter til et godt barnevern. Treg informasjonsflyt hemmer arbeidet med å finne de best tilpassede tilbudene for barna. Manglende muligheter til å sammenligne offentlige og private aktører gir dårligere og mindre relevant oversikt og svakere grunnlag for å finne frem til de best mulige tilbudene til en riktig pris. Høyre har derfor fremmet dette forslaget, som vi også får støtte for fra de andre opposisjonspartiene, der vi foreslår å innføre en god, informativ, tilgjengelig og oppdatert elektronisk tilbudsportal, hvor alle som måtte ha interesse av det, gis muligheten til å få innsyn i barnevernets ulike tilbud - kvaliteten på tilbudet og oversikt over de aktører som opererer i dette markedet.




Portaler med informasjonsbaser om velferdstilbud er godt innarbeidet i våre naboland. I Sverige har man startet med sykehjemmene, i Danmark har man innført en portal som omfatter et enda bredere spekter av velferdstilbud. Her kan man foruten tilbud i barnevernet finne alt om tilbud til funksjonshemmede, krisesentertilbud, tilbud til rusmisbrukere, pleietilbud til eldre osv.




Høyre tok i regjering til orde for en mer brukervennlig presentasjon av våre offentlige tjenester der ambisjonen var å øke tilgjengeligheten for brukerne. Dessverre er det ingenting som tyder på at dette arbeidet er tenkt videreført.




Vi mener barnevernet er i en særstilling når det gjelder behovet for åpenhet. Aldri før har vi møtt en sektor som sliter mer med mistillit, fryktkultur og tydelige tegn til frustrasjoner i systemet. Vi trenger nå en politikk som skaper tillit og gode, forutsigbare arbeidsforhold. Da er åpenhet og god tilgang på informasjon en nøkkel. Ikke minst i det lys opplever vi at forslaget får god støtte fra foreldre, ansatte i offentlig og privat barnevern, interesseorganisasjoner, forskere og andre som har interesse av tilgang på informasjon. Igjen ser vi dessverre at regjeringspartiene og Regjeringen går i de ideologiske skyttergravene og motarbeider tiltak som kunne bidra til å gjøre arbeidet i barnevernet enklere, bidra til å gi barna bedre tilbud og bidra til mer stabile forhold i hele sektoren. Argumentene fra regjeringspartiene i merknadene til saken er svært defensive i forhold til å erkjenne betydningen av åpenhet og tilgjengelighet når det gjelder informasjon, og taktfast følger de Regjeringens ideologiske understrekninger av faren ved konkurranseutsetting og stykkprisfinansiering.




I gårsdagens debatt i spørretimen merket jeg meg at statsråden under henvisning til barna i det kommunale barnevernet mente vi ikke hadde noen krise i barnevernet. Nå er det altså det statlige barnevernet vi befatter oss med. Og vårt inntrykk, ut fra de mange henvendelser vi får, er nok at det er betydelig behov for grep som skaper ro og stabilitet i dette systemet.




Dette er i virkeligheten et ideologisk begrunnet støt fra Regjeringen mot de private institusjonene, og det handler om de svakeste og mest utsatte barna, som jo er de som er underlagt det statlige barnevernet. For egen del finner jeg det lite kledelig av en regjering som soler seg i solidaritet med og omsorg for de svakeste å gjøre nettopp disse til en salderingspost, når man altså stivbent og lite målrettet vil gjennomføre en sosialistisk politikk der ideologien fremstår som å være hovedsaken.




For øvrig tar jeg opp det forslaget som Fremskrittspartiet, Høyre, Kristelig Folkeparti og Venstre står bak.




 Representanten Olemic Thommessen har tatt opp det forslaget han refererte til.




 Det er viktig å satse på større åpenhet i det statlige barnevernet. Åpenhet innebærer bl.a. at offentlig informasjon er enkelt tilgjengelig. I den sammenheng vil det være positivt med en offentlig oversikt over alle landets barnevernsinstitusjoner, slik det er foreslått gjennom en internettportal for barnevernet. Jeg ønsker imidlertid ikke å sidestille bruken av offentlige, ideelle og kommersielle aktører i barnevernet.




Alle barn som underlegges barnevernets omsorg, har krav på et tilbud tilpasset barnets individuelle behov. Min oppgave er å sørge for å gi barna de best mulige tilbud de kan få. I tråd med flertallet i Stortinget prioriterer Barne-, ungdoms- og familieetaten egne institusjoner. Deretter skal ideelle institusjoner prioriteres foran kommersielle.




Forslagsstillerne bak Dokument nr. 8:98 har foreslått en internettbasert tjenesteportal for kjøp av barnevernstjenester. De påpeker at det er skjedd mye i de ideelle og kommersielle institusjonene, ved at useriøse aktører er luket ut, at kompetansen og mangfoldet er høyt og at idealistene dominerer. De frykter også at vi vil miste faglige retninger og metodiske tilnærminger hvis de private aktørene forsvinner.




Barnevernet skal gi tilbud om tiltak som i størst mulig grad er basert på kunnskap og forskning. Jeg mener det er viktig å gi barn og unge et tilbud med et høyt faglig nivå, og utviklingen på feltet er høyt prioritert.




Barnevern koster penger. Økt bruk av fosterhjem og hjemmebaserte tiltak vil sammen med god utnyttelse av statlige institusjonsplasser være med på å redusere kostnadene i barnevernet. Samtidig vil dette føre til en mindre bruk av kommersielle barnevernstjenester uavhengig av om en tjenesteportal for barnevernstjenester blir tatt i bruk eller ikke. Jeg vil likevel tilføye at de kommersielle institusjonene er et viktig supplement til arbeidet i de statlige og i de ideelle organisasjonenes institusjoner.




Når det gjelder godkjenning av institusjoner, er det slik at ideelle og kommersielle institusjoner må godkjennes i samsvar med godkjenningsforskriften. Barne-, ungdoms- og familieetaten kan bare inngå avtale med og kjøpe plasser av godkjente institusjoner.




Kvalitetssikringen av statlige institusjoner følges opp i samsvar med kvalitetsforskriften. Selv om de private og de offentlige er underlagt forskjellige prosedyrer, er de i praksis underlagt de samme kvalitetskravene.




Forslaget om en internettbasert tjenesteportal bygger på ideene bak den danske tilbudsportalen. Den gir en oversikt over ulike tilbud innenfor barnevernsinstitusjoner og den sosiale sektor for øvrig. Tilbudsportalen gir kjøperne av barnevernstjenester mulighet til å søke seg fram til et tilpasset tilbud til det enkelte barn.




Tjenestene, som i Norge ivaretas av den statlige barnevernstjenesten, blir i Danmark utført av kommunene. De mange beslutningstakerne i den danske ordningen har dermed et større behov for et sammenlignende verktøy enn i den norske ordningen, der Barne-, ungdoms- og familieetaten er eneste kjøper av tjenestene. Etaten har interne systemer for plassering innenfor de plassene etaten til enhver tid har til rådighet. Siden Barne-, ungdoms- og familieetaten er eneste kjøper av institusjonsplasser, vil en tjenesteportal ikke være aktuell i Norge.




På Barne-, ungdoms- og familieetatens hjemmesider er det i dag en oversikt over de godkjente ideelle og kommersielle barnevernsinstitusjonene. Der kan man finne kontaktadresser, fylke og antall godkjente plasser. På Bufetats internettsider ønsker vi å utvide den informasjonen. I første omgang vil det være naturlig å ta med oversikter over institusjonene Bufetat har kontrakt med samt informasjon om offentlige institusjoner. Jeg vil også se på mulighetene for å få med annen relevant informasjon som kan bidra til større åpenhet om barnevernet.




 Det blir replikkordskifte.




 Nå håper jeg jeg hørte feil, ellers er dette en reprise av det vi hører med hensyn til barnehagene. Kan statsråden si om det er riktig at hun ikke ønsker å sidestille offentlige, ideelle og private institusjoner?




Vi som har en historie innenfor dette feltet, vet at på slutten av 1990-tallet kom det i Norge en reform hvor man avviklet store deler av de offentlige barnevernsinstitusjonene fordi man ønsket å overlate det ansvaret til private. Da lurer jeg på: Hva slags forutsigbarhet og arbeidsforhold er det de private institusjonene får i 2008, hvis det er riktig, det jeg hørte, at statsråden ikke lenger ønsker å sidestille offentlige, idealistiske og private institusjoner?




 Jeg har i løpet av hele denne debatten hørt at vi setter ideologi foran barna, men jeg vil bemerke at denne regjeringen ønsker å gå i en annen retning - en annen politisk retning enn det som har skjedd før. Vi har helt klart sagt at vi ønsker gode institusjoner, men vi ønsker offentlige - og ideelle - institusjoner supplert med kommersielle institusjoner. Det er derfor vi ønsker å ha større åpenhet om hvilken tjeneste de tilbyr. Jeg har sagt flere ganger at jeg vil ha forutsigbarhet for alle, at jeg vil ha åpenhet rundt hva vi kjøper, og at jeg vil ha gode prosesser som først og fremst setter barna foran. Det er det som er situasjonen. Men prosedyrene for å velge institusjon, privat eller offentlig, er forskjellige.




 Vi har god kontakt med mange i det private barnevernet og med interesseorganisasjonene. Vi merker oss at svært mange av disse ønsker seg en tjenesteportal, eller et nettsted for den sakens skyld, som kan gi en bredere informasjon, og jeg har med flid merket meg at statsråden har vært imøtekommende et stykke på vei.




Men spørsmålet er: Hvordan tenker statsråden seg dette i forhold til de statlige institusjonene? Man har både i merknadene og i brevet som kom fra statsråden, vært inne på at de statlige institusjonene kunne tenkes å være lagt inn i den informasjonsbasen som man har. Vi vil jo påpeke viktigheten av at disse kommer med, og at de ikke bare kommer med som navn og adresser, men at man faktisk også får et bilde av kostnader, kapasiteter og - kanskje aller viktigst - hvilket tilbud de representerer. Vil statsråden bidra til at det skjer?




 Det var ikke så veldig vanskelig å være imøtekommende til krav om åpenhet, fordi det er det jeg har sagt fra jeg begynte. Jeg ønsker meg en større grad av åpenhet i forhold til barnevernet, og jeg vet også at Bufetat ønsker større åpenhet. Men premissene våre for internettportalen er forskjellige, og det er det jeg understreker. Hvordan vi i detalj praktsisk skal utarbeide dette, og hva vi skal legge inn i de tjenestene, er spørsmål jeg skal gå videre med til min etat. Men linjen er veldig klar.




 Då vi såg kva Bufetat hadde av informasjon på heimesidene sine, blei vi ikkje så veldig imponerte over det med institusjonane. Derfor er Kristeleg Folkeparti med og støttar forslaget om tenesteportal, for vi ser at ein på ein måte kan få synleggjort det tilbodet som finst.




Kristeleg Folkeparti og Venstre har ein merknad i innstillinga kor vi viser til at dei ideelle barnevernsinstitusjonane utgjer eit viktig alternativ til statlege institusjonar, og at det er viktig at dei blir sikra ei føreseieleg drift og finansiering.




No kan det høyrast ut som om statsråden primært ønskjer berre offentlege institusjonar. Kristeleg Folkeparti ønskjer at vi skal ha ideelle, frivillige organisasjonar som også driv barnevernsinstitusjonar, for det er eit viktig supplement. Vi vil derfor forsikre oss om at dei har gode rammevilkår. Men er det slik at statsråden ser på dei berre som eit supplement og ikkje som ein viktig del av det totale tilbodet vi har?




 Det er veldig viktig å gjenta ting flere ganger i denne debatten. Jeg har sagt flere ganger at vi ønsker å ha primært offentlige institusjoner, og vi ønsker å ha gode, godt drevne ideelle institusjoner. Så ser vi at vi har behov for kommersielle institusjoner - det er også helt klart. Men vi ønsker en dreining, og det er det vi har presisert. Hvordan vi jobber med det, prosessene, har jeg allerede sagt noe om - og jeg legger til grunn at vi skal ha gode prosesser. Vi er i en utvikling når det gjelder de tjenestene som utføres av barnevernet, og jeg er meget oppmerksom på ulike sider ved dette.




 Flere har ikke bedt om ordet til replikk.




De talere som heretter får ordet, har en taletid på inntil 3 minutter.




 La meg i utgangspunktet slå fast at barnevernet i Norge i dag preges av begynnende krisetilstander. Fra en rekke kommuner får vi rapporter om at barnevernet er under meget stort press. En opplever at det er stadig flere, og ikke minst stadig tyngre, saker som kommer til barnevernstjenesten i den enkelte kommune. Nettopp derfor er det så viktig at en har en samlet barnevernstjeneste, både offentlig og privat, som sikrer mangfold, og som sikrer mulighetene for å lage skreddersydde tilbud til de barn som har behov for et tilbud som ikke er helt A4.




Ofte er det også slik at meget alvorlige barnevernssaker oppstår som lyn fra klar himmel, og det blir behov for akuttplasseringer. Og nettopp i en slik situasjon er det helt avgjørende at barnevernstjenesten har muligheter til kvalitativt gode plasser hvor man kan plassere barn meget raskt.




I gårsdagens spontanspørretime slapp statsråden katten ut av sekken. Hun var tydelig på at det vi nå ser, er en ønsket og villet politikk fra Regjeringens side. Etter politiske og ideologiske direktiver fra et rød-grønt flertall skal private alternativer kveles langsomt og kanskje helst, sett fra de rød-grønnes side, mest mulig ubemerket og med det såkalte Bufdir - eller Bufetat, som det så fint heter - som bøddel.




Likeså har vi sett at statsråden gjennom media har kommet med påstander om at det er staten som tar ansvar for de tyngste barna. Vel, jeg kan ikke se at det er en påstand som på noen måte er dokumentert. Vi vet at veldig mange offentlige barnevernsinstitusjoner som har tatt ansvar for veldig krevende barn, i mange situasjoner kaster kortene og sier at dette greier ikke vi å hanskes med, og overlater utfordringen til private, skreddersydde alternativer.




Det er derfor trist og sørgelig at resultatet av denne politikken som vi nå ser, kommer til å bli et fattigere og dårligere barnevern. Den store taperen blir de aller svakeste og mest utsatte barna. Jeg er helt overbevist om at de krisetilstander vi nå ser konturene av, bare er en liten forsmak på den krise vi står overfor når den rød-grønne politikken lykkes i å skvise ut alle private og ideelle alternativer innen barnevernet. Og da må ingen komme og si at de ikke ble advart på forhånd. Det er dere blitt gjennom denne debatten og gjennom en rekke debatter og innspill tidligere.




Jeg vil bare oppfordre alle til å følge med på utviklingen. Jeg må si jeg er meget pessimistisk og ser mørkt på fremtiden for barnevernet med denne politikken.




 Presidenten vil påpeke at all tale rettes til presidenten og ikke til «dere», samt at det å omtale den offentlige Bufetat som «bøddel» er å gå utover de grenser for språkbruk som vi ønsker i stortingssalen.




Flere har ikke bedt om ordet til sak nr. 1.

(Votering, se side 1823)





                    

 Under debatten har Olemic Thommessen
satt frem et forslag på vegne av Fremskrittspartiet, Høyre,
Kristelig Folkeparti og Venstre. Forslaget lyder:

«Stortinget ber Regjeringen iverksette en utredning om utforming
og innføring av en Internett-basert tjenesteportal med det formål
å gi oversikt og et sammenligningsgrunnlag mellom tilbudene, slik
at det i større grad blir mulig å velge det beste tilbudet
til det enkelte barn/den enkelte ungdom som skal plasseres utenfor hjemmet,
øke kvaliteten på det samlede tilbudet samt bidra til full
likebehandling mellom offentlige og private aktører.»

Det voteres alternativt mellom dette forslaget og innstillingen fra komiteen.

Komiteen hadde innstilt:

Dokument nr. 8:98 (2006-2007) - representantforslag fra stortingsrepresentantene
Olemic Thommessen, Elisabeth Aspaker, André Oktay Dahl, Sonja Irene
Sjøli og Svein Flåtten om utredning og innføring av
Internett-basert tjenesteportal til bruk ved kjøp av plasser i barnevernstiltak
- vedlegges protokollen.

Votering:

Ved alternativ votering mellom komiteens innstilling
og forslaget fra Fremskrittspartiet, Høyre, Kristelig Folkeparti
og Venstre ble innstillingen bifalt med 58 mot 46 stemmer.

(Voteringsutskrift kl. 15.53.19)

 I sakene nr. 2-6 foreligger det ikke noe voteringstema.


                    
                    

 Etter ønske fra transport- og kommunikasjonskomiteen vil presidenten foreslå at taletiden blir begrenset til 40 minutter og fordeles med inntil 5 minutter til hvert parti og inntil 5 minutter til statsråden.




Videre vil presidenten foreslå at det gis anledning til replikkordskifte på inntil fem replikker etter innlegg fra statsråden innenfor den fordelte taletid.




Videre blir det foreslått at de som måtte tegne seg på talerlisten utover den fordelte taletid, får en taletid på inntil 3 minutter.




- Det anses vedtatt.




 ] (ordfører for saken): Dette representantforslaget fra representantene Arne Sortevik, Per Sandberg og Bård Hoksrud er et forslag om opprettelse av et statlig veiselskap som skal legge forholdene til rette for hurtig utbygging av et effektivt, sikkert og miljøvennlig veinett basert på statlig finansiering.




Komiteen avviser dette forslaget med den begrunnelse at Statens vegvesen har utbygging av veier som en av sine viktigste oppgaver. Flertallet peker på at ulike modeller for lånefinansiering av prosjekter ikke endrer utgiftenes reelle karakter eller deres virkning i økonomien. Jeg regner med at flertallet, bestående av medlemmene fra regjeringspartiene, vil redegjøre for sine videre argumenter, og at også de andre partiene i komiteen samt forslagsstillerne vil redegjøre for sine syn.




Venstre er med på en merknad sammen med Fremskrittspartiet, Høyre og Kristelig Folkeparti der vi oppfordrer Regjeringen til å bruke OPS-ordningen, både på bakgrunn av at det er påvist raskere gjennomføring av prosjekter, og på bakgrunn av den positive evalueringen av ordningen. Venstre etterlyser også, sammen med de nevnte partier, lovnaden fra Soria Moria-erklæringen om en utredning av en ordning med prosjektfinansiering. Det regner jeg med - og oppfordrer til - at samferdselsministeren kommer tilbake til i sitt innlegg her i dag.




 Framstegspartiet har tidlegare lansert eit eige vegselskap i media, og det mest positive eg kan kome på å seie om Framstegspartiet sitt forslag her i dag, er at det er bra at det ikkje berre vert fremma i media, men også i stortingssalen.




Så er det slik at vi allereie har Statens vegvesen, som nettopp har vegutbygging som ei av sine aller viktigaste oppgåver. Og Statens vegvesen gjer ein god jobb, noko som for så vidt heller ikkje forslagsstillarane trekkjer i tvil. Vi treng rett og slett ikkje eit eige vegselskap.




Eg kan vere samd med forslagsstillarane i at vi må satse på vegutbygging i landet vårt. Eg og Arbeidarpartiet ønskjer sjølvsagt større innsats på samferdsel generelt, og meiner betre infrastruktur effektiviserer samfunnet vårt. Vi ønskjer sterkt å få til samanhangande og føreseielege utbyggingar, og arbeider for å finne gode måtar å løyse dette på. Men uansett kor mange finurlege finansieringsløysingar og organisasjonsmodellar Framstegspartiet fremmar, er det som gir best samferdsel, auka løyvingar. Og som kjent har vår regjering nettopp auka løyvingane.




Det er allereie kjent at Framstegspartiet ikkje har nokon lojalitet til handlingsregelen, og vi hadde ikkje trengt dette forslaget for å få stadfesta det nok ein gong. Ei anna sak er at stadige gjentakingar av denne manglande respekten for handlingsregelen sikkert ikkje gjer det lettare for Framstegspartiet å oppnå ein god dialog med «draumepartnaren Høgre». Men dette uroar meg ikkje.




Vi har fleire ulike finansieringsmåtar for utbygging av vegar i Noreg, ulike former for bompengefinansiering, lokale bidrag og forskottering. Desse finansieringsmåtane gir viktige bidrag til utbygging av vegnettet. Eg og Arbeidarpartiet er samstundes opptekne av at jernbanen og sjøtransporten har ei vesentleg konkurranseulempe av di infrastrukturen ikkje kan finansierast på same måten som for veg. Det uroar tydelegvis også etatane, som lanserer prosjektfinansiering i framlegget til NTP som vi fekk presentert tidlegare i dag. Men igjen: Det viktigaste for å få vegutbygging er å løyve pengar over statsbudsjettet - så enkelt og så vanskeleg.




Høgre er ivrige etter å ta i bruk Offentlig Privat Samarbeid og finn høve til å nemne det også i merknadene i denne saka. Vi fekk nylig frå TØI ein evalueringsrapport om OPS. Rapporten seier bl.a. at det er vanskeleg å seie om OPS er dyrare eller billegare enn vanleg vegutbygging. Vegutbygginga har gått raskt i OPS-prosjekta, og det er viktig for trafikantane, som får ny og tryggare veg tidlegare. Men rapporten seier også at det går an å få opp farten på vegutbygginga utan OPS. Den enklaste «modellen» er at Stortinget løyver nok pengar til å byggje dei store prosjekta samanhengande og i god driv.




Så er det klart at proffe investorar er flinke til å stille krav for at prosjekta skal drivast så effektivt som mogleg. Men på den andre sida må vi betale desse investorane i 20 år framover, og ein vesentleg del av investeringsbudsjettet vil gå til å dekkje ferdige OPS-prosjekt i mange år framover. Igjen, dette handlar først og fremst om vilje - og evne - til å leggje pengane på bordet. OPS er ein spanande del av debatten kring NTP og framtidig finansiering av infrastruktur. Oppretting av eit eige vegselskap bør ikkje verte ein viktig del av denne debatten.




Representantforslaget inneber også ei einsidig fokusering på utvikling av vegnettet mellom og omkring dei store byane. Denne delen av Framstegpartiet sitt forslag skal vi hugse på når vi er ute i distrikta og møter folk. Meir treng eg vel ikkje seie om den sida av saka.




 Det var jo en grusom dogmatisk salve, ikke uventet. Men det lever vi godt med.




Fremskrittspartiets tre representanter i transportkomiteen har fremsatt dette representantforslaget. Vi gjentar forslaget i innstillingen, der vi har et forslag til, og jeg tar opp begge forslagene.




Foregående representant, fra Arbeiderpartiet, konkluderer med at det er penger over statsbudsjettet som er løsningen. «Så enkelt og så vanskeleg» er det, sier han. Det er åpenbart at det er veldig vanskelig. Vi har tidligere i dag tatt inn over oss fagetatenes pålagte rammer til ny nasjonal transportplan, og der er det jo ytterst lite å glede seg over, tvert imot meget å gremme seg over. I tillegg til det dogmatiske verktøyet ved å øke rammene på statsbudsjettet, der altså vegutbygging fortsatt blir sett på som en utgift, kan vi se frem til mer bomskatt og sterke kjørerestriksjoner.




Fremskrittspartiet mener at flere ting må gjøres samtidig for at Norge skal få det veiløftet de kommende 10-15 årene som er nødvendig for å styrke norsk fastlandsøkonomis langsiktige vekstevne. Det nytter ikke å spare seg til fant, spesielt ikke når en er rikere enn de fleste. Norges paradoksale situasjon er jo at rikdommen fortsatt øker, riktignok med et lite fall nå i disse børskrakktider. Vi har på 17 dager mistet 40 milliarder kr - penger vi kunne brukt til å ta igjen omtrent hele etterslepet på veivedlikehold i Norge. Det er i høyeste grad en tanke å ta med seg videre.




Vi må etter Fremskrittspartiets syn ha nye finansielle virkemidler for å få et nødvendig veiløft. Vi må ha flere nye virkemidler, vi må ha flere verktøy i kassen til samferdselsministeren. I forbindelse med dette forslaget har vi i innstillingen pekt på to slike virkemidler. Hovedforslaget er et forslag om et statlig veiselskap som skal få statlige lån som tilbakebetales over lang tid, f.eks. 40 år. Hva oppnår vi da? Vi oppnår nettopp å skille investering fra utgift og kontantprinsipp i årlige statsbudsjetter - en av de store hindringene for at veibygging behandles nasjonaløkonomisk på en klok måte.




Bevilgning til årlig betjening av lån kan komme over statsbudsjettene, for å bruke foregående talers dogmatiske løsning, men veiselskapet kan gjennom statslån sikre avklart, langsiktig og derved forutsigbar finansiering. Usikkerheten omkring finansiering av store prosjekter er derved borte, og rammene kan økes dramatisk - det er kun 1/40 som skal dekkes inn i hvert års løpende statsbudsjett. Vi oppnår også mer. Vi kan bygge ut store, virkelig store prosjekter, vi kan få korridorutbygging. Så store prosjekter har vi hittil bare kunnet drømme om. Når de er finansiert, vil også de store - de virkelig store - internasjonale anleggsfirmaene komme. Da blir prisnivået lavere og tempoet raskere.




Departementets kommentarer er forutsigbart negative. Vi har i innstillingen vist til uttalelser knyttet til handlingsregelen, der både flertallet og en samlet komite peker på at det er viktig å styrke økonomiens vekstevne. Det er det vi mener at vårt forslag vil gjøre.




Det andre forslaget som er kommet med under behandlingen av saken, og som ligger i innstillingen, er et forslag om å legge til rette for etablering av regionale veiselskap. Denne regjeringen har avlyst sitt eget virkemiddel for å sikre utvidet, avklart og langsiktig finansiering av infrastruktur, nemlig prosjektfinansiering. Nå ser vi jo at fagetatene bringer det inn igjen i NTP-utkastet som er kommet i dag, men Regjeringen har så langt avvist det.




Gjenstående virkemiddel er altså bompenger. Det svaret vi har fått på spørsmål til statsråden tidligere, er at en er positiv til lokale initiativ. Det gjaldt et eksempel fra Nord-Odal kommune, der det heter i svaret at «finansieringen av tiltaket må skje innenfor påregnelige økonomiske rammer og uten særskilt statlig tilskudd». 




Vi mener at etablering av regionale veiselskaper der eierne/interessentene gjennom flere ulike virkemidler kan betjene nødvendige lån til forskottering av bygging av veianlegg, er et alternativ med hensyn til dem som ønsker å ta reelle lokale initiativ og betale for å komme seg frem i køen, men uten å stille opp bomstasjon, for bomstasjon og bomskatt er en svært kostbar ordning.




Tiden tillater ikke mer.




 Representanten Arne Sortevik har tatt opp de forslagene han refererte til.




 Fremskrittspartiet skal ha ros for sitt sterke engasjement for å få fart på infrastrukturutbygging i hele landet, og Fremskrittspartiet har kommet opp med mange kreative forslag. Fremskrittspartiet har det samme sterke engasjement på en rekke andre områder også, og bra er det, men problemet sett fra Kristelig Folkepartis synsvinkel er at regnestykket til slutt ikke går opp innenfor de rammer som resten av Stortinget forholder seg til.




Som saksordføreren allerede har gjort rede for, tar forslaget for seg en rekke sentrale og omfattende temaer og områder som inngår i de rammebetingelser veiutbygging i Norge skal forholde seg til. Hovedgrepet i forslaget er opprettelsen av et statlig veiselskap som skal legge forholdene til rette for hurtig utbygging av et effektivt, sikkert og miljøvennlig veinett basert på statlig finansiering.




For det første er det fra Kristelig Folkepartis side viktig å understreke at vi har Statens vegvesen allerede i dag, som har ansvaret for utbygging av veier som sin viktigste oppgave. Vi har ikke tro på at en ren omorganisering til et statlig veiselskap vil ha noen virkning på effektiviteten i veiutbyggingen.




For det andre skal utbyggingen utelukkende skje med statlige midler. Dette er det kun Fremskrittspartiet som forfekter i Stortinget i dag. Lokal kreativitet og gode initiativ til et samvirke mellom trafikantbetaling og statlig finansiering har dannet grunnlaget for realisering av mange svært gode veiprosjekt som ellers ikke ville blitt prioritert. Alle slike samvirkeprosjekt har Fremskrittspartiet stemt imot i Stortinget, og slike prosjekt vil heller ikke kunne realiseres gjennom det veiselskapet som Fremskrittspartiet foreslår.




Det er videre overraskende at Fremskrittspartiet nå vil prioritere veiutbygging mellom de store byene og gjøre det til en hovedoppgave for det nye veiselskapet. Kristelig Folkeparti vil ta hele landet i bruk, og kjenner seg ikke igjen i en slik tenkning.




Forslaget er heller ikke i tråd med den planlagte forvaltningsreformen som Kristelig Folkeparti har kjempet sterkt for. Hvis Regjeringen følger anbefalingen fra Stortinget, vil betydelige deler av dagens riksveinett bli overført fra staten til det regionale forvaltningsnivået.




Av disse grunnene vil Kristelig Folkeparti stemme imot forslaget.




Når det er sagt: Vi er enig med Fremskrittspartiet i at man må lete etter nye finansieringsformer som kan framskynde realiseringen av nye prosjekt og sikre en sammenhengende utbygging av store prosjekt. Vi hadde svært god erfaring med OPS i forrige regjeringsperiode. Det viser også evalueringen av de prosjektene som er gjennomført. Her har etter Kristelig Folkepartis syn de rød-grønne en utfordring i å legge ideologi til side og ta i bruk de gode erfaringene fra forrige regjering. Jeg håper det skal vise seg når Nasjonal transportplan blir lagt fram fra Regjeringen om et år.




Videre venter vi fortsatt på oppfyllelsen av Soria Moria-erklæringen - prosjektfinansiering skulle utredes. Vi har fått en orientering om at det i hvert fall på det nåværende tidspunkt ikke er mulig å gjennomføre. Etter Kristelig Folkepartis syn er det et glimrende forslag som vi gjerne skulle ha vært med på å gjennomføre. Men nå ser det dessverre ut som om det koker bort i kålen.




Både OPS og prosjektfinansiering lar seg svært godt gjennomføre med dagens organisering av Statens vegvesen. Etter Kristelig Folkepartis mening ligger kompromisset mellom Fremskrittspartiet og resten av opposisjonen her. La oss kjempe sammen for nye finansieringsløsninger i stedet for å komme opp med kreative omorganiseringer som ikke er i nærheten av å ha støtte i denne salen.




 I denne saka er spørsmålet om ein skal opprette eit statleg vegselskap som skal vere basert på statleg finansiering. Det er slik at Senterpartiet arbeider målretta for å få utbygging av gode, trygge vegar og også for å få eit auka vedlikehald av vegnettet.




Ein registrerer her at forslagsstillaren søkjer etter nye løysingar. Det å leite etter svar på utfordringar kan vere ei positiv øving. Ofte kan nytenking vere vegen å gå. Andre tider vil den beste løysinga vere å halde på dei modellane ein har. Senterpartiet er av den meininga at å opprette eit statleg vegselskap ikkje er ei føremålstenleg løysing på utfordringar innan vegsektoren.




Gjennom svært lang tid, og under skiftande regjeringar, har det vakse fram eit stort etterslep når det gjeld både vedlikehald/drift og investering innan samferdselssektoren. Dette har denne regjeringa gripe fatt i og gjort noko med. Rammene til vegsektoren er vesentleg auka sidan regjeringsskiftet i 2005. Ramma til NTP er for fyrste gong oppfylt. Dette er viktig for å få ei god utvikling i landet innan så vel næringsutvikling som busetnad. Å prioritere samferdsel er ei investering - i bulyst, i etableringslyst, i trivsel og tryggleik for innbyggjarane i landet.




Det er fleire årsaker til at Senterpartiet ikkje ser det føremålstenleg å opprette dette vegselskapet. Statens vegvesen har i dag ansvar for utbygging og vedlikehald av vegar som sine mest sentrale oppgåver. Som ein har vore inne på, gjer dei det på ein god måte. Det er også slik at framlegget til forvaltingsreform inneber at det regionale forvaltingsnivået vil få tilført ansvar for betydelege delar av riksvegnettet.




Det er også slik at ei oppretting av eit statleg vegselskap ikkje gjev ein automatikk i at det vert større løyvingar til samferdsel. Det kan nok kanskje vere større grunn til å spørje om det ikkje vil krevje meir midlar til organisasjon, administrasjon og endring og såleis vil kunne føre til ein reduksjon av midlar til dei sentrale oppgåvene som nettopp vegbygging og vegvedlikehald.




Eg registrerer at forslagsstillaren, Framstegspartiet, i dette framlegget om å opprette eit statleg vegselskap også går vidare. Eg registrerer at Framstegspartiet i denne saka også gjer ei prioritering når det gjeld lokalisering av investeringsprosjekt. Framstegspartiet prioriterer at eit vegselskap fyrst skal starte utbygging av vegnett mellom dei største byane og av effektive transportløysingar rundt dei same byane. Senterpartiet vil ha ein demokratisk prosess gjennom handsaming av NTP før vi gjer desse prioriteringane.




Fagetatane sitt framlegg til NTP vart i dag offentleg. No skal det politiske arbeidet starte. Det arbeidet skal gå lokalt, regionalt og nasjonalt. Eit tema der vil vere å sjå på dei ulike finansieringsordningane. Senterpartiet vil delta i denne debatten.




 Representantforslag nr. 22 for 2007-2008, «om opprettelse av et statlig veiselskap som skal legge forholdene til rette for hurtig utbygging av et effektivt, sikkert og miljøvennlig veinett basert på statlig finansiering», er nært i slekt med representantforslag nr. 27, frå dei same representantane. Den einaste forskjellen er at det forslaget handlar om jernbane, mens dette handlar om veg. Forslag nr. 22 omhandlar omfattande tema som kva tilknyting eit statleg organ for vedlikehald og utbygging av vegnettet skal ha, korleis ein slik aktivitet skal finansierast, og sist, men ikkje minst, prioritering av kva område innan vegsektoren det skal satsast på.




Eg registrerer at opposisjonspartia i merknadene sine i all hovudsak konsentrerer seg om eitt tema, nemleg korleis slik aktivitet kan finansierast. Dei andre delane av forslaget er snautt nok behandla i merknadene frå desse partia. Vidare har eg merka meg at ein samla komite viser til at Statens vegvesen har vegbygging som ei viktig oppgåve, og at ulike finansieringsmåtar for slik aktivitet ikkje endrar dei reelle verknadene i økonomien. Dette er eit viktig poeng i dagens situasjon, der presset i norsk økonomi er høgt. Det er ein klår samanheng mellom rommet innanfor totaløkonomien og tilgangen på arbeidskraft for auke i offentleg forbruk og realinvesteringar - og tilsvarande i privat sektor. Debatten forslaget trekkjer opp, fører ingen annan stad enn til risiko for auka inflasjon og ubalanse i økonomien om me ikkje tek dette inn over oss.




Den siste tida har me observert og erfart ein stor prisvekst når det gjeld både jernbane og veg. Denne utfordringa vil ikkje verte endra om vi kjøper tenestene på avbetaling i staden for kontant. Eg skal ikkje bruke mykje tid no på korleis Regjeringa, i samarbeid med mine etatar, legg opp arbeidet for å møte prisauken i anleggsmarknaden, men Framstegspartiet sin merknad om å sjå på moglegheita for større entreprisetilbod er eitt av dei mange alternativa som vert vurderte.




Etter mi vurdering er merknadene frå opposisjonen samla sett eit klårt uttrykk for ei undervurdering av Stortinget si evne til å gjere fornuftige politiske val og prioriteringar. Det er difor med glede eg registrerer at fleirtalet understrekar at Statens vegvesen sine oppgåver fyrst og fremst skal gjevast prioritet gjennom løyvingar over statsbudsjettet. I forslaget til Nasjonal transportplan frå transportetatane, som vart lagt fram i dag, er det fagleg grunngjevne forslag om korleis dei meiner desse løyvingane skal disponerast. Både OPS og andre former for prosjektfinansiering er nemnde. Eg ser fram til å arbeide vidare med det i NTP-samanheng. Eg har likevel lyst til å minne om at berre dei tre OPS-prosjekta som er sette i gang i vegsektoren, krev årlege betalingar på i storleik 600 mill. kr når alle er ferdig bygde. Dei som måtte tru at ein slik sum ikkje merkast når budsjettet skal gjerast opp, må tru om igjen.




Når det gjeld merknaden frå opposisjonen om at dei ser fram til at ei utgreiing om prosjektfinansiering vil bli førelagd Stortinget, vil eg vise til brevet mitt datert 6. desember 2007, der eg orienterte om at ein slik gjennomgang vart gjeven i Gul bok for 2007. 




Eg forstår dei gode intensjonane i dette forslaget, men dersom meininga med å etablere ulike låneordningar er å sikre gjennomføring av investeringar som elles ikkje når opp i prioriteringa, er dette å skjule realitetane og å omgå ei vurdering av effekten tiltaket har på totaløkonomien. I Sverige, som det vert vist til i ein merknad frå Framstegspartiet, er dette løyst ved at Riksgäldskontoret sine netto utlån til investeringar, som skjer innanfor stramme rammer, vert rekna med ved måling av finanspolitisk stramleik.




Departementet har, som komiteen er kjend med, fått gjennomført ei evaluering av dei førebelse erfaringane med dei ovanemnde OPS-prosjekta. Funna som vart gjorde, er ikkje overraskande. Regjeringa vil i sitt vidare arbeid leggje vekt på korleis me skal ta med oss dei positive effektane i form av kortare byggjetid. Dette vil me sjølvsagt ta med oss inn i NTP-arbeidet som no startar for fullt frå Regjeringa si side.




Til slutt vil eg seie at eg er tilfreds med at fleirtalet i komiteen ønskjer at Statens vegvesen også i framtida skal ha ansvaret for utbygging og vedlikehald av det statlege vegnettet i Noreg.




 Det åpnes for replikkordskifte.




 To ting: Jeg merket meg en visitt til Sverige. Det er slik at Statistisk sentralbyrå, som har vurdert virkningene av Fremskrittspartiets alternative budsjett for 2008, peker på at når vårt alternativ ikke har prisdrivende effekt, og reduserer renten, er det bl.a. fordi vi bruker en del midler på investering og ikke på utgift. Så det er altså forskjell på virkningen innenlands - også når man vil ha en stram økonomi - om man bruker penger på utgift eller investering.




Så til forslag nr. 22, og nå spør jeg konkret: Er det noe til hinder i dag for at et lokalt initiativ kan bruke en ordning med et lokalt, regionalt veiselskap, hvis man sørger for finansiering selv, slik at det faktisk allerede i dag fremstår som et alternativ til bompengefinansiering, altså at man har en annen lokal finansiering i et lokalt initiativ for å få fart på veiutbygging i et spesifikt område?




 Me har jo allereie i dag ulike spleiselag der ein er inne med lokale midlar i vegprosjekt. Me har t.d. eit selskap som har evna å stille bortimot 40 mill. kr til rådvelde i samband med eit utbyggingsprosjekt som er på veg til Stortinget, nemleg saka om Kvivsvegen. Så det er jo ikkje noko nytt at ein stiller lokal kapital til rådvelde.




Det at ein eventuelt skal ha eit lokalt selskap for prosjekt som ikkje er bompengefinansierte, trur eg vil vere ei nyskaping, og det må sjølvsagt vurderast. Statsråden vil ikkje vende tommelen ned for eit slikt forslag. Eg vil vurdere det seriøst dersom det kjem opp lokale forslag. Eg veit at ein f.eks. i Rogaland drøftar den typen organisering.




 Flere har ikke bedt om ordet til replikk.




Flere har heller ikke bedt om ordet til sak nr. 7.

(Votering, se side 1824 )

 


Carl I. Hagen gjeninntok her presidentplassen.





                    

 Under debatten har Arne Sortevik satt frem to
forslag på vegne av Fremskrittspartiet.

Forslag nr. 1 lyder:

«Stortinget ber Regjeringen opprette
et statlig veiselskap, Statvei SF, som skal ha som hovedmål å
legge forholdene til rette for utbygging og vedlikehold av et effektivt,
sikkert og miljøvennlig nasjonalt veinett basert på statlig
finansiering. Stortinget ber Regjeringen legge til grunn at selskapet får
langsiktige statlige lån med lav rente til sine prosjekter, og at
selskapets utgifter til renter og avdrag dekkes gjennom de årlige
statsbudsjett. Stortinget ber Regjeringen om at selskapet først tar
fatt på utbygging av et effektivt, sikkert og miljøvennlig
veinett mellom de største byene og effektive transportløsninger
rundt de samme byene.»

Forslag nr. 2 lyder:

«Stortinget ber Regjeringen snarest
gjennomføre nødvendige tiltak og avklaringer som åpner
for at lokale initiativ for å supplere statlig veibevilgning, kan
organiseres gjennom regionale veiselskap med egen finansiering og uten bruk
av bompenger.»

Det voteres alternativt mellom disse
forslagene og innstillingen fra komiteen.

Komiteen hadde innstilt:

Dokument nr. 8:22 (2007-2008)
- representantforslag fra stortingsrepresentantene Arne Sortevik, Per Sandberg
og Bård Hoksrud om opprettelse av et statlig veiselskap som skal legge
forholdene til rette for hurtig utbygging av et effektivt, sikkert og miljøvennlig
veinett basert på statlig finansiering - bifalles ikke.

Votering:

Ved alternativ votering mellom komiteens innstilling og forslagene fra Fremskrittspartiet
ble innstillingen bifalt med 83 mot 23 stemmer.

(Voteringsutskrift
kl. 15.54.11)


                    
                    

 Under debatten har Olemic Thommessen
satt frem et forslag på vegne av Fremskrittspartiet, Høyre,
Kristelig Folkeparti og Venstre. Forslaget lyder:

«Stortinget ber Regjeringen iverksette en utredning om utforming
og innføring av en Internett-basert tjenesteportal med det formål
å gi oversikt og et sammenligningsgrunnlag mellom tilbudene, slik
at det i større grad blir mulig å velge det beste tilbudet
til det enkelte barn/den enkelte ungdom som skal plasseres utenfor hjemmet,
øke kvaliteten på det samlede tilbudet samt bidra til full
likebehandling mellom offentlige og private aktører.»

Det voteres alternativt mellom dette forslaget og innstillingen fra komiteen.

Komiteen hadde innstilt:

Dokument nr. 8:98 (2006-2007) - representantforslag fra stortingsrepresentantene
Olemic Thommessen, Elisabeth Aspaker, André Oktay Dahl, Sonja Irene
Sjøli og Svein Flåtten om utredning og innføring av
Internett-basert tjenesteportal til bruk ved kjøp av plasser i barnevernstiltak
- vedlegges protokollen.

Votering:

Ved alternativ votering mellom komiteens innstilling
og forslaget fra Fremskrittspartiet, Høyre, Kristelig Folkeparti
og Venstre ble innstillingen bifalt med 58 mot 46 stemmer.

(Voteringsutskrift kl. 15.53.19)

 I sakene nr. 2-6 foreligger det ikke noe voteringstema.

Votering i sak nr. 7

 Under debatten har Arne Sortevik satt frem to
forslag på vegne av Fremskrittspartiet.

Forslag nr. 1 lyder:

«Stortinget ber Regjeringen opprette
et statlig veiselskap, Statvei SF, som skal ha som hovedmål å
legge forholdene til rette for utbygging og vedlikehold av et effektivt,
sikkert og miljøvennlig nasjonalt veinett basert på statlig
finansiering. Stortinget ber Regjeringen legge til grunn at selskapet får
langsiktige statlige lån med lav rente til sine prosjekter, og at
selskapets utgifter til renter og avdrag dekkes gjennom de årlige
statsbudsjett. Stortinget ber Regjeringen om at selskapet først tar
fatt på utbygging av et effektivt, sikkert og miljøvennlig
veinett mellom de største byene og effektive transportløsninger
rundt de samme byene.»

Forslag nr. 2 lyder:

«Stortinget ber Regjeringen snarest
gjennomføre nødvendige tiltak og avklaringer som åpner
for at lokale initiativ for å supplere statlig veibevilgning, kan
organiseres gjennom regionale veiselskap med egen finansiering og uten bruk
av bompenger.»

Det voteres alternativt mellom disse
forslagene og innstillingen fra komiteen.

Komiteen hadde innstilt:

Dokument nr. 8:22 (2007-2008)
- representantforslag fra stortingsrepresentantene Arne Sortevik, Per Sandberg
og Bård Hoksrud om opprettelse av et statlig veiselskap som skal legge
forholdene til rette for hurtig utbygging av et effektivt, sikkert og miljøvennlig
veinett basert på statlig finansiering - bifalles ikke.

Votering:

Ved alternativ votering mellom komiteens innstilling og forslagene fra Fremskrittspartiet
ble innstillingen bifalt med 83 mot 23 stemmer.

(Voteringsutskrift
kl. 15.54.11)





                
                
                

Voteringen i en sak finnes i slutten av referatet for hver enkelt sak.


            


            

 Dermed er dagens kart ferdigbehandlet.

Forlanger noen ordet i henhold
til forretningsordenens § 37a før møtet heves? - Møtet
er hevet.





                    
                    
                    

