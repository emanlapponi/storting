 Ærede medrepresentanter!


Tidligere stortingsrepresentant fra Arbeiderpartiet, Mary Eide, er død 89 år gammel. Hun representerte Møre og Romsdal fra 1977 til 1989.


I hele sin tid på Stortinget satt Mary Eide i sjøfarts- og fiskerikomiteen. «Fiskerjenta fra Møre» var det mange av de mannlige kollegaene i komiteen som yndet å kalle henne.


Hun var godt voksen da hun som 53-åring for første gang ble valgt inn på Stortinget. Men med tre perioder i Molde bystyre bak seg var Mary Eide ingen novise i politikken.


Eide hadde også en rekke offentlige styreverv innen helse-, sosial- og omsorgsvirksomheter. Engasjementet for sosialpolitikk, og særlig for pensjonisters kår, var stort.


I mange år organiserte hun månedlige pensjonisttreff i Folkets Hus. Hver eneste måned troppet mellom 100 og 150 pensjonister opp på disse møtene.


Siden 1814 har det vært mange mannlige representanter fra Møre innvalgt på Stortinget. Men det var ikke før Mary Eide, sammen med Kristelig Folkepartis Aslaug Fredriksen, ble valgt inn i 1977 at Møre fikk sine to første kvinner på Møre-benken.


Med sitt sosiale engasjement og omsorgsarbeid innenfor alt fra sykehjem til familievernkontor la hun aldri skjul på ønsket om en plass i Stortingets sosialkomité. Slik ble det ikke. I stedet ble det sjøfarts- og fiskeripolitikk på Mary Eide, i en komité hun fant seg godt til rette i.


Selv omtalte hun årene på Stortinget som fantastiske og lærerike. Og hun trakk spesielt frem saksordførerjobbene for velferden i handelsflåten og lostjenesten.


Mary Eide stortrivdes med å farte kysten rundt for å bli kjent med lostjenesten og fiskerne. Da hun forlot Stortinget, sa hun at samværet med fiskerne og deres organisasjoner var det hun kom til å savne mest fra tiden som sjøfarts- og fiskeripolitiker.


På Stortinget markerte Mary Eide også interesse og engasjement for internasjonal politikk og internasjonalt samarbeid. I to perioder var hun medlem av Stortingets delegasjon til Den interparlamentariske union.


Vi minnes Mary Eide for hennes virke i Stortinget og lyser fred over hennes minne.


Representantene påhørte stående presidentens minnetale.


 Representantene Kari 

Henriksen

, Sverre 

Myrli

, Anette 

Trettebergstuen

 og Eirik 

Sivertsen

, som har vært permittert, har igjen tatt sete.


Det foreligger en rekke permisjonssøknader:


fra Arbeiderpartiets stortingsgruppe om permisjon i dagene 19. og 20. november for representantene Fredric Holen 

Bjørdal

, Svein Roald 

Hansen

 og Irene 

Johansen

, og fra Kristelig Folkepartis stortingsgruppe om permisjon i dagene 19. og 20. november for representanten Geir S. 

Toskedal

 – alle for å delta i møter i EFTA-parlamentarikerkomiteen i Genève og møter i EØS-rådet i Brussel


fra representantene Ola 

Elvestuen

 og Heikki Eidsvoll 

Holmås

 om permisjon i tiden fra og med 19. november til og med 21. november – begge for å delta i høynivådelen av den 19. partskonferanse under FNs klimakonvensjon og det 9. partsmøte under Kyotoprotokollen i Warszawa


fra Arbeiderpartiets stortingsgruppe om sykepermisjon for representanten Gunvor 

Eldegard

 fra og med 19. november og inntil videre


Disse søknader foreslås behandlet straks og innvilget. – Det anses vedtatt.


Fra første vararepresentant for Østfold fylke, Wenche 

Olsen

, foreligger søknad om fritak for å møte i Stortinget tirsdag 19. november under representanten Svein Roald Hansens permisjon, av velferdsgrunner.


Etter forslag fra presidenten ble enstemmig besluttet:


Søknaden behandles straks og innvilges.


Følgende vararepresentanter innkalles for å møte i permisjonstiden:


For Akershus fylke: Are 

Helseth

For Møre og Romsdal fylke: Tove-Lise 

Torve

For Oslo: Ingunn 

Gjerstad

 og Guri 

Melby

For Rogaland fylke: Marie 

Brekke

For Østfold fylke: Fredrik 

Bjørnebekk

, Wenche 

Olsen

 og Elise 

Waagen

 Are Helseth, Tove-Lise Torve, Ingunn Gjerstad, Guri Melby, Marie Brekke, Fredrik Bjørnebekk og Elise Waagen er til stede og vil ta sete.


Presidenten vil også gjerne si fra til representantene at det blir votering nokså kjapt, så man kan kanskje like gjerne holde seg i salen.






                    
                    
                    

 Ingen har bedt om ordet.






                    

 Ingen har bedt om ordet.






                    

 Ingen har bedt om ordet.


Stortinget går da til votering.






                    

 Det foreligger ikke noe referat.


Dermed er dagens kart ferdigbehandlet. Forlanger noen ordet før møtet heves? – Det gjør ingen, og da er møtet hevet.






                    
                    
                    

