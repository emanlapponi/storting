 Ønsker utenriksministeren å svare?

 Siden jeg får anledningen, ønsker
jeg å svare på det.

Jeg skal ha en redegjørelse
i Stortinget i neste uke om utenrikspolitikken hvor dette med vektlegging
av et samfunn bygd på rett, også internasjonalt,
som sikrer mot at man tar seg til rette på vegne av makt,
blir en viktig komponent. Men jeg vil også legge
til at de rettslige spørsmål blir veldig viktige
for oss i nordområdene i sammenheng med de ulike aktivitetene, ikke
minst på energisiden. Det reiser seg da rettslige spørsmål, eller
det kan komme spørsmål fra andre om
hvordan denne aktiviteten står seg i forhold til våre
rettslige forpliktelser. Der tar jeg signalet fra representanten
Dørum som et godt innspill med hensyn til det å ruste
opp vår egen beredskap til å kunne møte diskusjoner
knyttet til alt fra tjuvfiske til oljeaktiviteter i Barentshavet.
Det er en del av samfunnsperspektivet i Barents 2020 at vi også ser
på de rettslige tilstandene. Men jeg kan bare
slutte meg til representantens vektlegging og si at vi skal se på det
med fornyet interesse.





                

