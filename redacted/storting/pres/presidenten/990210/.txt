  Representantene Jan Tore 

Sanner, 

Hans J. 

Røsjorde, 

Laila 

Kaland, 

Torstein 

Rudihagen

 og
Oddbjørg Ausdal 

Starrfelt

, som
har vært permittert, har igjen tatt sete.

Fra Arbeiderpartiets stortingsgruppe foreligger
søknad om sykepermisjon for representanten Dag Terje 

Andersen 

 fra og med onsdag 10. februar
og inntil videre.

Etter forslag fra presidenten ble enstemmig
besluttet:

1.		Søknaden behandles straks
og innvilges.

2.		Vararepresentanten Karin 

Lian 

innkalles
for å møte i permisjonstiden.

 Karin Lian er til stede og vil ta
sete.

Fra Statsministerens kontor foreligger følgende
brev, datert 3. februar 1999:

«Til
Stortinget.

Skifte av statssekretærer

I statsråd for H.M.Kongen holdt på Oslo
slott 29. januar 1999 kl 1100 er bestemt:

1.					Statssekretær Håkon
Giil gis etter søknad avskjed i nåde fra embetet
som statssekretær i Olje- og energidepartementet
med virkning fra 1. februar 1999. 

2.					Statssekretær Rita Hansen Roaldsen gis etter
søknad avskjed i nåde fra embetet som statssekretær
i Sosial- og helsedepartementet (sosialsaker) med virkning fra 1.
februar 1999.

3.					Politisk rådgiver Erlend Grimstad utnevnes
til statssekretær i Olje- og energidepartementet
med tiltredelse 1. februar 1999. 

4.					Politisk rådgiver Steinulf Tungesvik utnevnes
til statssekretær i Sosial- og helsedepartementet (sosialsaker) med
tiltredelse 1. februar 1999. »

Presidenten foreslår at det refererte
brevet vedlegges protokollen – og anser det som vedtatt.

Valg av settepresidenter

 Presidenten vil foreslå at
det velges to settepresidenter for Stortingets møte i dag – og
anser det som vedtatt.

Presidenten ber om forslag på settepresidenter.

  Jeg foreslår Asmund Kristoffersen
og Oddbjørg Ausdal Starrfelt.

 Asmund Kristoffersen og Oddbjørg Ausdal
Starrfelt er foreslått som settepresidenter. – Andre forslag
foreligger ikke, og Asmund Kristoffersen og Oddbjørg Ausdal
Starrfelt anses enstemmig valgt som settepresidenter for dagens
møte.





                    
                    
                    

 Stortinget mottok mandag meddelelse fra
Statsministerens kontor om at følgende regjeringsmedlemmer
vil møte til muntlig spørretime:

		statsråd Anne Enger Lahnstein

		statsråd Valgerd Svarstad Haugland

		statsråd Kåre Gjønnes

		statsråd Dagfinn Høybråten

De annonserte regjeringsmedlemmer er til stede,
og vi er klare til å starte den muntlige spørretimen.

En del representanter har meldt seg på forhånd
med ønske om å få stille spørsmål.
De representanter som i tillegg til disse er interessert i å stille
hovedspørsmål, bes om å reise seg. – Takk. 

Vi starter da med første hovedspørsmål,
fra representanten John I. Alvheim.

  Jeg har et spørsmål til
helseministeren. 

Importen av legespesialister og allmennleger
er blitt mer en tredoblet de seneste to år. Dette er imidlertid
ikke uten problemer. Det rapporteres om betydelige språkproblemer
i allmennlegetjenesten i mange kommuner. Særlig er dette
tilfellet hvor allmennlegetjenesten stort sett består av
utenlandske leger som er rekruttert fra land utenfor Skandinavia. 

Hva kan helseministeren gjøre i forhold
til kommunene for å bedre norskkunnskapene til de utenlandske
legene før de starter sin praksis?

 Vi har både en knapphet på leger
i Norge og en skjev fordeling av de legeårsverkene vi har.
Regjeringen angriper dette langs flere dimensjoner, først
og fremst ved å øke utdanningskapasiteten, dernest
ved å sørge for at vi får en bedre styring
med fordelingen av nye legeårsverk. Men vi må fortsatt
regne med et behov for å rekruttere leger fra utlandet.
Det som da er viktig, er at rekrutteringen skjer slik at vi gir
søkere mulighet til en forberedelse, både når
det gjelder norsk språk og når det gjelder norske
samfunnsforhold. Verken norsk språk eller – kanskje
i langt mindre grad – norsk trygdevesen, som jeg har et
visst kjennskap til, lar seg lære på 14 dager.
Opplegget som vi nå samarbeider med arbeidsmarkedsmyndighetene
om, består derfor i å gi en skikkelig opplæring
før disse utenlandske legene kommer inn i det norske helsevesenet. 

Vi er også opptatt av et samarbeid
med fylkeslegene i de mest aktuelle fylkene om hvordan en kan følge
opp legene også når de er i Norge. 

 Jeg takker statsråden for svaret. 

De fleste av de importerte utenlandske spesialistene går
til norske sykehus, som synes å ha et umettelig behov for
spesialister, noe som vel skyldes den økende grenspesialiseringen.
Vil helseministeren i forbindelse med godkjenning av de regionale
helseplanene vurdere om det kanskje er en overdekning av spesialister
i norske sykehus, særlig i Sør-Norge, som igjen
går på bekostning av spesialisttilgangen i Nord-Norge?

  Svaret på representanten Alvheims
spørsmål er at vi faktisk har fått mulighet til
en bedre styring med dette nå, fra 1. januar, når
den nye loven om legefordeling er trådt i kraft, og det
nye nasjonale rådet for spesialistutdanning av leger er
trådt i funksjon. Dette rådet skal nettopp bidra
til en sterkere nasjonal styring med hva slags spesialiteter vi
skal ha, og det skal også bidra til en bedre fordeling
av de spesialister som sykehusene trenger. Jeg mener derfor at vi
nå har skaffet oss verktøy, og så blir
det opp til myndighetene å bruke dette verktøyet
på en klok måte.

 Det blir oppfølgingsspørsmål – Olav Gunnar
Ballo.

  Jeg vil gjerne i forlengelsen av John Alvheims
spørsmål spørre helseministeren om han
i forbindelse med utenlandske leger, kan si noe om den forskjellsbehandling
vi ser når det gjelder leger som kommer fra EØS-området,
og leger som kommer fra land utenfor EØS-området. Det man
ser, er jo at leger fra et EØS-land får umiddelbar godkjenning,
og at det blir stilt små krav f.eks. til språkkunnskaper.
Det kan derfor  bli til dels betydelige problemer knyttet til disse
legene. Leger fra land utenfor EØS-området, som kan være
like godt eller bedre kvalifisert, må derimot tilfredsstille
betydelige krav for å få sin godkjenning. Skranken
kan ofte bli så høy at de ikke klarer å oppfylle
kravene, bl.a. kan det være problemer knyttet til oppholdstillatelse. 

Vil helseministeren ta initiativ til å utligne
de forskjellene som fins når det gjelder mulighetene for
leger fra EØS-området og leger fra land utenfor EØS-området
til å få arbeid i Norge?

  Jeg har allerede tatt et initiativ til å se
nærmere på dette problemet. Vi skal følge EØS-avtalen,
men vi har også muligheten til å forhåndsgodkjenne
utdanningssteder utenfor EØS-området. Jeg har tatt et initiativ
til en vurdering av om vi i større grad bør gjøre
det, nettopp for å møte det problemet som representanten
Ballo her peker på.

 Vi går videre til neste
hovedspørsmål.

  Spørsmålet går
til helseministeren. 

Det politiske flertallet i Oslo er i ferd med å gjøre
sykehusene Ullevål og Aker til aksjeselskaper. En overgang
til aksjeselskap for Norges største og tredje største sykehus
vil få betydning for hele Helse-Norge ved at dette sender
sterke signaler om slik organisering også ved andre sykehus. 

Aksjeselskapsformen er laget for å operere
i et konkurransemarked, og det synes som om vår helse skal
ut på en form for børs. Det som nå er
i ferd med å skje, står i sterk motstrid til det
Stortinget vedtok for ca. et halvt år siden i forbindelse
med helseregioninndelingen, der samarbeid og fordeling av oppgaver
innad i og mellom fylkene stod sentralt. 

Hva akter helseministeren å foreta
seg etter det som nå synes å skje?

  Det er mitt syn at sykehusene bør
få en friere stilling for å håndtere
de nye og mer krevende virkemidler som helsepolitikken nå baseres
på, bl.a. innsatsstyrt finansiering og etter hvert et fritt sykehusvalg.
Men det er ikke likegyldig hva slags organisasjonsform, hva slags
tilknytningsform, sykehusene har til sin eier. Fordi dette er et
stort og viktig helsepolitisk spørsmål, har Regjeringen
nedsatt et utvalg – Sørensen-utvalget – som
innen 15. mars skal avgi en rapport om alternative tilknytningsformer
for sykehus. Blant de alternativene som vil bli vurdert, er aksjeselskapsformen, men
også en form for sykehusforetak som ligner den statsforetaksmodellen
som er vedtatt når det gjelder statlige virksomheter. Mitt
mål er å få en bred helsepolitisk debatt
på grunnlag av Sørensen-utvalgets innstilling,
og jeg forstår det slik at den innstilling som  foreligger
til Oslo bystyre, har tatt høyde for at man faktisk vil
vurdere også de alternativer som Sørensen-utvalget
presenterer, før de tar endelig standpunkt i Oslo. Det
vil være mitt bestemte råd til Oslo kommune.

Jeg vil også peke på at en
eventuell endring av tilknytningsform kan bety en så omfattende
endring av sykehusets organisering at det kan utløse krav
om ny godkjenning etter sykehusloven. Det vil i så fall
bli vurdert hvis et slikt endelig vedtak skulle bli fattet.

  Jeg synes det er oppsiktsvekkende at helseministerens
eget parti, Kristelig Folkeparti, i Oslo er sammen med Høyre
og Fremskrittspartiet i iveren etter å kommersialisere
helsevesenet. Det bryter med overordnede nasjonale politiske målsettinger.
Det er også påfallende at arbeidet med å gjøre
sykehusene om til aksjeselskap skjer i forkant av det utvalget som
helseministeren nå nevnte at han selv har satt ned, og
som jeg syns er et veldig viktig arbeid. Det er jo bare en måned
til dette utvalget skal komme med sin innstilling, og jeg syns det
er en provokasjon både mot helseministeren og andre medlemmer
i Regjeringen at Oslo kommune går så langt i forkant
av dette utvalgets innstilling. Fra et slikt markedsstyrt og lite politisk
styrt sykehusaksjeselskap er det ganske kort vei til at norske eller
utenlandske private investorer kan bli trukket inn, også forsikringsselskaper
med en slik interesse. Hvilken kommentar har helseministeren til
en slik utvikling?

 Den kritikk som representanten Kristoffersen
nå reiser, føler jeg først og fremst
rettes mot byrådet i Oslo, og det ønsker ikke
jeg å svare for. Jeg vil svare for hvordan jeg har håndtert
denne saken. Det er å sørge for at det blir lagt
til rette for en bred helsepolitisk debatt, der ulike alternativer
for tilknytningsform blir vurdert. Så langt jeg kjenner
den innstillingen som representanten Kristoffersen viser til, tar Oslo
kommune høyde for at man faktisk vil vurdere resultatet
av Sørensen-utvalgets innstilling før man tar
endelig standpunkt til tilknytningsform i Oslo kommune. I så fall
synes jeg ikke det er grunnlag for de karakteristikker som representanten
Kristoffersen bruker. 

For min del er jeg klart skeptisk til AS-modellen,
fordi jeg mener at sykehus er samfunnsinstitusjoner som krever en
større grad av samfunnsmessig styring.

 Det blir oppfølgingsspørsmål – Britt Hildeng.

 Du lyver, sa Valgerd Svarstad Haugland til
Thorbjørn Jagland i partilederdebatten da han advarte Kristelig
Folkeparti mot å gå sammen med Høyre
og Fremskrittspartiet i deres privatiseringsfremstøt. I
dag har Kristelig Folkeparti i Oslo gitt sin tilslutning til AS-ifisering
av sykehusene i Oslo, til å gjøre den kommunale
pensjonskassen om til et aksjeselskap, og det synes som om de er
i ferd med å gi sin tilslutning til å sette hele
kommunens eldreomsorg ut på anbud.

Ser statsråden noen betenkeligheter
med hensyn til disse sterke privatiseringstendensene innen helse-
og sosialomsorgen i Oslo, og vil han gjøre noe konkret
med det?

 Spørsmålet om tilknytningsform
mellom én offentlig sykehuseier og sykehuset er i utgangspunktet
ikke et spørsmål om privatisering, men det kan
være et spørsmål om grad av politisk styring.
Derfor mener jeg at det er et viktig helsepolitisk spørsmål
hva slags tilknytningsform det skal være mellom sykehusene
og deres eiere.

Jeg synes det spørsmålet
er for stort til bare å avgjøres i ett kommunestyre
i landet, selv om det er vår største kommune og
vår største sykehuseier. Derfor har jeg tatt initiativet
til Sørensen-utvalget. Jeg forventer at alle parter, inklusiv
Oslo kommune, som er invitert til å være med i
Sørensen-utvalget, forholder seg til utvalgets resultater
og til behandlingen av dem før de tar endelig stilling til
tilknytningsmodell.

 Det blir et oppfølgingsspørsmål
til – Annelise Høegh.

 Jeg er glad for at helseministeren ikke lar
seg lure av Arbeiderpartiet til å trekke konklusjonene
før utvalgsarbeidet er lagt på bordet. Det har vært
en viss tvil om dette før, så det er jeg glad
for.

Jeg er også glad for å kunne
konstatere at den frykt Arbeiderpartiet nå møter
sykehusreformer med, ikke deles av helseministeren. Det er vitterlig
Høyre og ikke minst Byrådet i Oslo som har drevet
mange av disse reformene fremover. 

Jeg vil spørre helseministeren om
han ikke synes at det kan være fornuftig med en prøveperiode
når vi skal prøve ut nye modeller, og at man ikke,
selv etter Sørensen-utvalgets fremlegg, skal utelukke noen
former, men at vi får anledning til å prøve
ut både AS-formen og andre former, for det er jo vitterlig
slik at det er den overstyrte sykehusmodellen som vi har i vårt
land i dag, hvor den politiske styringen har tatt overhånd,
som har skaffet oss alle helsekøene, og det er det som
gjør at pasienter ikke får behandling så raskt
som de ellers kunne ha fått.

 Jeg takker representanten Høegh for
at hun berømmer meg for ikke å ta standpunkt på forhånd
til spørsmål som jeg har bedt et utvalg om å utrede.
Men i neste øyeblikk spør representanten Høegh
meg om å gjøre det. Jeg vil fortsatt avstå fra å ta
standpunkt til spørsmål som utvalget skal utrede, nemlig
om det skal være én lovlig tilknytningsform mellom
sykehus og eier, eller om det skal være flere mulige tilknytningsformer.
Det er spørsmål som jeg synes det er naturlig å vurdere
i kjølvannet av en slik utredning. AS-formen prøves
allerede ut. Lovisenberg Diakonale Sykehus er et aksjeselskap. Så også i
Norge har man faktisk en slik modell under utprøving.

 Siste oppfølgingsspørsmål
er fra Olav Gunnar Ballo.

 I forbindelse med diskusjonen omkring fristilling
av sykehusene i Oslo har spørsmålet kommet om
man ved en eventuell fristilling ville selge behandlingsplasser,
f.eks. i forbindelse med helseforsikring, slik at de som hadde tegnet
helseforsikring, skulle være sikret et tilbud ved sykehus.
Så langt jeg registrerte, uttalte helsebyråden
i Oslo at en slik løsning absolutt ville være
aktuell ved en fristilling. Det synliggjør at en fristilling
vil gi sykehusdrift på andre premisser, der det offentlige
tilbudet kanskje må reduseres som en konsekvens av at markedet
i større grad vil styre det.

Ser helseministeren det betenkelige ved en
fristillingsmodell, nettopp fordi man ikke får en offentlig
styring ut fra likeverdsbetraktninger, men at det økonomiske
incitamentet i så fall kan være styrende for driften
av sykehuset?

 Jeg tror det er viktig å ha to tanker
i hodet samtidig. Det er nødvendig å gi sykehusene
en friere stilling. De er av de mest komplekse og største
virksomhetene vi har å lede i landet. Ledelsen ved sykehusene
trenger en mer solid og friere plattform til å styre disse
komplekse virksomhetene. Derfor trenger vi en friere stilling. Så er
spørsmålet: Hva slags fristilling? Det er det
Sørensen-utvalget utreder, og de skal avgi rapport om en
måneds tid.

Jeg vil si at vi følger to spor i
helsepolitikken. Det ene er å åpne for en sterkere
grad av incitament og etterspørselsstyring gjennom innsatsstyrt
finansiering, gjennom et friere sykehusvalg og gjennom en friere
stilling av sykehusene.  Men det andre sporet er også viktig.
Det er styringen gjennom regionale helseplaner og gjennom eierstyringen
for øvrig. Jeg vil stå for en helsepolitikk som tar
ut effektivitetsgevinsten ved å åpne for etterspørselsmekanismer,
men som samtidig har en overordnet politisk styring.

  Da går vi over til neste
hovedspørsmål.

  Jeg ønsker å stille et spørsmål til
barne- og familieministeren. 

Fra 1. august 1999 utvides valgfriheten i kontantstøtten
ved at det innføres et nytt trinn. Dette er i tråd
med den avtalen kontantstøttepartiene inngikk i fjor. Tilskuddssatsene
til barnehager tilsvarer noenlunde kontantstøttesatsene.
Departementet har i rundskriv om statstilskudd til drift av barnehager
i 1999 innarbeidet dette. Jeg vil spørre statsråden
hvorfor Regjeringen i det nye rundskrivet bryter med sitt uttalte
mål i budsjettet om en generell økning av tilskuddssatsene
og bedre økonomi både for kommunale og private
barnehager. 

Barnehagene får høy støtte
for barn under tre år, 36 000 kr, og lav støtte
for barn over tre år, 19 000 kr, men i rundskrivet
blir det opplyst at bare barn født etter 1. januar 1997
vil få høy støtte etter 1. august i år.
Det betyr altså at barn født i 1996, men som ikke
er fylt tre år 1. august, vil få lav støtte.
Hvorfor endrer departementet reglene uten noe forvarsel? Dette betyr
en redusert støtte for barn på opptil 6 000
kr fra 1. august til 31. desember. Hvorfor har ikke statsråden
drøftet dette med Stortinget?

  Eg må svara at dette må eg
gå tilbake og undersøka grundigare. Eg trudde
det var dei same satsane som ein hadde førre året, som
blei førte vidare. Difor kan eg ikkje svara noko meir utfyllande
enn at dette må eg undersøka og eventuelt koma
tilbake til Stortinget med meir informasjon om dersom det er nødvendig.

  Jeg takker for det, men det er altså ikke
satsene som er endret, det er innslagspunktet for beregning av alder
på barna. Det betyr at barnehagene vil få 19 000
kr i støtte for barn som er to år og syv måneder
1. august, mens barn opp til tre år skulle fått 36 000
kr. Her er det altså 14 000 kr i forskjell på disse barna
som følge av den regelendringen som nå står
i rundskrivet på side 2 og 3. Det er mulig statsråden
ikke er klar over dette, men da burde hun i så fall sjekke
det opp, for dette er ganske alvorlig. Det betyr f.eks. at private
barnehager kanskje må belaste foreldrene med 1 000 kr
mer i måneden i foreldrebetaling i perioden fra august til
desember. 

Det er mulig at dette har foregått
i departementet uten statsrådens viten, men det vil i så fall
overraske meg stort. Og jeg spør om ikke dette også er
i strid med den avtalen regjeringspartiene, Høyre og Fremskrittspartiet
har inngått om å bedre vilkårene for
de private barnehagene.

  Når det gjeld å betra vilkåra
for dei private barnehagane, kjem Regjeringa tilbake til Stortinget
med ei stortingsmelding om akkurat dette, og den skal leggast fram
for Stortinget til våren.

Når det gjeld akkurat dette punktet
som representanten spør om, kan eg faktisk ikkje svara
noko anna enn at slik eg har oppfatta det – dette må eg
undersøka grundigare, for eg føler meg på litt
tynn is – har ein ført vidare den praksisen som
har vore før i forhold til støtte når
det gjeld aldersdifferensiering mellom to og tre år. Dette punktet
har vore tatt opp av bl.a. organisasjonane, og både den
førre regjeringa og denne regjeringa har nok blitt kritiserte
for at ein ikkje har følgt grensa på tre år heile året.
Men som sagt: Eg må gå tilbake til departementet
og få  meir informasjon og skal eventuelt koma tilbake
til Stortinget dersom det er nødvendig.

  Vi går til neste hovedspørsmål.

  Jeg vil stille statsråd og partileder
Lahnstein følgende spørsmål:

Kirkeminister Lilletun har beklaget biskop
Köhns avgjørelse om å la kapellan Siri
Sunde fortsette i den jobben hun har utført på en
samvittighetsfull måte. Er statsråd Lilletuns
beklagelse også Regjeringens og dermed Lahnsteins syn?

  Jeg vil i denne saken vise til Lilletuns uttalelse
og også til at dette er et spørsmål som
Kirkens indre organer vil følge opp, slik jeg har forstått
det. 

Ellers er jo dette en sak som det er vel kjent
at det er noe ulike vurderinger av i forhold til håndteringen.
Men statsråd Lilletun uttaler seg på vegne av
Regjeringen i spørsmålet.

  Jeg synes det svaret statsråd Lahnstein
nå gir, er trist, for den som ifølge kirkeloven
er satt til å gjøre jobben på vegne av
Kirken, er  biskop Köhn, og kirkeministeren har på vegne
av Regjeringen beklaget hennes avgjørelse. Han har ikke
latt de indre organene selv ordne opp. Biskop Köhn var
den som skulle ordne opp, det har hun gjort, og han har beklaget
det. Jeg synes det er trist, for en videreutvikling av folkekirken må nettopp
skje ved både Arbeiderpartiets og Senterpartiets innsats.
Men samtidig sementerer også Regjeringen nå en
oppfatning av en meget utsatt gruppe, og mitt spørsmål
til Lahnstein blir: Hvordan skal Regjeringen, Verdikommisjonen til
tross, arbeide for å øke toleransen og likeverdet
spesielt?

 Jeg blir litt overrasket over denne reaksjonen,
for så vidt jeg husker, var statsråd Lilletuns
beklagelse knyttet til det som ble oppfattet som et løftebrudd.
For øvrig viste Lilletun til det som er prosessen som er
i Kirkens egne organer. Det er det viktig for meg å presisere. 

Ellers er jeg enig i at når det gjelder
utviklingen av folkekirken, er det viktig med takhøyde.
Det er viktig at vi får en utpekelse av lederskap i Kirken
som ivaretar den romslighet som man ønsker for en folkekirke
knyttet til staten. Det er det som er vårt mål,
og jeg ønsker å videreføre det. I denne
konkrete saken er det klart at statsråd Lilletun uttaler
seg på vegne av Regjeringen. Han har beklaget det ene elementet.
Han har videre vist til prosessen innad i Kirken, og det er etter
min mening helt riktig at han her viser til det indre selvstyret
som Kirken har i trosspørsmål.

 Vi går da til neste hovedspørsmål.
 

  Jeg har et spørsmål til
barne- og familieministeren.

Det er nå avdekket at det bare i Oslo
er 1 000–1 300 barn med krigserfaring
som er asylsøkere og flyktninger. Enten har de vært
soldater sjøl, eller så har foreldrene krigserfaring.
Og de finnes også i andre deler av landet. Jeg er ganske
sikker på at vi er enige om at traumene som de har, er
så store at vi vanskelig kan forestille oss det marerittet
de lever med. Men det vi vet, er at barna har vansker med å takle
sin egen hverdag og vansker med å fungere i samfunnet.
Flere av dem ender også opp i gjenger. I dag får
ikke disse barna skikkelig og god nok hjelp. Jeg er ganske sikker
på at vi er enige om at de må fanges opp tidlig,
med en gang de kommer til landet.

Hva vil barne- og familieministeren gjøre
for å gi barna hjelp, og for å gi foreldrene hjelp
til å være foreldre og gjøre sin foreldregjerning?

  Det er alvorlege tal vi blir serverte i forhold
til born og ungdom som har problem på dette feltet, og
eg er einig med representanten i at det ikkje er blitt gjort nok
for desse borna. No har vi vedtatt ei psykiatrireform som òg
skal hjelpa born og ungdom, og eg trur at også dei vi snakkar
om her, vil kunna få hjelp gjennom den psykiatrireforma
som er vedtatt, og som er i ferd med å bli sett ut i livet
i dei ulike kommunane.

Eg har òg lyst til å visa
til andre tiltak som Regjeringa har sett i gang, m.a. spesielle
hjelpetiltak der ein ynskjer å gi borna hjelp i familien.
Det er eit professorat ved Universitetet i Oslo, eit femårsprosjekt,
som er sett i gang. Ein har fått ein del erfaringar med
veldig gode resultat frå USA, der ein har hjelpt akkurat
ungdom som kjem m.a. frå framandkulturar, og der ein har
gått inn og hjelpt både borna og foreldra i samarbeid
og sett på det som eit betre verkemiddel enn å senda
ein del av desse, dei såkalla verstingane, på institusjon.
Eg har stor tru på at dette vil hjelpa denne gruppa ungdomar òg
her i landet.

Så har eg òg lyst til å nemna
at vi i førre veka nedsette eit NOU-utval som skal ta for
seg barnevernet og fosterheimsproblematikken i Noreg. Eg har stor
tru på at det òg vil kunna koma med forslag og
tiltak som skal kunna hjelpa akkurat denne gruppa. Det er òg
snakk om mange andre prosjekt, der ungdom vil prøva å hjelpa
ungdom. Eg trur òg at barnevernet og psykiatrien og ein
del av desse tilboda som vi ynskjer å gi ungdomar, spesielt
i storbyane, vil vera med og hjelpa denne gruppa til å kunna
fungera godt i samfunnet. Det er det vi ynskjer, og det er det vi
har ei målsetting om.

  Jeg takker for svaret. Vi er vel enige om
at her må det gis hjelp på veldig mange områder, både
til foreldrene og til barna.

Statsråden nevnte psykiatrireformen.
Det er ganske oppsiktsvekkende å høre at de barna
som søker psykologhjelp i dag, må betale den sjøl.
Dette er slett ikke godt nok. Vi er av den formening at barne- og
ungdomspsykiatrien må rustes opp for å ta imot
disse barna langt bedre enn det den er i stand til i dag. Det er
nå 8 000 asylsøkere rundt omkring i landet.
Mange av dem er barn, og mange av dem er familier med barn. De må få hjelp
her og nå, straks. I prinsippet er det barnevernet som
skal fange dem opp med en gang, men det gjøres heller ikke.
Hva vil familieministeren gjøre med det?

  Familieministeren vil understreka det ansvaret
som barne- og ungdomspsykiatrien har. No har eg lyst til å minna
om at denne reforma akkurat er sett ut i livet, og eg reknar med at
den skal gi eit godt resultat òg for denne gruppa.

Det er tatt krafttak frå Stortinget
si side på bakgrunn av forslag frå Regjeringa,
og det reknar eg med blir følgt opp i kommunane. Som representanten
seier, er det mange som sit i asyl rundt omkring i kommunane. Både
barnevernet og barne- og ungdomspsykiatrien vil vera med og legga
til rette for at desse skal få hjelp. Dette reknar eg med
vil skje. Det er klårt at dei burde helst fått
hjelp i går, som representanten nesten påstår,
og det å sjå på dei ulike tiltaka og
prøva å styrkja dei, er noko som vi støttar.
Det er akkurat derfor vi m.a. har sett ned eit utval som skal sjå på barnevernet,
og har hatt ei satsing på barne- og ungdomspsykiatrien
og psykiatrien generelt, som Stortinget òg har støtta.
Så eg håpar desse borna får hjelp.

  Vi går videre til neste
hovedspørsmål.

  Jeg vil gjerne stille barne- og familieministeren
et spørsmål.

I Aftenposten den 7. februar lover statsråden
at bidragspliktige skal få bedre råd. Det er Fremskrittspartiet glad
for. En av årsakene til at statsråden nå ønsker å se
på bidragsordningen, er, som hun sier i Aftenposten, at «dagens
bidragssystem ikke tar høyde for at den som betaler bidrag
også tilbringer tid sammen med barna». De argumentene
som fremmes her, er helt i tråd med det som Fremskrittspartiet
og representanten Øystein Hedstrøm har fremmet gjennom
forslag tidligere.

Men mitt spørsmål går
mer i retning av om denne utredningen eller forslaget fra Regjeringen
vil bli fremmet våren 1999, eller som det har vært
antydet i en artikkel tidligere fra statsråden, høsten
1999. Ønsker statsråden eventuelt å forsinke fremdriften
ved å sende dette nye forslaget ut på en ny høring?

  No er det ikkje berre representanten Hedstrøm
og Framstegspartiet som har vore opptatt av denne problemstillinga.
Det er ganske mange i Stortinget og i departementet hos meg som
har vore opptatt av denne problemstillinga i lengre tid. Som ein
sikkert er kjend med, var det statsråd Grete Berget som
sende ut eit forslag på høyring, som fekk både
ros og ris. Så har saka blitt liggande, og eg greip fatt i
ho då eg vart statsråd.

Når det gjeld framdrifta, kan eg lova
representanten at det blir sendt ut eit høyringsnotat i
løpet av våren, men saka kjem nok ikkje til å 
bli fremma i Stortinget før til hausten, slik som arbeidsprogrammet
ser ut for oss no.  Det er òg opplagt for meg at denne
saka må ut på ei ny høyring fordi vi
har sett kva slag høyringssvar som kom inn på det
førre forslaget som vart sendt ut. Dei vil vi tilpassa
til det nye forslaget som vi sender ut saman med dei prioriteringar
som denne regjeringa ynskjer å gjera i denne saka.  Då er
det opplagt at saka må ut på ny høyring
før vi eventuelt kan utforma eit forslag som blir sendt
til Stortinget. Dette fører til at det nok ikkje kjem før
til hausten.  Det er ikkje snakk om å forseinka prosessen;
det er snakk om å ta den tida vi treng for å få til
eit forslag som så mange som mogleg kan vera einige om.

  Jeg takker for svaret. Jeg er fullstendig
klar over at dagens familieminister er den fjerde statsråden
i rekken nå som har snakket om, vurdert og lagt fram nye
regler for bidragsordningen.  Det er nettopp derfor Fremskrittspartiet
har engasjert seg så sterkt i saken, for nå er
det ikke flere barn å tape i denne sammenhengen.  Når
vi vet at det i dag er nesten 60 000 barn som kun har omgang
med den ene biologiske forelderen, er det klart at dette må fremskyndes
og prioriteres skikkelig.

I en undersøkelse foretatt av Institutt
for sosialøkonomi ved Universitetet i Bergen, blir alle
de argumentene som Fremskrittspartiet nå har brukt i snart
10 år, bekreftet, og jeg syns at når foregående
familieminister Grete Berget i en artikkel, sammen med statsråden
her på samme tid, bekreftet at de allerede på det
tidspunktet kjente problematikken, var det ikke nødvendig å forlenge
prosessen. 

Men en annen ting i forbindelse med dette …

  Taletiden er omme.  

   Eg trur ikkje  eg har fått noko
nytt spørsmål.  

Saka kjem til Stortinget, og eg reknar med
at den blir handsama fort når den kjem hit, slik at vi
kan få sett regelverket ut i livet.

   Vi går videre til neste
hovedspørsmål.

 Jeg har lyst til å stille et spørsmål
til kulturministeren.

Vi har de siste årene prøvd å sette
et sterkere søkelys på kulturtilbudets betydning
bl.a. for å motvirke fraflytting fra distriktene.  Ett
av de få tilbudene som er virkelig godt utbygd også i
distriktene, er kinotilbudet.  Det har skjedd de siste tiårene
gjennom et solidarisk system, bygd opp gjennom kommunale kinematografer
og filmleieavtalen.  Nå ser vi at store kommuner privatiserer sine
kinoer, og at det står strid om filmleieavtalen.  Hva akter
kulturministeren å gjøre for at vi kan få til å opprettholde
kinotilbudet på små plasser i distriktskommunene,
slik at de også får beholde det tilbudet?

 Jeg er helt enig med Alstad i at kinotilbudet
er svært viktig og godt utbygd i Norge.  Det er faktisk
en ganske enestående modell, hvor vi har bygd opp et tilbud
og også har en bransjeavtale som innebærer at
man får en god spredning på film i Norge, og hvor
bortimot 90 pst. av kinoene, tror jeg, er i offentlig eie.
 Nå ser vi at det er fremstøt fra ulike sider
for å komme inn på dette markedet.  Det er kommunene
som har konsesjonsmyndighet til kinodrift, og derfor vil jeg vurdere
om det er riktig å gå ut til kommunene og peke
på betydningen av kinotilbudet, slik vi har det, og kanskje
be om at kommunene tenker seg nøye om før de går
inn på en privatisering, som kan ligge i kjølvannet nå.

Ellers er det svært viktig også å opprettholde
denne solidariske avtalen som Alstad peker på, og det kan
nok ses i sammenheng.  Filmpolitikk, eller kinopolitikk, framover
vil være et viktig politikkområde for meg.

 Jeg takker for svaret.  I motsetning til i
Sverige og Danmark og de fleste av de øvrige nabolandene
våre har ikke vi den vertikale strukturen med privatisert
kinodrift og filmproduksjon gjennom hele linjen.  Vi har  valgt å bygge
det opp ut fra den politiske målsettingen om desentralisering.
 Jeg tror, slik som statsråden var inne på, at
det blir viktig at vi klarer å opprettholde dette for at
de små kommunene i det minste skal ha det minimum av kulturtilbud
som vi har bygd opp de siste årene. 

Jeg er glad for at statsråden varsler
at hun vurderer å ta initiativ, og hun skal få full
støtte dersom hun velger å gjøre det.
 Det tror jeg er et vesentlig poeng, som  ikke bare må gjøres
til en kommunal sak, men en sak som vi også har et nasjonalt
ansvar for. Vi har også et ansvar for at den norske filmen
som blir produsert, har et marked å vises for, for det
er jo ikke noe vi lager for eksportmarkedene eller for egen fornøyelse,
det er  fordi vi ønsker å gi befolkningen vår
et tilbud. Og da må vi ha apparatet og strukturen på plass
for å kunne gi dem dette.

 Jeg er helt enig med Alstad i beskrivelsen
av tilbudet vårt og betydningen av det.  Det er klart at
en kommersialisering eller en privatisering vil kunne føre
til at man får et smalere filmtilbud rundt omkring i landet.
 

Jeg er også glad for at jeg på dette
området kanskje kan regne med at vi kan få en
samhandling med Arbeiderpartiet for å få til en
offensiv som innebærer at det viktige kulturtilbudet som
kinodrift er i hele landet, kan opprettholdes og videreutvikles.

 Vi går da til neste hovedspørsmål.

  Jeg har et spørsmål til
barne- og familieministeren.  Det er et spørsmål
i føljetongen om den såkalte Brustad-bua.  Jeg
har forstått det slik at den bærende idé,
eller selve verdigrunnlaget, i denne loven er at søndagen
ikke ødelegges dersom vi handler i butikker som er mindre
enn 100 m2 .  Jeg har sagt det før, og jeg sier det igjen:
 Jeg kan ikke forstå at det blir mer søndag av å handle
i små enn i store butikker.  Den hittil siste episode i
denne søndagsfarsen er visstnok nå at statsråden
også vil fjerne unntaksbestemmelsen om trafikknutepunkter,
der butikkene kan ha åpent uansett størrelse.
 Det får jo som konsekvens at taxfree-butikkene og de andre
butikkene på flyplassene eventuelt også må stenges eller
presses inn i dette Brustad-bua-konseptet.  Er det virkelig statsrådens
hensikt å stenge taxfree-salget på søndager
og dermed gi nok et bidrag til økt hjemmebrenning eller
smugling?

Nå er jeg spent på svaret.

  Eg fekk meg ei litt sjokkarta oppleving då eg
gjekk om bord i flyet i New York sist fredag.  Eg var avbilda på fyrstesida
i VG, og der stod det at om eg fekk det som eg ville, skulle butikkane
på flyplassane stengast på søndagen.
 VG har ikkje vore i kontakt med meg.  Eg har inntrykk av at måten
dei jobbar på, er at ei god sak ikkje skal undersøkast så veldig
grundig.

Det har aldri vore min intensjon å stenga
korkje tax-free-butikkar eller andre butikkar på Gardermoen.
 Men det er viktig for meg å streka under at eg ynskjer å ha
ei lov som skal bli respektert, som eit fleirtal på Stortinget ynskjer,
og som bevarer søndagen som ein annleis dag, samtidig som
ein kan ta vare på dei tilsette i varehandelen.  Det går
det godt an å gjera.  

Når det gjeld korleis vi skal rydda
opp i desse uklarheitene som enkelte innafor handelsnæringa
påstår er i det lovverket som er vedtatt, har
ikkje Regjeringa behandla det enno, men det kjem vi tilbake til.
 Eg vil berre ha gjort det klart at det aldri har vore min intensjon å stenga
tax-free-butikkar eller andre butikkar på flyplassane.

Tidlegare var det slik at det var mange butikkar
som hadde ope ulovleg, og det ynskte ein å regulera.  Veldig mange
av desse kan no – gjennom ein langvarig sedvane – føra
vidare den opningstida dei hadde før, som dei tok seg til
rette for.  No skal ikkje eg kommentera kva som var ulovleg eller
lovleg av det som skjedde før 1. januar 1999.  Men det
eg kan seia, er at vi ynskjer å gjera dei endringane som
eventuelt må til, på den mest kurante måten,
for at lova sin intensjon skal bli fylgt opp òg av dei
som i dag ikkje ser ut til å gjera det.

   Jeg takker for dette forhåpentligvis
avklarende svaret.  Men jeg håper jo at statsråden ser
at dette er en så håpløs lov at den beste
måten å få den til å bli respektert
på, faktisk er å oppheve hele loven og stole på at
folk selv er i stand til å finne ut hva det er fornuftig å gjøre
på søndagen – at det kanskje går
an å kombinere både handling og å gå i
kirken, hvis man er opptatt av det, gå på tur
eller hva det måtte være.

Men har statsråden tenkt over at det
nettopp er slik som hun nå sa, at den loven vi i dag har,
som Arbeiderpartiet og Regjeringen ønsker å fortsette
med,  faktisk har belønnet dem som i alle år har
brutt loven om forbud mot søndagsåpne dagligvarebutikker?
 Jeg sier takk og pris for 7-Eleven, for de har gjennom sin ulovlige
virksomhet presset Regjeringen og Arbeiderpartiet til å innse
at iallfall noen butikker skal få lov til å holde åpent
på søndager. Men det har de altså gjort
ved å trosse forbudet.  Det Regjeringen nå gjør,
er å belønne dem som har brutt loven, og straffe
dem som har holdt seg loven etterrettelig.

   Det er heilt klart: Det som representanten
her peikar på, er eit tankekors, og det skal eg ikkje legga
skjul på.  Samtidig ynskjer korkje eg eller Regjeringa – heller
ikkje Arbeidarpartiet, trur eg – å skjerpa
inn det som har vore ein sedvane.  Vi ynskjer faktisk å ha
ei lov som skal rydda opp i det som har vore ulovleg. 

Folk kan tenka sjølve – ja,
men problemet er at dersom representanten Høegh sin fridom
til å gjera kva ho vil på søndagen, skal
bli respektert fullt ut, må nokon arbeida i desse butikkane.
Eg ynskjer faktisk å ta omsyn til dei som eventuelt skal
tena representanten Høegh eller andre i butikkane dersom
dei skal vera opne.  For at også dei som jobbar innafor
varehandelen, stort sett skal kunna ha fri på ein søndag,
må ein faktisk ha ei lovregulering. Eg ynskjer ikkje ein
søndag der både sportsbutikkar, møbelbutikkar
og matbutikkar skal vera opne. Då legg vi faktisk eit ganske
stort press på dei som jobbar innafor varehandelen.  Det
er det òg viktig for meg å streka under, samtidig
som vi ynskjer å behalda søndagen som ein annleis
dag.

 Vi går til neste hovedspørsmål.

  Spørsmålet mitt går
til landbruksministeren.

I store delar av Utkant-Noreg er skogbruket
svært viktig.  Moglegheitene i skogbruket burde ha vore
utnytta enda betre.  Men det ein nå faktisk opplever frå nyttår,
er at prisen på massevirke og sagflis for skogbruket og
trelastbedriftene ute i Distrikts-Noreg er så sterkt redusert
at store delar av skogen ikkje er lønsam å drive
ut.  Det kjem av at treforedlingsbedriftene har innført
eit såkalla transportfrådrag som fører
til sterkt reduserte prisar for skogbruket ute i distrikta.  Eg
er klar over at det er marknadskreftene som styrer dette.  Spørsmålet
mitt blir likevel:  Synest landbruksministeren dette er i tråd
med ein god distriktspolitikk og ein god skogbrukspolitikk?  Dersom
ikkje:  Ser landbruksministeren for seg tiltak og verkemiddel for å motverke
dette?

   Jeg vil aller først vise til den
skogmeldingen som Regjeringen har fremmet, som nå ligger
til behandling i Stortinget, der en kommer inn på en generell
drøfting av rammevilkår for norsk skogbruk i tiden
framover, og der Stortinget får anledning til å gå inn
på en del av de spørsmål Rudihagen reiser.

Når det gjelder prissetting på trevirke,
er jo ikke det noe som departementet eller statsråden har
noe med.  De prissettinger som skjer, skjer ut fra vanlige markedsmessige
vurderinger og forhandlinger.  Derfor finner ikke statsråden å kunne
gå inn og ha meninger om hvorvidt disse prisene er for
lave eller for høye.  Det er klart at lønnsomheten
i norsk skogbruk vil være best når prisene er
høyest.

Det er derfor en oppgave for skogeierne å sørge
for å ha en avvirkning som gjør at en utnytter
de ressursene en totalt har.  Hvis norsk virke ikke finnes, vil
en få større import fra andre land, og det er
ikke med på å fremme den type avvirkning som vi
trenger også i norske skoger.

   Eg takkar for svaret.

Eg er, som eg sa, klar over dei marknadskreftene
som er med og styrer prisinga. Men norsk treforedlingsindustri er
i dag i stor grad dominert av nokre få bedrifter.  For å illustrere
kva dette har ført til, kan eg nemne at det  m.a. i ei
skogeigarforeining som Mjøsen har vorte pressa fram slike
prisar av Norske Skog Supply også når det gjeld
soneprising av massevirke.  Dette er eit brot på tidlegare
prinsipp om lik pris ved levering ved bilveg.

Norske Skog vart i si tid starta av skogeigarar.
 I lokaliseringsdiskusjonen var det uinteressant for skogeigarane
kvar bedrifta skulle ligge, for prinsippet var lik pris same kvar
ein leverte trevirket.  Har landbruksministeren noko han kunne tenkje
seg å seie til Norske Skog på bakgrunn av ein
slik handlemåte som dette?

  Jeg føler at her beveger statsråden
seg eventuelt ut på et område som han ikke bør
mene altfor mye om. Generelt er det slik at i en sterkere konkurranse
på et internasjonalt marked går dette inn i strukturdebatten
og strukturvurderingene innenfor næringslivet i Norge,
og det gjør at vi får større enheter. Det
finner vi igjen også på andre områder,
ikke bare innenfor skogbruket. Det spørsmålet
som representanten stilte om min vurdering av Norske Skogs handlemønster, synes
jeg ikke det er riktig at jeg mener noe om her i dag.

  Vi går til neste hovedspørsmål.

  Jeg har et spørsmål til landbruksministeren.

Norge og norske bønder dumper store
deler av sitt kjøttoverskudd til spottpriser i utlandet
for å kunne bidra til at Kari og Ola skal betale noen av
Europas høyeste matvarepriser. I 1997 ble det dumpet over
7 000 tonn norske matvarer på verdensmarkedet.
Det var hovedsakelig svinekjøtt, men også meieriprodukter.
Nå går vi inn i WTO-forhandlinger, og man skal
nå få eliminert muligheten for de norske bøndene
til å avskaffe disse problemene ved å dumpe matvarer
på verdensmarkedet. 

Vi har en over 60 år gammel lov, omsetningsloven, som
regulerer disse forholdene og gjør dette mulig – altså en
60 år gammel lov! Vil statsråden under de nye
og fremtidige forhold gå inn for å liberalisere
eller fjerne omsetningsloven, slik at vi kan få fri konkurranse
i omsetningsleddet også i Norge?

  Dette kan jo bli en generell landbrukspolitisk
debatt. Jeg vil vise til at det å selge varer på verdensmarkedet
skjer med eksportsubsidier i flere land enn i Norge. Det skjer i
EU, og det skjer i andre land, for å tilpasse seg verdensmarkedets
priser. Slik sett er ikke Norge spesielt i denne sammenhengen. Det
som kanskje er spesielt i Norge, er at eksportvolumet er lite. I den
generelle norske landbrukspolitikken er det ikke et mål
i seg selv å ha eksport. Det er et mål å ha
en produksjon som dekker det norske markedet. Men så får
man den situasjonen at man ikke treffer denne produksjonen på millimeteren,
og da må man regulere markedet. Vi må også vurdere
det lovverket som fungerer i dag. Faktisk er det slik at det er
de norske bøndene som i dag må betale det denne
overproduksjonen vi har, koster, i motsetning til i andre land,
der de offentlige myndigheter også tar den kostnaden.

Jeg vil bare avslutte med å si at
for min del vil jeg legge vekt på å finne virkemidler
i landbrukspolitikken der vi kan tilpasse produksjonen til den etterspørselen
vi har i eget land.

  Dette kan ordnes meget lett. Ved å slippe
markedet mer fritt vil markedets usynlige hånd tilpasse
tilbudet etter etterspørselen. Dessuten vil prisene gå ned,
slik at vi vil slippe å oppleve at Kari og Ola valfarter
til Sverige, Danmark og Finland. I fjor var grensehandelslekkasjen
totalt sett 11 000 mill. kr til disse
landene, og 30-40 pst. av det man kjøpte, var
matvarer – kylling, svinekjøtt og meieriprodukter.
Ja, svinekjøtt er nå blitt så billig
i Sverige at folk bruker det til å mate bikkja med. 

Nå må noe gjøres,
og jeg spør mer konkret: Hva vil departementet bidra med
for å gjøre norske matvareprodukter mer konkurransedyktige?

  Jeg har i hvert fall ikke som mål
for min eller Regjeringens politikk at vi skal komme ned i matvarepriser
som vil tilfredsstille de behovene som representanten Hedstrøm
viste til – hvem mat eventuelt primært skal være
et tilbud til. 

Når det gjelder det generelle prisnivået
i Norge, har jeg svart på det tidligere her i Stortinget
og sagt at det ikke er noe mål i seg selv å ha
dyre matvarer, men at vi må finne en balanse der de som
arbeider med denne produksjonen, har en inntekt tilnærmet
lik andre i samfunnet. I denne politikken tas en del av inntekten
gjennom ordinære priser i markedet, og en del tas over
bevilgninger på statsbudsjettet. I det siste jordbruksoppgjøret
var det avtalte tillegget som ble tatt ut gjennom pris i markedet,
historisk lavt. Det hadde en virkning i konsumprisindeksen på 0,1 pst.
Slik sett har Regjeringen lagt vekt på å få prisene
på matvarer ned.

  Vi går til neste hovedspørsmål.

  Jeg vil få stille et spørsmål
til barne- og familieministeren. 

Volden starter i hjemmet, påstod Per
Isdal på en voldskonferanse i regi av Røde Kors
i går. I budsjettet for 1999 la Arbeiderpartiet fram en
voldspakke som inneholdt styrking av tiltak som barnevern,
krisesentre, Ungdom mot vold og mer penger til frivillige organisasjoner.
På konferansen som Røde Kors hadde i går,
ble også viktigheten av tiltak nettopp innenfor disse områdene
understreket. 

I mange sammenhenger har jeg hørt
statsministeren og statsråden snakke varmt om å gjøre
noe, nettopp på voldsområdet. Har man nå,
tre måneder etter at man behandlet budsjettet i Stortinget,
skjønt alvoret i voldssituasjonen, og er man villig til å bevilge
ekstra midler til nettopp disse områdene, noe som vil hindre
vold, bl.a. i hjemmene?

  Eg var sjølv til stades og høyrde
foredraget til Per Isdal i går. Det var eit veldig interessant
foredrag. Han peikte på, som representanten også seier,
at vald i heimane er eit stort problem. 

Det er noko vi har gripe fatt i i Regjeringa,
og på måndag skal vi ha ein idédugnad
med dei som kjenner dette området best – dei som
tek seg av kvinner og born som blir utsette for vald osv. – for
 å koma med ideer til kva vi kan gjera. Privat vald er
vanskelegare å takla enn den valden som skjer i gatene.
Valden som skjer i gatene, får langt meir medieomtale.
Privat vald er absolutt det største området, men
vi kan ikkje setta opp overvakingskamera eller ha politi i stovene
til folk, vi må ha andre tiltak. Eg håpar at den
idédugnaden vi skal ha på måndag, vil
føra til at vi får ein del forslag som vi kan
setta i verk, i tillegg til alle dei andre tiltaka som faktisk er
sette i verk – tiltak som denne regjeringa har sett i gang,
og tiltak som er førte vidare frå tidlegare regjeringar
sine satsingar. Dette er eit av dei områda som ikkje fekk
nedskjeringar då vi la fram budsjettet vårt i
haust. Trass i at vi måtte ha eit budsjett som var veldig
stramt, skjerma vi dei tiltaka som gjekk direkte på å hjelpa
ungdom m.a. gjennom utviklingsprogrammet, pilotprosjekt i to kommunar,
og ulike tiltak og støtteordningar som vi har i dei store
byane. 

Eg synest det er kjekt å få tilbakemelding
på at ein del av desse tiltaka som vi har hatt, m.a. i
Oslo, har vore målretta og viser gode resultat. Så håpar
eg at denne idédugnaden på måndag kan
føra med seg ein del gode tiltak. Regjeringa vil å legga
fram ein handlingsplan mot vald i heimane i løpet av våren.
Vi håpar vi på den måten kan gjera noko
konkret – meir enn det vi allereie gjer i dag.

  Jeg merker meg at statsråden omgår
spørsmålet. Mitt spørsmål var:
Vil det bli bevilget mer penger til dette? Svaret jeg får,
er: idédugnad. Jeg tror ikke det holder lenger. Jeg merket
meg at statsministeren i den muntlige spørretimen den 27.
januar sa at man ville omprioritere innenfor barnevernet. Er det
slik at denne regjeringen, som hadde råd til 2,8 milliarder kr
til kontantstøtte, ikke har råd til å støtte
voldstiltakene med en eneste krone mer enn det som ligger i budsjettet?
Og i tilfelle man vil omprioritere, slik statsministeren sa, hva har
man da tenkt å nedprioritere i det barnevernet og på de
krisesentrene vi har?

  Vi hadde budsjettdebatten i haust, og eg har
ikkje tenkt å ta den opp på nytt. Eg trudde representanten
Fossum visste korleis ting fungerer frå Regjeringa si side.
Vi legg fram budsjettet om hausten, og der har vi våre
prioriteringar. Vi skal legge fram eit revidert nasjonalbudsjett
i vår, og det er heilt klart at eg i dag ikkje kan gå ut
og seia kva vi kjem til å prioritera ved behandlinga av
revidert nasjonalbudsjett til våren. Det ville ha vore
oppsiktsvekkande om eg i dag stod her og sa at eg kan lova mange
fleire millionar til eit spesielt område. Vi veit korleis
ting fungerer både frå Regjeringa si side og her
i Stortinget. Og Stortinget får til behandling vårt
reviderte budsjett med dei prioriteringane vi har, når
tida er inne for det.

 Det blir et oppfølgingsspørsmål
fra Gunnar Breimo.

  Det er ikke mangel på gode ideer
og tiltak verken fra Kristelig Folkepartis side eller fra statsråden,
men det er spørsmål om penger til forebyggende
tiltak. Politiet alene kan aldri løse disse problemene.
Det har mange ganger undret meg hvor forferdelig vanskelig det er å finne
penger til forebygging. Når skaden har skjedd, er det alltid
penger til reparasjon, til fengsel og straff. Det var forstemmende å oppleve
at Regjeringen i budsjettbehandlingen i høst foreslo og
fikk Høyre og Fremskrittspartiet med på kutt på bevilgningene
til barne- og ungdomsarbeid. For eksempel kuttet man utviklingsprogrammet
for styrking av oppvekstmiljøet fra 4 mill. kr
til skarve 100 000 kr. Mitt spørsmål
blir: Syns statsråden dette er fremtidsrettet politikk
i dagens situasjon, og kan vi vente liknende kutt i framtiden? Jeg
håper at statsråden ikke bare skylder på Arbeiderpartiets
påståtte mangel på samarbeidsvilje. Regjeringen
foreslo kuttene i det opprinnelige budsjettforslaget.

  No vil eg minna representanten om at ein kan
ha ei rett framstilling av fakta i saka. For representanten Breimo,
som sit i den komiteen som òg skal behandla tilleggsmeldinga
til frivilligheitsmeldinga, veit svært godt at der ligg
det òg ein tanke om at dei 4 mill. kr
som skal gå til desse pilotprosjekta, skal takast frå den
summen som eventuelt skal gå over tilleggsmeldinga. Det
ligg store grep der i forhold til det frivillige arbeidet, som ein ønskjer å føra
ned på lokalnivået, og det ligg òg føringar
i forhold til desse midlane. Det veit representanten godt. Så når
Stortinget får behandla den meldinga, reknar eg med at
dei midlane er på plass og kan brukast til det dei var
tenkte til.

  Da går vi til siste hovedspørsmål.

  Jeg ønsker å stille kulturministeren
følgende spørsmål:

Kulturministerens forslag om å lovhjemle
forbudet mot politisk TV-reklame har fått en del politikere
til å reagere på selve forslaget. Man reagerer
også på den hastigheten dette forslaget har, og
mener at Regjeringen heller bør avvente bl.a. Ytringsfrihetskommisjonens
utredning, som etter planen vil være klar til 1. juli i år.
Jeg registrerer at Kulturdepartementet har et annet syn enn Fremskrittspartiet
og hevder at et forbud mot politisk reklame i TV ikke strider mot
ytringsfriheten, og at en derfor ikke trenger å vente på denne
utredningen. Det samme gjelder reklame for livssyn. Hvordan stiller
statsråden seg til dette?

  Det er riktig som representanten Bredvold
peker på, at Senterpartiet og Fremskrittspartiet har ulikt
syn i denne saken. Det som har skjedd, er at et flertall i Stortinget
har bedt om at man skal få en bedre lovhjemmel for forbud
mot politisk reklame i TV. Det har vi fulgt opp ved å sende
ut et høringsnotat. Høringsfristen er
nå utløpt. Vi har i den sammenheng selvfølgelig
vurdert det som går på forholdet til ytringsfrihet,
og kommet til at man etter en vurdering, som jeg ikke er helt ferdig
med, vil fremme et forslag for Stortinget som sikrer et forbud mot
politisk reklame i TV. Det kan selvfølgelig være
ulike syn på det, men en av hovedbegrunnelsene, slik jeg
oppfattet stortingsflertallet den gangen det var oppe her, var nettopp
knyttet til at man ønsker noenlunde like muligheter for
de politiske partiene, i tillegg til at politisk reklame på TV
kan bli svært sterkt, og at en ikke ønsker amerikanske
tilstander på dette området. Jeg kan for øvrig
også tilføye at det er svært mange land
som det er naturlig å sammenlikne seg med, som har et slikt
forbud. Så vidt jeg vet, har Sverige, Tyskland, Frankrike
og Sveits et slikt forbud. Jeg oppfatter det som et oppdrag fra
stortingsflertallet, og det er helt i tråd med det programmet
som jeg også er valgt på.

  Jeg takker statsråden for svaret.
Ser ikke statsråden at forskjellen på f.eks. et
10 sekunders reklameinnslag på TV og en helsides annonse i
en riksdekkende avis ikke er stor, og at det kan ha den samme effekten
på godt og vondt? Og hvor stor er egentlig forskjellen
på om vi ser en reklamesnutt på riks-TV framfor
f.eks. lokal-TV eller hører den på radio? I tillegg er
det mulighet for å få denne type reklame på Internett. Vurderer
statsråden også å stenge disse mulighetene?

  Det forslaget som jeg regner med å fremme,
vil på basis av høringsutkastet og høringsuttalelsene
dreie seg om reklame på fjernsyn. Man kan altså ha
ulike oppfatninger om det. Jeg registrerer at Fremskrittspartiet
har et annet syn enn meg, men jeg mener det er ganske viktig å få en
bedre lovhjemmel enn vi har i dag for forbud mot politisk reklame
på TV.

 Tiden for den muntlige spørretime
er omme, og vi går over til den ordinære spørretimen.





                    
                    
                    

  På grunn av det høye
antall spørsmål som skal besvares, finner presidenten å måtte
meddele at hun med hjemmel i forretningsordenens § 53
nr. 3 siste ledd har bestemt at det kun vil bli gitt anledning til
ett tilleggsspørsmål etter at hovedspørsmålet
er besvart. Dette anses nødvendig for at dagens kart kan
ferdigbehandles innenfor den reglementsmessige tiden for formiddagens møte.

Det blir noen endringer i den oppsatte spørsmålslisten,
og presidenten viser i den sammenheng til den oversikt som er omdelt
på representantenes plasser i salen.

De foreslåtte endringer i dagens spørretime
foreslås godkjent. – Det anses vedtatt.

Endringene var som følger:

Spørsmål 9, fra representanten
Karita Bekkemellem Orheim til barne- og familieministeren, vil bli
tatt opp av representanten Britt Hildeng.

Spørsmål 19, fra representanten
Kristin Halvorsen til samferdselsministeren, vil bli tatt opp av
representanten Rolf Reikvam.

Spørsmålene 22-27, fra henholdsvis
representantene Astrid Marie Nistad, Vidar Bjørnstad, Petter
Løvik, Jan Petter Rasmussen og Ågot Valle til justisministeren,
vil bli besvart av kirke-, utdannings- og forskningsministeren på vegne
av justisministeren, som har sykdomsforfall.

Spørsmål 32, fra representanten
Karita Bekkemellem Orheim til helseministeren, vil bli tatt opp
av representanten Asmund Kristoffersen.

Spørsmål 38, fra representanten
Ottar Kaldhol til miljøvernministeren, vil bli tatt opp
av representanten Laila Kaland. Dessuten ble spørsmål
11, fra representanten Kenneth Svendsen til nærings- og
handelsministeren, besvart av kommunal- og regionalministeren som
rette vedkommende.





                    
                    








        

Spørsmål 1


    
        

Spørsmål 2


    
        

Spørsmål 3


    
        

Spørsmål 4


    
        

Spørsmål 5


    
        

Spørsmål 6


    
        

Spørsmål 7


    
        

Spørsmål 8


    
        

Spørsmål 9


    
        

Spørsmål 10


    
        

Spørsmål 11


    
        

Spørsmål 12


    
        

Spørsmål 13


    
        

Spørsmål 14


    
        

Spørsmål 15


    
        

Spørsmål 16


    
        

Spørsmål 17 


    
        

Spørsmål 18


    
        

Spørsmål 19  


    
        

Spørsmål 20


    
        

Spørsmål 21


    
        

Spørsmål 22


    
        

Spørsmål 23


    
        

Spørsmål 24


    
        

Spørsmål 25


    
        

Spørsmål 26 


    
        

Spørsmål 27


    
        

Spørsmål 28


    
        

Spørsmål 29


    
        

Spørsmål 30


    
        

Spørsmål 31


    
        

Spørsmål 32


    
        

Spørsmål 33


    
        

Spørsmål 34


    
        

Spørsmål 35


    
        

Spørsmål 36


    
        

Spørsmål 37


    
        

Spørsmål 38


    
        

Spørsmål 39


    
        

Spørsmål 40


    
        

Spørsmål 41


    



                    

 Dette spørsmålet,
fra representanten Karita Bekkemellem Orheim til barne-
og familieministeren, vil bli tatt opp av representanten Britt Hildeng.

  «Statsråden har tidligere
uttalt at ingen skulle tape på Regjeringens prioriteringer
i barne- og familiepolitikken. I Oslo er den kommunale og private
barnehageutbyggingen stoppet helt opp, og det står 4 500
barn i kø for å få barnehageplass. Byrådet
begrunner manglende bevilgninger og satsing på barnehager med
usikkerheten rundt kontantstøtten.

Hva vil statsråden gjøre
for å oppklare denne eventuelle usikkerhet slik at de barna
som ønsker det, skal få et barnehagetilbud?»

  Representanten Britt Hildeng gir i spørsmålet
sitt uttrykk for bekymring over at barnehageutbygginga skulle vera
stoppa opp. Oslo kommune er brukt som døme på at
mange born ikkje får barnehageplass.

Før eg går inn på dei
meir generelle problemstillingane som dette spørsmålet
reiser, vil eg knytta nokre kommentarar til situasjonen i Oslo,
som eg trur representanten kjenner svært godt. Eg er kjend
med at det står 4 500 born på ventelister
for å få barnehageplass i Oslo. Men mange av desse
borna har alt plass i barnehage, t.d. i familiebarnehage eller i
privat barnehage. Dermed er ikkje tala eit reelt bilde på kor
mange familiar som ikkje får dekt sine behov for tilsyn.
Eg kan heller ikkje sjå at det er grunnlag for å påstå at
barnehageutbygginga i Oslo har stoppa heilt opp. Departementet fører
oversikt over utbetaling av tilskot til nye barnehageplassar, og
desse tala viser at det er etablert fleire hundre plassar i bydelane
i Oslo i løpet av 1998. Heller ikkje på landsplan
har, som enkelte hevdar, barnehageutbygginga stoppa opp. Men at veksten
i nye plassar minkar når stadig fleire kommunar har full
behovsdekking, må ikkje overraska nokon. Vi må heller
ikkje gløyma at vi nyleg tok ut eit heilt årskull, 6-åringane,
frå barnehagen.

Då Regjeringa innførte kontantstøtta,
erkjende vi at ordninga ville føra til endringar i etterspurnaden
etter barnehageplassar. Vi ventar dei største endringane
i plassane for born under tre år, men vi reknar òg
med noko lågare etterspurnad etter plassar for born over
tre år. I budsjettframlegget gjer vi greie for dette og
viser til at vi vil ta initiativ til ny behovsundersøking
i løpet av 1999. Vi har ikkje gløymt dette, og
i desse dagar får vi m.a. utført ei undersøking
i eit utval av kommunane våre. Ved denne undersøkinga
vil vi få meir kunnskap om om behovet for barnehageplassar
er endra etter innføringa av kontantstøtta, og
om kommunane har endra sine planar om utbygging av sektoren.

Det er vanskeleg å slå fast
noko eintydig tal over behovet for barnehageplassar. Dette er eit
problem som både vi og tidlegare regjeringar har streva
med. Eksemplet frå Oslo kommune viser etter mi meining
at ein ikkje får eit realistisk anslag over behovet berre
ved å sjå på ventelister som kommunane
lagar. Den viktigaste kjelda til informasjon om behovet vil til
kvar tid vera foreldra. I undersøkinga til Statistisk sentralbyrå «Barnefamiliers tilsynsordninger,
yrkesdeltakelse og økonomi før innføring
av kontantstøtte» vart foreldra spurde om kva
for tilsynsordningar dei ynskjer dersom dei kan velja uavhengig
av pris og tilgang. Resultata frå undersøkinga
tyder på at svært mange ynskjer at borna deira
skal ha plass i barnehage. Mange ynskjer òg å kunna
kombinera plass i barnehage med andre former for tilsynsordningar,
særleg at foreldra sjølve passar borna sine nokre
dagar i veka.

Vi treng å sjå nærare
på tala til SSB, m.a. for å finna ut om kontantstøtta
t.d. har vore med på å synleggjera eit auka behov
for deltidsplassar framfor behovet for heiltidsplassar. Vi planlegg òg å gjennomføra
same type undersøking denne vinteren. Då vil
vi kunna sjå betre korleis kontantstøtta har påverka
barnehagesektoren.

Som representanten er kjend med, skal Regjeringa legga
fram ei melding om barnehagesektoren. Meldinga skal etter planen
fram til Stortinget i løpet av dette halvåret.
Meldinga skal drøfta dei framtidige rammevilkåra for
barnehagesektoren. Ein diskusjon om behovet for barnehageplassar
vil gå inn som ein del av meldinga. Behovet kan variera
sterkt frå kommune til kommune, og derfor er det vanskeleg – om
ikkje umogleg –  å fastsette eit nasjonalt måltal
for behovet for barnehageplassar.

Eg vil tru at dette spørsmålet
er fremma ut frå ei bekymring over at barnehageutbygginga
har stoppa opp mange stader. Som eg sa i innleiinga mi, var det
venta at kontantstøtta villa påverka etterspurnaden
etter barnehageplassar. Men dei førebelse tala vi har,
som viser at det vart etablert i overkant av 5 000 nye
barnehageplassar i 1998, tyder ikkje på at det er stopp
i utbygginga. Eg ser at det enno er eit stykke å gå før
målet om barnehageplass til alle som ynskjer det, er oppnådd.
Og det er m.a. derfor departementet no arbeider med ei melding til
Stortinget. Den vil vonleg løfta diskusjonen om korleis
vi skal kunna koma heilt i mål med denne felles målsettinga.

  Jeg takker for svaret.  Jeg er i og for seg
glad for at ministeren gir uttrykk for ambisjoner om full barnehagedekning.
 Men vi må forholde oss til realitetene, og det er et ganske
stort gap mellom etterspørsel og faktisk dekning.  Regjeringen
hadde som ambisjon at det skulle bygges over 13 000 nye
barnehageplasser.  Etter det jeg får opplyst, er det bygget
3 500.  Ministeren sa over 5 000 – jeg
vet ikke hva som er riktig.

En undersøkelse som Norsk Lærerlag
har gjort, viser at 1/5 av landets kommuner foreslår å legge
ned til sammen 150 barnehager, noe som representerer 5 000 – 6 000
barnehageplasser.  Det skulle ikke være nødvendig med
lange utredninger om behovsdekning før en kan se at vi
står overfor et umiddelbart behov for flere barnehager.

Jeg vil spørre statsråden
om hun ikke finner den utviklingen vi har sett, betenkelig, og om
vi ikke trenger ikke bare en langsiktig utredning av behov, men
også strakstiltak slik at barnehageutbyggingen kan komme
på skinner igjen.

  Eg sukkar litt tungt over måten ein
presenterer spørsmålet på:  For det fyrste
har barnehageutbygginga «stoppet helt opp», for
det andre må den «komme på skinner igjen».
 No har eg i svaret mitt prøvt å fortelja representanten
at barnehageutbygginga ikkje har stoppa opp, og vi har
tal i departementet som er høgare enn det som representanten
opplyste.

Eg skal vera den fyrste til å innrømma
at vi ikkje klarte å bygga så mange plassar i
fjor som det vi hadde som målsetting.  Eg har ei viss forståing
for at ein del kommunar ynskjer å ha eit betre grunnlag
for å vurdera kor mange plassar dei treng når
kontantstøtta er innført. Vi har òg gjort
klart i budsjettforslaget frå Regjeringa si side kvifor
vi har eit forholdsvis lågt måltal for inneverande år.
 Grunnen er sjølvsagt at når vi får ei
ordning som kontantstøtta, vil behovet bli annleis enn
det var før og utan.  Derfor er det viktig at kommunane
ikkje bygger fleire plassar enn dei treng, men at dei bygger så mange
plassar som dei treng.  Og så får vi ein full
diskusjonsrunde om dette når vi legg fram stortingsmeldinga
om barnehagane, og vonleg òg eit betre grunnlag for å seia
kor mange nye vi treng.





                

 Dette spørsmålet,
fra representanten Kenneth Svendsen til nærings- og handelsministeren,
vil bli besvart av kommunal- og regionalministeren som rette vedkommende.

 Jeg har et spørsmål til kommunalministeren:

««Nettverk for kvinner i
Nordland» er et fylkeskommunalt prosjekt i Nordland. Prosjektet
har som formål å øke kvinners engasjement
i samfunnet. Ved siste kommunevalg arbeidet en slik gruppe i Beiarn
kommune aktivt for å stryke personer ved kommunevalget.
I år har en gruppe i Vågan kommune startet arbeidet
med å etablere en egen kvinneliste.

Mener statsråden det er riktig å bruke
offentlige midler fra Kommunaldepartementets budsjett til å organisere strykninger
i kommunevalg, og til å opprette valglister?»

  Nettverk for kvinner i Nordland, også kalt
NettNo, har som målsetting å få flere
kvinner med som aktive bidragsytere og premissleverandører
i utviklingen av arbeidsplasser og lokalsamfunn. Nettverket jobber
med en rekke prosjekter og tiltak. Tilrettelegging av nye arbeidsplasser,
trafikksikring, tiltak for barn, nærmiljøopprusting
og nettverk for småbarnsforeldre står sentralt
i deres arbeid. Jeg oppfatter dette arbeidet som svært
positivt og viktig, ikke minst med tanke på å gjøre
distriktskommunene i Nordland til attraktive bosteder for kvinnene.

At deler av kvinnenettverket også har
engasjert seg for å rekruttere flere kvinner inn i lokalpolitikken,
synes jeg er positivt. Jeg tror de aller fleste er enige om at det
er svært uheldig dersom kvinnene ikke blir eller i svært
liten grad er representert i kommunestyrene.

Ved kommune- og fylkestingsvalg har alle velgerne ubegrenset
rett til å rette på stemmesedlene ved å stryke kandidater
på listene. De har likeledes adgang til å gi kandidater
en ekstra stemme ved å kumulere dem. Valgloven er ikke
til hinder for at grupper av velgere på forhånd
blir enige om å foreta rettinger på sine stemmesedler.
Det er også fri adgang til å være med
på velgeraksjoner med det formål å svekke
eller styrke enkeltkandidater eller grupper av kandidater på listene.

Ifølge opplysninger jeg har fått
fra Nordland fylkeskommune, har ikke kvinnene i Beiarn og Vågan
kommuner brukt offentlige midler, men sin egen innsats i arbeidet
med å få flere kvinner inn i lokalpolitikken.
Selv om arbeidet skjer i regi av et nettverk som mottar offentlige midler,
anser jeg dette som uproblematisk.

  Jeg takker for svaret, som ikke var det svaret
jeg hadde ønsket å få. 

Jeg skal ikke gi meg inn i en prinsipiell debatt
om behovet for å bruke offentlige midler for å dra
kvinner inn i politikk og næringsliv.  Etter mitt syn er
det kvinnens eget ansvar å delta i det offentlige liv,
både når det gjelder politikk og næringsliv.
 Denne saken er veldig spesiell.  Det ministeren ikke svarte på,
gjelder det at de holder på å starte et eget parti,
som også er belyst i NettNo-avisen. Vi vet at på Stortinget
er det flertall for at man skal ha en kvoteringsordning, og at man ønsker
en fordeling mellom kjønnene med minimum 40 pst.
kvinner.  Da lurer jeg på om ministeren ser at det kan
være i strid med Stortingets ønske om likestilling å bruke
av skattebetalernes penger for å starte et politisk parti
bestående av medlemmer av ett kjønn.

   For det første:  Ifølge
de opplysninger jeg har fått, er det ikke brukt av offentlige
midler i dette arbeidet.  Vi kan i et demokrati ikke hindre enkeltkvinner,
også de som er tilsluttet kvinnenettverk, å jobbe
for saker de er opptatt av på sin egen fritid.  

Når det gjelder spørsmålet
om hva jeg synes om arbeidet med eventuelt å starte et
eget parti, er det fullt lovlig i Norge.  De har å følge
de spilleregler og lover som gjelder, uansett om det skulle være
en egen kvinneliste eller  et eget kvinneparti.  At jeg har valgt å tilhøre
et av de vanlige partiene, er noe annet, men det er fullt lovlig å etablere
nye partier i Norge hvis man ellers følger de retningslinjene
som gjelder.





                

 Dette spørsmålet,
frå representanten Kristin Halvorsen til samferdselsministeren,
vert teke opp av representanten Rolf Reikvam.

  Jeg vil gjerne stille følgende spørsmål
til samferdselsministeren:

«Det er funnet rester av avisningsvæskene
glykol og acetat i grunnvannet på Gardermoen. Dersom grunnvannet
forurenses, vil dette ødelegge et uhyre verdifullt grunnvannsreservoar.

Hva vil statsråden gjøre
for å kartlegge og rydde opp i forurensningene til grunnvannet,
og for å forhindre slike lekkasjer i framtiden?»

  Oslo Lufthavn AS iverksatte umiddelbart tiltak
for å kartlegge og rydde opp i forurensningene etter at
disse ble påvist i forrige uke. Tiltakene som er iverksatt,
omfatter: 

		Detaljerte undersøkelser
for å bestemme omfang og spredning av glykol og acetat
som har nådd grunnen og grunnvannet.

		Det grunnvannet som blir påvist forurenset, blir
pumpet opp og renset. Dette vil samtidig stoppe utbredelsen av forurensningene
i grunnvannet.

		Grunnvannsressursen har siden driftsstart vært
overvåket i flere titalls brønner. Det var ved
rutinekontroller, som er en del av denne overvåkingen,
at forurensningen ble oppdaget. Dette overvåkingsprogrammet
oppgraderes nå til en enda mer detaljert overvåking,
slik at alle eventuelle uregelmessigheter registreres mer detaljert
og om mulig på et tidligere tidspunkt.

		Driftstiltak er iverksatt for å redusere kjemikalieforbruket,
eksempelvis ved mer mekanisk snørydding.

Samtidig som det er iverksatt strakstiltak
for å rydde opp i det som har skjedd, er det iverksatt
tiltak som skal hindre at tilsvarende situasjoner oppstår.
Disse tiltakene omfatter:

				innskjerping av interne rutiner
for å redusere kjemikalieforbruket

				skjerming av den sårbare delen av grunnvannsressursen
ved prioritert bruk av vestre rullebane ved vanskelige værforhold

				Luftfartsverket vil evaluere driften og de tekniske
løsninger med sikte på å optimalisere
grunnvannssikringen. En vil i dette arbeidet også nytte
ekstern ekspertise

Jeg ser alvorlig på den oppståtte
situasjonen og vil meget nøye følge saken og tilse
at de nevnte tiltakene etterleves.

  Jeg takker for svaret.

De tiltak som er satt i verk for å rydde
opp i det som har skjedd, virker forsvarlig. I Aftenposten for i
dag er det et ganske stort oppslag om grunnvannsforekomstene, og
en forsker fra Jordforsk kaster inn en brannfakkel i dette. Han
påstår at det ikke er mulig å drive en
flyplass med en slik aktivitet uten at dette går ut over
drikkevannskvaliteten. Jeg går ut fra at statsråden
ikke er enig i denne påstanden, men uansett er vi nødt
til på en eller annen måte å forholde
oss til slike påstander fra forskningshold. 

Mitt oppfølgingsspørsmål
til statsråden blir: Er statsråden, ut fra det
som nå er sagt fra forskerhold, bekymret for at det blir
problematisk å iverksette tiltak som kan hindre forurensning
av drikkevannet under flyplassen?

  Alvoret i denne saken ligger i at Stortinget,
da denne flyplassen ble vedtatt plassert der den er, forutsatte
at det ikke skulle være slike kjemikalier i grunnvannet.
Det er det som er utgangspunktet. Derfor har jeg også innen
i morgen bedt om å få en fullstendig rapportering
fra Luftfartsverket om alle prosedyrer, registreringer og bruk av
tilsettingsstoffer for å kunne se hvordan dette er, og
for å gjøre meg opp en mening om det. I tillegg
vil jeg i nær framtid også selv foreta en befaring
for å sette meg inn i alle de spørsmål
som knytter seg til forsvarlig sikring av miljøet. Jeg
har også bedt om en generell evaluering av alle driftsforhold
ved flyplassen med bakgrunn i driftssituasjonen og spesielt med
fokus på sikkerhet og miljø, og en slik evalueringsrapport
har jeg bedt om å få innen utgangen av februar.





                

 Dette spørsmålet,
fra representanten Karita Bekkemellem Orheim til helseministeren,
vil bli tatt opp av representanten Asmund Kristoffersen.

  Jeg vil på det grunnlag som presidenten
refererte til, stille følgende spørsmål
til helseminister Dagfinn Høybråten:

«I Dagbladet 24. januar 1999 tar norske
leger til orde for å gi den såkalte lykkepillen
til barn/unge. 

Mener statsråden at slik medisinering
av mindreårige er forsvarlig, mener han det er en fallitterklæring
at mindreårige blir satt på kjemisk
fremstilte antidepressiver over kortere eller lengre tid, og hva
vil statsråden gjøre for at disse barna/ungdommene
får forsvarlig psykologisk behandling?»

  15-20 pst. av alle barn har i løpet
av oppveksten lettere eller tyngre psykiske lidelser. Cirka 5 pst.
har alvorlige lidelser i form av psykoser, alvorlige depresjoner
og tvangslidelser, og trenger hjelp fra 2.-linjetjenesten.

For barn og unge med depressive symptomer er
det viktig at det blir foretatt utredning og blir stilt diagnose som
grunnlag for god behandling og oppfølging, både overfor
barnet og for familien. Viktige tiltak kan settes inn i nærmiljøet,
i regi av skole og PP-tjeneste, oppfølging fra helsestasjon,
psykolog og lege, mv. Depressive tilstander hos barn og unge er
imidlertid meget alvorlig, og behandling med legemidler kan være
en nødvendig del av det helsetilbudet som gis, bl.a. for å forhindre
utvikling av selvmordstanker og spiseforstyrrelser.

Statens legemiddelkontroll foretok høsten
1997 en særlig vurdering av medikamentell behandling av
barnepsykiatriske tilstander. Rapporten fastslår at det
for alvorlig syke barn og unge er forsvarlig å bruke antidepressive
legemidler dersom tilstrekkelig utredning er gjort og diagnose stilt.
Det understrekes at når medikamentell behandling velges,
skal dette alltid gis sammen med annen behandling. Dette materialet
er sendt ut som veiledning til alle leger og alle apotek. Ved behandling
av depresjon hos barn og unge anbefales som førstevalg
et legemiddel som meget uheldig ofte omtales som «lykkepillen».
Dette medikamentet synes å ha minimale bivirkninger, men det
må understrekes at dokumentasjonen av sikkerhet og effektivitet
for legemidler hos barn og unge er mangelfull.  Det finnes svært
få medikamenter som er vurdert i Norge til bruk for barn
og unge.

Vi har i dag ikke mulighet til å si
noe om hvordan dette eller andre legemidler faktisk brukes i befolkningen.
 Dette er ikke tilfredsstillende.  I St.prp. nr. 1 for i år
har Regjeringen omtalt dette og varslet at det vil bli iverksatt et
arbeid for gradvis å bygge opp et informasjonssystem for
dette formål.

Når representanten spør om
hva statsråden vil gjøre for at disse barna og
ungdommene skal få forsvarlig psykologisk behandling, viser
jeg til opptrappingsplanen for psykisk helse, som Stortinget har
sluttet seg til.  Denne omfatter forsterket satsing på tiltak
både i 1. og 2. linjetjenesten.  Det er en forutsetning
for de øremerkede tilskuddene til kommunene at det foretas
en helhetlig planlegging som også omfatter tiltak overfor
barn og ungdom, herunder styrking av helsestasjoner, skolehelsetjeneste,
støttekontakttilbud og kultur- og fritidstilbud – for å nevne
noe.  2. linjetjenesten skal styrkes gjennom utbygging av klinikkplasser
og poliklinikker.

La meg til slutt understreke at det etter min
vurdering går et klart skille mellom det å bruke
antidepressiva overfor barn og unge med alvorlige depresjoner og
det å bruke piller for å løse det jeg
vil kalle «dagliglivets problemer».  I den ene
situasjonen dreier det seg om nødvendig behandling, og
i den andre kan det dreie seg om glidende overganger til misbruk.
 Forbruket av medikamenter i Norge er høyt.  Jeg tar avstand
fra enhver generell oppfordring om økt bruk av lykkepiller
og tilsvarende medikamenter.  Min holdning er at det viktigste redskapet
i kampen mot ukritisk bruk eller misbruk er arbeidet for å styrke
lokale miljøer, familie, skole og fritidstiltak.

  Jeg takker for svaret.  Jeg må likevel,
utover det som helseministeren var inne på, stille meg
spørsmålet om leger for lett satser på medikamentell
behandling, kanskje i mangel av tilstrekkelig faglig innsikt.  Jeg
tror at det ligger muligheter i et bedre samarbeid enn det vi har
i dag, mellom lege og PP-tjeneste, som ofte besitter ganske høy
kompetanse på dette området.

Jeg vil spørre helseministeren i lys
av det som var referert i Dagbladet den 24. januar, om vi i Norge
har et regelverk som hindrer de tilstander som var beskrevet
fra USA, der legene fritt kunne forskrive disse medikamentene til
barn.

  Det er vanskelig å benekte at leger
i enkelte tilfeller for lett kan gripe til medikamentell behandling
generelt.  Det er også ofte en forventning fra pasientens
side om at så skal skje.

Det representanten Kristoffersen peker på,
et bedre samarbeid mellom legen og PP-tjenesten, anser jeg for å være
et viktig oppfølgingspunkt i forhold til psykiatrisatsingen
når det gjelder barn og unge spesielt.  

På spørsmålet om
vi har et regelverk som hindrer amerikanske tilstander, vil jeg
si at vi iallfall har en høy grad av faglig bevissthet
rundt disse spørsmålene i fagmiljøene,
som vises bl.a. ved den gjennomgang som er foretatt av Statens legemiddelkontroll.
 Jeg synes det er viktig å holde et høyt bevissthetsnivå her
og også å vurdere tiltak hvis vi får
dokumentert en uheldig utvikling.





                

  Dette spørsmålet,
fra representanten Ottar Kaldhol til miljøvernministeren,
vil bli tatt opp av representanten Laila Kaland. 

Den reglementsmessige tiden er nettopp omme.
Presidenten vil foreslå at møtet fortsetter til
dagens kart er ferdigbehandlet. – Det anses vedtatt.

  Eg vil få stille følgjande
spørsmål til miljøvernministeren:

«Frå fleire hald blir det
hevda at oppdrettsanlegg som ligg nær elvar, kan vere ei
av årsakene til at villaksstammane har blitt dramatisk
reduserte og delvis står i fare for å bli utrydda.

Har Miljøverndepartementet i samarbeid
med Fiskeridepartementet og Landbruksdepartementet vurdert denne problemstillinga,
og kva konkrete tiltak vil i så fall statsråden
gjere for å redde villaksen?»

  Den problemstillinga representanten Kaland
tar opp, har vore vigd stor merksemd gjennom fleire år.
Dei involverte departementa – Miljøverndepartementet,
Fiskeridepartementet og Landbruksdepartementet – har både
vurdert og sett i verk fleire tiltak med sikte på å redusere
faren for skadeverknader på dei ville laksebestandane.
Eg vil m.a. nemne innføring av sikringssoner, som inneber
avgrensing av oppdrett nær dei viktigaste laksevassdraga,
reglar for etablering og drift av oppdrettsanlegg og det generelle
arbeidet med å redusere sjukdomsproblema i næringa.

Eg vil presisere at det er ei rekkje ulike årsaker
til den dramatiske tilbakegangen i dei ville laksebestandane. Tilbakegangen
skuldast i hovudsak forsuring, vassdragsinngrep, spreiing av lakseparasitten
Gyrodactylus salaris og i nokon grad overfiske. Nyare forsking tyder
også på at klimatiske endringar i havmiljøet
har medverka til nedgangen i bestandane. Rømd oppdrettslaks
i gytebestandane og dermed sjukdomspress frå oppdrettsanlegga vert
rekna som relativt nye truslar. 

Når det gjeld påverknad frå oppdrett,
er det viktig å skilje mellom rømmingar og innblanding
av oppdrettsfisk, og spreiing av sjukdomar og parasittar. Vi har
ikkje klare vitskaplege haldepunkt for å hevde at rømming
og innblanding av oppdrettsfisk er ei direkte årsak til
nedgangen i laksebestandane. Økologisk og genetisk påverknad
på grunn av rømd oppdrettsfisk vert likevel rekna
for å ha negativ innverknad på bestandane av villaks,
og dette gjev grunn til uro. Økologisk kan denne innverknaden skje
ved konkurranse om ressursar i elvane, medan genetisk påverknad
kan endre dei særskilde eigenskapane som er viktige for
bestandande si tilpassing til den enkelte elva.

Derimot har vi i dag indikasjonar på at
høg førekomst av lakselus kan vere ei medverkande årsak
til nedgang i bestandane. Det synest også å vere
ein samanheng mellom konsentrasjon av oppdrettsanlegg og førekomst
av lakselus. Myndigheitene og næringa har i samarbeid utarbeidd
ein nasjonal handlingsplan mot lakselus, og i tillegg har næringa
sjølv tatt initiativ til å utarbeide ein nasjonal
handlingsplan mot rømmingar. Det er heilt klart at begge
desse saksforholda må gjevast særleg merksemd
i det vidare arbeidet med å sikre dei ville laksebestandane.

Eg vil til slutt vise til at forholdet mellom
havbruksnæringa og dei ville laksebestandane er blant dei
tema som det regjeringsoppnemnde villaksutvalet har blitt bedt om å sjå spesielt
på. Utvalet si innstilling vil liggje føre i første
halvdel av mars, og vi vil vurdere ytterlegare tiltak i lys av utvalet
sine tilrådingar. 

  Det er ein alvorleg situasjon vi har i høve
til villaksen. Grunneigarar eg har snakka med, sportsfiskarar og
turistnæringa meiner det hastar med konkrete tiltak for å redde
denne laksen. Det er fleire årsaker, som statsråden
peika på, til nedgangen. Det er nok å nemne for
hard beskatning, sjukdomar – Gyrodactylus solaris, som
rammar fleire elvar – og lakselusa, som rammar spesielt
smolten, for å nemne andre ting. 

Miljøministeren snakkar om at ein
skal ha eit lakseutval. Vi veit i dag at forvaltingsansvaret ligg
hos tre departement – Miljøverndepartementet,
Landbruksdepartementet og Fiskeridepartementet. Eg vil be statsråden
om at forvaltinga og ansvaret for laksen blir lagt under eitt departement,
Miljøverndepartementet – under miljødirektoratet.
Dette vil gi større samordning av konkrete tiltak slik
at vi kan redde villaksen. Like eins vil eg be om at ein blir mindre
restriktiv overfor det kultiveringsarbeidet som grunneigarane har
gjort dei siste åra.

  Blant de tingene jeg har hatt gleden av å være
med på i den jobben jeg har nå, er besøk
til lakseelver og den virksomheten som drives rundt dem, spesielt
i Buskerud. Jeg har også lært at det er to ting
som kreves for å bli en god laksefisker, nemlig orange
flue og tålmodighet, tålmodighet, tålmodighet – og
jeg pleier å si at jeg ikke har noen av delene.

Men jeg er helt enig med representanten i at
det er en svært alvorlig situasjon, og jeg tror det er
veldig sammensatte årsaker til det. Jeg er også helt
enig i at det haster med konkrete tiltak, og det er derfor jeg har
så pass stor forhåpning til den utredningen jeg
nå skal få overlevert fra lakseutvalget.
Dette utvalget har nå vært i arbeid i flere år,
og er bredt sammensatt, både fra fiskerisiden, fra friluftssiden
og ikke minst fra oppdrettssiden. Jeg håper og tror at
de kommer med forslag som er omforent, og som vi kan bruke. Jeg
vil ikke konkludere med hvorvidt forvaltningen eventuelt skal samles,
før jeg har sett utredningen. 





                

  Det foreligger ikke noe referat.





                    
                    
                    

