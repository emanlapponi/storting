 Odelstingets visepresident, Olav Gunnar Ballo, har fremmet de forslag som er inntatt i innstillingen.




 Stortinget sin lønnskommisjon vart etablert ved eit stortingsvedtak i 1996. Senterpartiet har kvart år etter det stemt for kommisjonen si tilråding til godtgjersle for stortingsrepresentantar og regjeringsmedlemmer. Vi har likevel ikkje på noko tidspunkt oppfatta at vi ikkje har kunna ha ei anna meining. Tvert imot har vi årleg behandla Presidentskapet si tilråding på gruppemøta våre, og vi har òg i fleire år i samband med sak om godtgjersle fremma forslag om ein gjennomgang av pensjonsordningane for stortingsrepresentantar.




Saka i dag er spesiell. Eit moderat lønnsoppgjer i 2006 er avgjerande for å sikra mange bedrifter og arbeidsplassar. Kommisjonen sitt forslag til godtgjersler inneber ein auke på 3,9 pst. for stortingsrepresentantar, 4,4 pst. for statsrådar og 4,8 pst. for statsministeren. Lønnsveksten for 2005 er rekna til 3 1/4 pst., og venta lønnsvekst for 2006 er mellom 3 og 3,5 pst. Det spesielle med saka i dag er at både LO-leiar Gerd-Liv Valla og NHO-leiar Finn H. Bergersen har oppfordra Stortinget til å visa moderasjon ved å halda seg innafor pårekna lønnsvekst. Stortinget kan dermed delta i eit felles signal om moderasjon inn i lønnsoppgjeret.




Senterpartiet vil stilla opp på ein slik invitasjon til dugnad. Vi vil ikkje løyva meir til oss sjølve enn det vi krev at andre skal akseptera. Det er særleg interessant at NHO har så klar meining om Stortinget si behandling av eigne godtgjersler. Det må bety at NHO òg vil rydda i eigne rekkjer. Det er jo på høg tid at NHO set søkjelyset på den utviklinga av leiarlønningar som vi har hatt, f.eks. over 12 pst. frå 2003 til 2004.




Det har versert mange påstandar i debatten i haust – éin gjeld samanlikning med andre leiarlønningar. Det ansvaret statsministeren har, skulle vel tilseia at statsministergodtgjersla blir sett i ein heilt særskild klasse. Det har ikkje lønnskommisjonen gjort. Ein annan påstand er at det kan førekomma at det finst departementsrådar som har ei lønn som er høgare enn statsrådane si godtgjersle. Senterpartiet godtek at rekrutteringsomsyn kan innebera ei slik rangering. Det er stillinga som statsråd og ikkje godtgjersla som avgjer kven som til kvar tid er sjefen.




Vi meiner elles at det bør vera tilsvarande i kommunane. Det skal ikkje vera slik at det er automatikk i forholdet mellom folkevaldegodtgjersler og rådmannen si lønn.




Senterpartiet vil ivareta og vidareutvikla arbeidsplassar. Vi deltek i ei regjering som arbeider for utjamning og meir felleskap, og som har tettare samarbeid med partane i arbeidslivet som mål.




Vi er ikkje representerte i Presidentskapet. Vi var innstilte på å fremja eit eige forslag i salen her i dag. SV sitt mindretalsforslag frå Presidentskapet er dekkjande for vårt syn. Vi kjem difor til å stemma for det.




 Venstre er samd i prinsippet om at stortingsrepresentantane ikkje skal diskutere og fastsetje si eiga og regjeringsmedlemmene si løn, men at dette skal gjerast av kommisjonen som er oppnemnd for å ta seg av denne oppgåva.




Dei partia som tek til orde for at nemnda si avgjerd skal gjerast om av Stortinget, vel i røynda å oppheve den ordninga som eit samla storting – med unntak av Sosialistisk Venstreparti – har stått saman om det siste tiåret, og som har gjort slutt på dei fleste av desse uverdige debattane der politikarforakta vert dyrka i rik mon.




Når ein ser resultatet av debatten i år, der Sosialistisk Venstreparti og Senterpartiet på populistisk vis – om eg kan kalle det det – tok opp att denne diskusjonen, må ein kunne spørje kva som er målet. Venstre meiner at storting og regjering ikkje skal vere lønsdrivande. Men er det slik at ein forskjell på 3 000 kr i året i stortingsløn og ei løn til statsministeren som så vidt kjem over den høgste embetsmannsløna ved kontoret hans, er uttrykk for forskjellen på gode og dårlege signal?




Venstre er samd i forslaget frå presidentskapet om at nemnda sitt vedtak skal grunngjevast, og vi er ikkje redde for openheit og offentleg debatt om temaet. Tvert om vil ei slik grunngjeving gje betre grunnlag for ein sakleg debatt der folk veit kvifor forslaget er som det er, i staden for mange av dei argumenta vi har sett i haust. Men det er ikkje stortingsrepresentantane sjølve som bør gå i spissen for denne debatten. Dette er og bør vere ei ekspedisjonssak der Stortinget tek nemnda si avgjerd til vitande.




 Flere har ikke bedt om ordet til sak nr. 1.

(Votering, se side 230)

 


Presidenten vil foreslå at sakene nr. 2 og 3 behandles under ett. – Det anses vedtatt.





                    

 Under debatten har Odelstingets visepresident,
Olav Gunnar Ballo, satt fram et forslag.

Presidentskapet hadde innstillet:

Stortinget samtykker i at følgende
godtgjørelser fastsettes med virkning fra 1. oktober 2005:

Stortingsrepresentanter 

kr   589 000
pr. år

Regjeringsmedlemmer

kr   873 000
pr. år

Statsminister

kr 1 071 000 pr. år

 Det voteres alternativt mellom innstillingen
og forslaget fra Olav Gunnar Ballo. Forslaget lyder:

«I

Stortinget fastsetter følgende godtgjørelser
med virkning fra 1. oktober 2005:

Stortingsrepresentanter 

kr   586 000
pr. år

Regjeringsmedlemmer

kr   864 000
pr. år

Statsminister

kr 1 056 000 pr. år

II

I Stortingets vedtak 21. juni 1996 III om Stortingets lønnskommisjon
gjøres følgende tilføyelse:

Som en hovedregel skal reguleringen av godtgjørelsene
for stortingsrepresentantene og lønnen for statsråder
og statsministeren følge ordinær lønnsutvikling
i arbeidslivet, basert på den generelle lønnsutviklingen siste år.
Dersom det foreligger særlige forhold
som tilsier forslag om en avvikende regulering, skal dette begrunnes
i kommisjonens innstilling til Stortinget.»

Senterpartiet har varslet at de vil støtte
forslaget fra Olav Gunnar Ballo.

Voteringstavlene viste at det
ved alternativ votering mellom presidentskapets innstilling
og forslaget fra Olav Gunnar Ballo var avgitt 92 stemmer for innstillingen
og 17 stemmer for forslaget.

(Voteringsutskrift kl. 13.50.47)

 (frå salen): Eg gløymde
for min del å trykkja på motknappen. Det kan det òg vera
andre som gjorde. Eg ber difor om at vi tek røystinga
om igjen.

 Representanten Magnhild Meltveit Kleppa
har bedt om ny votering, da hun har stemt feil. Det vil bli innvilget etter
fast praksis når noen representanter selv opplyser
at de har stemt feil.

Votering:

Presidentskapets innstilling ble bifalt med 92 mot 18 stemmer.

(Voteringsutskrift kl. 13.51.38)


                    
                    

