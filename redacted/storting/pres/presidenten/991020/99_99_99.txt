 Taletiden er omme!

  Jeg er fortsatt litt i tvil når det
gjelder koblingen til sagbruk. For det som skjer på den
sektoren, har ingen direkte sammenheng med forskriftene og den nye
plan- og bygningsloven. 

Det er slik at bakgrunnen for nye regler om
produktkontroll og dokumentasjon av byggevarer har sammenheng med
Norges forpliktelser etter EØS-avtalen, hvor vi har gjennomført
EUs byggevaredirektiv. Det er innført en plikt for hver
enkelt byggevareprodusent til å sørge for at varens
egenskaper er dokumentert før den markedsføres.
Reglene om CE-merking er et slikt hjelpemiddel i myndighetenes kontroll,
som følger etter byggevaredirektivet. De er implementert
og har ingen sammen-heng med plan- og bygningsloven. De har, som
representanten vet, helt andre årsaker, nemlig EØS-avtalen. 

Det er, som jeg sa i mitt første svar,
faktisk også slik at byggevarer som brukes lokalt og ikke
tilbys i det åpne marked, er unntatt fra disse dokumentasjonsreglene,
nettopp for å gjøre det enklere for de minste
sagbrukene. Så vi har forsøkt å ivareta
også dem derigjennom.





                

  Spørsmål 9 er
allerede behandlet. 





                

  Statsråd Jon Lilletun – til
bekreftelsen. 

  Eg registrerer at representanten Reikvam kvar
gong han er oppe på talarstolen og kommenterer svaret,
er rimeleg godt fornøgd, men han vil gjerne gå eit
steg lenger, og då skal faktisk statsråden imøtekome
det og seie at min intensjon er at vi skal klare å kome
tilbake til dette i haust. Men eg håpar òg at
representanten Reikvam har respekt for at dette kan vere noko meir
samansett enn det som representanten Reikvam no gav utrykk for. 

Men intensjonen min er den same som intensjonen
til representanten Reikvam.





                

