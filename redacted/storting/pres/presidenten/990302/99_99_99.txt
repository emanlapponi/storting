 Presidenten gløymde det i starten, men vil no etter ønske frå familie-, kultur- og administrasjonskomiteen, foreslå at debatten blir avgrensa til 45 minutt, og at taletida blir fordelt slik at Arbeidarpartiet får 10 minutt og dei andre gruppene 5 minutt kvar.




Vidare vil presidenten foreslå at det ikkje blir gitt høve til replikkar etter dei enkelte innlegga, og at dei som måtte teikne seg på talarlista utover den fordelte taletida, får ei taletid på inntil 3 minutt.




– Det blir sett som vedteke.




 Dagens forhandlingsordning i skoleverket innebærer at arbeidsgiveransvaret i praksis er delt. Kommuner og fylkeskommuner har arbeidsgiveransvaret i forhold til den enkelte arbeidskontrakt. Staten er forhandlingspart, har myndighet til å gi instrukser m.v. Denne ansvarsfordelingen medfører en del problemer av både praktisk og prinsipiell karakter. Altså: Lærerne i Norge er trolig den eneste yrkesgruppen i hele Norden hvor arbeidsgiver ikke har forhandlingsrett og vanlig styringsrett over sine arbeidstakere.




Så tidlig som i Dokument nr. 8:12 for 1989-90 fremmet stortingsrepresentantene Lyngholm og Koritzinsky forslag om å be regjeringen legge spørsmålet om hvem som skal ha forhandlingsansvaret for undervisningspersonalet, fram for Stortinget. I regjeringskonferanse den 31. januar 1990 ble det besluttet nedsatt en arbeidsgruppe for gjennomgang av innholdet i og ansvaret for tariffavtaleområdet for lærerne. Etter regjeringsskiftet høsten 1990 besluttet den nye regjeringen at arbeidsgruppen skulle sluttføre sitt arbeid. Arbeidsgruppen var en interdepartemental arbeidsgruppe, ledet av departementsråd Knut Grøholt, der innstillingen forelå i april 1991. Det såkalte Grøholt-utvalget kom til bl.a. følgende hovedkonklusjon:










Dagens ordning er spesiell sett i forhold til andre sektorer ved at forhandlingsansvaret ligger til staten, mens arbeidsgiveransvaret ligger hos kommune og fylkeskommune.







Etter utvalgets vurdering er det nåværende tariffavtalesystem i liten grad egnet som virkemiddel for å søke nasjonal styring i skolesektoren. Lov, forskrifter, budsjettvedtak m.m. bør være tilstrekkelige styringsmidler for skoleverket på samme måte som for andre sektorer, f.eks. helsesektoren.







Overføring av forhandlingsansvaret vil være i samsvar med det finansielle ansvarsprinsippet.







En overføring av forhandlingsansvaret til kommuner og fylkeskommuner vil innebære at alle sider av arbeidsgiveransvaret samles.




Etter tidligere lovgivning ble lærernes lønn fastsatt av den enkelte kommune, likevel slik at Stortinget fastsatte minstelønnene. Dette systemet ble endret ved lønnsregulativet av 1948 og ved lovendring samme år, som bestemte at Stortinget skulle fastsette lønningene. Endringen ble begrunnet i et ønske om at det skulle være ensartede lønnsvilkår over hele landet. Det ble kun opprettholdt en sterkt begrenset adgang til å gi kommunale tillegg.




Dagens fordeling innebærer at fylkeskommunenes og kommunenes oppgaver omfatter ansvaret i det enkelte arbeidsforhold, bl.a. når det gjelder:










tilsetting, oppsigelse osv.







lønnsansvar







å legge til rette for nødvendig etterutdanning og faglig ajourhold og







oppfylle arbeidsgivers plikter etter arbeidsmiljøloven, f.eks. sikkerhet




Statens oppgaver og ansvar omfatter bl.a.:










å fastlegge lønns- og arbeidsvilkår gjennom forhandlinger







å fastsette instrukser







å gi regler om hvilke stillinger som skal være i skolen







gi bestemmelser om stillingsvern og tilsettingsvilkår i lov og avtale







medbestemmelse m.v. på sentralt nivå 







ansvar for lederopplæring og spesielle satsingsområder innen etterutdanning




Dette kan oppsummeres slik at det er kommunesektoren som har budsjettansvar og ansvar i det enkelte arbeidsforhold, mens det er staten som langt på vei gir rammevilkårene. For øvrig er det også en del gråsoner mellom kommunesektorens og statens ansvar.




Fremskrittspartiet mener at følgende forhold bør vurderes: Allerede ved førstkommende særavtaleforhandlinger bør staten reise krav som kan bidra til en normalisering av avtaleverket for undervisningspersonalet. Staten klargjør at en ønsker det eksisterende lesepliktsystemet erstattet med et system som i større grad gir arbeidsgiver mulighet for å disponere over arbeidstiden. Samtidig bør instruksene for undervisningspersonalet fjernes eller forenkles vesentlig.




Lesepliktene og rammetimetallsbestemmelsene regulerer langt på vei ressursbruken i skoleverket. Ved overgang til et annet system må man vurdere å fastlegge en minimumsnorm for ressursbruk, f.eks. pr. elev, for å sikre opprettholdelse av et likeverdig opplæringstilbud. Som et ledd i riktig retning av en større omlegging foreslås leseplikten gjort til drøftingsgjenstand i grunnskolen.




Fjerning av den binding som administrasjonsressursen representerer, vil gi den enkelte rektor større frihet til å finne hensiktsmessige løsninger, og vil samtidig gi et klart større ansvar.




Kirke-, utdannings- og forskningsdepartementet bør sørge for at den enkelte skole blir tilfredsstillende administrert gjennom regelverket. Det bør være større mulighet for å organisere personalet og disponere ressursene ut fra skolens behov. Særavtalene må endres slik at dette blir mulig.




På vegne av Fremskrittspartiet og Høyre vil jeg legge fram følgende forslag:







«Stortinget ber Regjeringen overføre forhandlingsansvaret for undervisningssektoren (grunnskoler og videregående skoler) til kommuner/fylkeskommuner.»




 Representanten Bredvold har teke opp det forslaget han refererte.




 Høyre er av den oppfatning at forhandlingsansvaret for undervisningspersonalet i lokalforvaltningen bør overføres fra staten til fylkeskommuner og kommuner. Vi er samtidig klar over at dette ansvaret tilligger Regjeringen, og at det tidligst kan skje fra 1. mai 2000. Vi er også kjent med at Regjeringen nå vurderer spørsmålet gjennom nye utredninger. Når vi allikevel gir Regjeringen det vennlige råd å overføre forhandlingsansvaret til kommunesektoren, er det fordi vi føler at dette spørsmålet er så grundig belyst gjennom tidligere utredninger at tiden nå er inne for handling. Det må være meget spesielle grunner til stede for at den part som har arbeidsgiveransvaret, ikke skal ha forhandlingsrett overfor de samme arbeidstakerne. Min følelse er også at dette spørsmålet nå vinner større gjenklang i lærerkretser. Høyre vil anbefale Regjeringen å falle ned på samme konklusjon.




I en tid da man i mange deler av landet sliter med rekruttering av lærere, vil det være positivt dersom lokale myndigheter har forhandlingsansvar. Dette gjør at kommunene kan gå offensivt inn i lokale arbeidsmarkeder for å rekruttere lærere. I Sverige ble forhandlingsansvaret for lærerne overført til kommunesektoren i 1991, etter forslag fra Göran Persson. Blant de argumentene som ble brukt i Sverige, var:










Organisatorisk likhet gjennom statlig detaljstyring er ingen betingelse for en likeverdig skole.







Overgang fra regelstyring til målstyring i skolen betinger et samlet kommunalt driftsansvar for skolen.







Når driftsansvaret ligger til kommunene, må de også gis ansvar for personalet. Først da blir driftsansvaret tydelig nok som grunnlag for nødvendig ledelse.







Delt arbeidsgiveransvar mellom stat og kommune har gjort det vanskelig å plassere ansvar.







Systemet har ført til detaljregulering av personalspørsmål, og dermed skapt store vansker for hele skolevirksomheten. 







Å dele skolen i et statlig og et kommunalt ansvarsområde gjør rasjonell personalbehandling vanskelig.




Mange av disse argumentene fra Sverige har også gyldighet her i landet, og de erfaringene man så langt kan trekke ut fra Sverige, er:










Kommunene inngår nå avtaler med lærerne som med andre kommunalt ansatte. Kommunesektorens engasjement for kvalitet og innhold i skolen er økende.







Lærerne opplever at de kan få belønning for ekstra innsats.







Lærerorganisasjonene er fornøyd med utviklingen og de avtalene de har fått til.




Tiden er nå inne for å handle på dette området. Høyre oppfordrer Regjeringen til å overføre forhandlingsansvaret for lærerne til kommunesektoren.




 Denne debatten er på mange måter en avsporing fra det som er det reelle problem, for problemet er lønnsnivået for lærergruppene. For ganske nøyaktig ett år siden hadde vi en debatt i Stortinget på bakgrunn av en interpellasjon som gikk på lønnsnivået for lærergruppene. SV fremmet den gang et helt konkret forslag om at lærerne burde få et høyere lønnstillegg ved fjorårets tariffoppgjør, nettopp for å sikre rekruttering til læreryrket. 




Vi vet at det i dag er en stor andel av lærerne som mangler godkjent utdanning. Andelen er økende. Vi vet at det er vanskelig å rekruttere til videregående skole lærere som har en faglig fordypning, altså lærere som har utdanning fra universitetet. Det er dette som er problemet –å rekruttere folk til læreryrket. 




Høyre har i dag et utspill i mediene om at lærergruppene bør få høyere lønnstillegg ved årets tariffoppgjør enn det som andre grupper får. Dette er vi i SV enig i, og vi tror at det er helt nødvendig dersom vi skal kunne greie å rekruttere lærere i årene framover. Da vi hadde dette forslaget framme i fjor, stemte Høyre imot, de mente den gangen at det var å blande seg opp i et tariffoppgjør. Jeg er ganske overbevist om at dersom vi skal kunne gjøre noe med lærerrekrutteringen i tiden framover, må vi bruke lønn som et virkemiddel. Stortinget er nødt til å si til forhandlerne på arbeidsgiversiden at lærergruppene skal ha et høyere lønnstillegg enn det andre grupper måtte få, nettopp for å sikre framtidig rekruttering. 




Det er dette vi egentlig burde diskutere, og det er det vi egentlig burde ha brukt tid på i denne debatten, framfor disse formalistiske betraktningene omkring arbeidsgiveransvaret – hvem som skal forhandle på vegne av arbeidsgiversiden, om det skal være staten, eller om det skal være kommunesektoren. Dette er en debatt som har pågått i minst ti år. Den startet på midten av 1980-tallet. Vi vet at lærerorganisasjonene har vært imot å flytte forhandlingsansvaret fra staten til KS. Jeg tror at dette i stor grad er et symptom på at lønnsnivået er for lavt for lærergruppene. Hadde vi hatt en situasjon der lærerne hadde en lønn som de syntes var rimelig, er jeg ganske overbevist om at problemet med hvem som skal være motparten på arbeidsgiversiden, ville være av underordnet betydning. Det viktige for oss, som arbeidsgiver i dette tilfellet, er å gi et klart og entydig signal om at hvis vi skal klare å rekruttere folk til læreryrket i tiden framover, må lønnsnivået opp for denne gruppen. 




Vi vet at det er en viss bevegelse innenfor lærerorganisasjonene når det gjelder spørsmålet om forhandlingsmotpart. Jeg føler nok at det har skjedd en bevegelse i retning av at de er mindre bekymret i forhold til å ha KS som en forhandlingsmotpart. Det ville i denne situasjonen være galt av Stortinget å prøve å pålegge Regjeringen å flytte arbeidsgiveransvaret fra staten til KS. Det vil på en måte være at vi her i Stortinget blander oss inn i en prosess som er på gang, og som i løpet av et visst antall år sannsynligvis vil lede fram til at KS – hvis nå den organisasjonen utvikler seg på en god måte – vil overta dette arbeidsgiveransvaret. Men det signalet Stortinget burde gi i denne fasen, er å si klart og entydig til våre forhandlere ved årets tariffoppgjør at hvis vi skal greie å sikre rekruttering til læreryrket i tiden framover, må det gjøres noe med lærerlønningene. Det er det svaret Stortinget burde ha gitt nå. Vi i SV er ikke innstilt på å stemme for et forslag der vi blander oss inn i en prosess som er på gang, og som bør få utvikle seg fram til at KS sannsynligvis tar over dette forhandlingsansvaret.




 Senterpartiet hører til det flertallet som ikke ønsker å instruere Regjeringen i denne saken. Det er en prosess på gang. Samtidig synes vi den prosessen har vært i gang såpass lenge at det ville vært positivt om Regjeringen fram til neste år hadde fått til en avklaring. Senterpartiet har ikke drøftet dette i sin gruppe, og det jeg vil si, er da for egen regning.




Jeg synes det er vanskelig å finne argumenter til forsvar for dagens ordning. Det er mange og tungtveiende argumenter for å likestille undervisningspersonalet med andre yrkesgrupper i kommunesektoren. Jeg synes det er særlig grunn til å vektlegge at det er et klart brudd på prinsippene for lokalt selvstyre at de lokale arbeidsgiverne er helt koblet ut når lønninger og arbeidsvilkår fastsettes for en så stor gruppe. Som kjent er denne lønnsposten meget stor i en kommunes økonomi. De lønninger og vilkår som fastsettes for undervisningspersonalet uten kommunenes medvirkning, har direkte betydning for andre stillinger i en kommune, særlig i ledersjiktet, viser det seg. Det tør være vel kjent at kommunesektoren er svært lite tilfreds med dagens ordning, og at KS endog har forsøkt via rettsavgjørelse å få til endringer i ordningen. Det ville være bra for forholdet mellom kommunene og deres ansatte, lærerpersonalet, å få en avklaring snarest mulig, og jeg regner med og håper på at Regjeringen legger stor vekt på kommunesektorens syn når den tiden kommer.




 Dei talarane som heretter får ordet, har ei taletid på inntil 3 minutt.




 Jeg undrer meg på om lærerlønnen virkelig kan komme i konflikt med enhetsskolens prinsipper, som går på å sikre det enkelte barn en likeverdig grunnskole og videregående skole, uavhengig av geografi og foreldrenes økonomi. I forhold til dette prinsippet bør lærerlønnen være rimelig uvesentlig. Men den er helt klart viktig når vi snakker om rekruttering av høyt kvalifiserte lærere rundt omkring i alle bygdene i dette langstrakte landet. Men vi bør samtidig huske på at normalregelen er at opp mot 90 pst. av kommunenes skolebudsjett faktisk går med til å dekke lønninger slik som det er i dag, og hvis vi skal styre dette ytterligere, ser jeg en umiddelbar fare for at læreboksituasjonen, byggsituasjonen og læremiljøet vil stå i enda større fare enn de gjør i dag. 




Vi skal heller ikke glemme at vi har klausuler i privatskoleloven som sier at de private skolene ikke får lov til å lønne sine lærere høyere enn det det offentlige gjør. Dermed vil utarmingen av lærerlønninger og vanskeligheter med rekrutteringen ramme disse skolene akkurat like hardt på sikt som det rammer det offentlige. Vi må prøve å se om ikke kommunene, eller sagt på en annen måte, de som eier skolene – for det er jo mange som eier skoler i dette landet, det er kommuner, fylker, private, stiftelser, det er et utall av eierforhold – og som ser hvilke problemer de i realiteten har, og hvilke økonomiske muligheter de måtte ha, kanskje er de som best kan rydde opp i dette forholdet. 




Lærernes status og lønn pr. i dag er et aldeles begredelig kapittel. Men hvordan har det blitt sånn? Det var kanskje bra i 1948, men det som var bra i 1948, etter krigen, behøver da vitterlig ikke å være bra i år 2000. Nå må vi begynne å tenke litt i nye baner og foreta en helt nødvendig modernisering av dette forholdet.




 Man kan gjerne stå her i en debatt og ha synspunkter og synse litt om både det ene og det andre knyttet til lærerrekruttering eller lønnsspørsmål for lærere, men forslagsstillerne har jo konkret gått inn på flytting av et forhandlingsansvar. Da syns jeg egentlig det Regjeringen har sagt i sitt brev til komiteen, som ikke er blitt berørt av så mange her i dag, er vesentlig:







«Saken reiser en omfattende problemstilling og berører nær 100 000 arbeidstakere.»




Jeg vil gjerne se det politiske parti som tror det er en sak hvor man bare kan gjøre et vedtak om eller henstille til Regjeringen å flytte arbeidsgiveransvaret og frikoble 100 000 arbeidstakere. Der tror jeg Regjeringen absolutt er på det riktige sporet, når de vil gå fram i samarbeid med partene – og Regjeringen er da en av partene. 




Hver eneste gang debatten her i Stortinget har knyttet seg til forhandlingsansvaret, har det nettopp endt med det klokeste, nemlig at det er en sak som partene i arbeidslivet må håndtere. Man får ikke til noe vellykket for verken den ene eller andre måten å føre forhandlinger på ved å innbille seg at man kan gjøre vedtak om å henstille til Regjeringen å gjøre noe i den ene eller andre retningen knyttet til forhandlingssituasjonen innenfor kommunesektoren eller statssektoren, hvis ikke arbeidstakerorganisasjonene er delaktig i et slikt løp. 




Helt til slutt: Jeg registrerte med interesse det Morten Lund uttrykte – han uttrykte også klart og tydelig at det var hans eget syn og ikke Senterpartiets han stod for. Det er én ting som har slått meg når jeg har fulgt forhandlingene knyttet til KS. Det er at hver gang det har vært hovedforhandlinger, har KS sagt: Ja, vi har jo ikke annet å gjøre enn stort sett å følge staten. Og det er jo der problemstillingen ligger. Hva skulle bli så mye bedre for lærerorganisasjonene om man koblet forhandlingene opp til KS i stedet for til staten, når nettopp KS uttrykker at de egentlig bare følger statens løp, selv om det er visse tilpasninger? Men det er ikke det som er hovedargumentet mitt for å ta ordet her. Det er i første rekke at arbeidstakerorganisasjonene, som en forutsetning for eventuelt å finne andre alternativer, må være delaktige i den prosessen.




 Fleire har ikkje bede om ordet til sak nr. 1.

(Votering, sjå side 2180)





                    

   Under debatten har Per
Roar Bredvold sett fram eit forslag på vegner av Framstegspartiet
og Høgre. Forslaget lyder:

«Stortinget
ber Regjeringen overføre forhandlingsansvaret
for undervisningssektoren (grunnskoler og videregående
skoler) til kommuner/fylkeskommuner.»

Det blir først votert over forslaget
og deretter over innstillinga.

Votering: 

Forslaget frå Framstegspartiet og Høgre
vart med 69 mot 27 røyster ikkje vedteke.

(Voteringsutskrift kl. 11.58.05)

Komiteen hadde tilrådd:

Dokument nr. 8:105 (1997-98) – forslag
fra stortingsrepresentantene Ursula Evje og Ulf Erik Knudsen
om overføring av forhandlingsansvaret for undervisningspersonalet
fra staten til fylkeskommunen/kommunen – vedlegges
protokollen.

Votering: 

Tilrådinga frå komiteen vart samrøystes
vedteken.


                    
                    

 Presidenten konstaterer at no begynner det å blåse storm. Det kan det vere vel verdt å merke seg.




 Jeg tar ordet for å forsikre Stortinget om at også Regjeringen er svært opptatt av år 2000-problematikken. Mitt ansvar i Arbeids- og administrasjonsdepartementet er koordinering av den jobben som skal gjøres overfor statsforvaltningen. Det gjør vi gjennom forskjellige typer tiltak. Disse er intensivert siden Riksrevisjonen omtalte dette, og i det brev som vi har svart komiteen med, henvises det til en ny statusgjennomgang ved utgangen av januar. Den er nå gjennomført og blir en del av den meldingen som Nærings- og handelsdepartementet som det overordnede og koordinerende departement for hele år 2000-problematikken skal komme til Stortinget med i mars. 




Vi har intensivert en hel rekke oppfølgingsoppgaver av felles karakter overfor statssektoren. Vi har også intensivert tiltakene overfor den delen av samfunnet som vi ikke har direkte instruksjonsmyndighet for, nettopp for å prioritere og komme i inngrep med kritiske samfunnsfunksjoner som vann, strøm og den type ting som statsadministrasjonen ikke direkte har hånd om, men som vi ser er en helt vesentlig forutsetning for at alle funksjoner skal kunne være i virksomhet også etter overgangen til år 2000. 




I statsadministrasjonen er 2000-problematikken et linjeansvar. Det betyr at det er den enkelte statsråd som har ansvar for sitt departement og de utenforliggende etater. Dette er intensivert gjennom vårt arbeid, men også gjennom en sterkere fokusering på dette problemet i Regjeringen. 




Dette bare som en tilbakemelding til Stortinget om at vi har tatt Riksrevisjonens og også Stortingets merknader alvorlig, og at vi nå har full trykk på dette arbeidet for å forsikre oss om at vi kommer over årtusenskiftet med mist mulig problemer. Det viser seg at de store etatene i staten som kanskje har de mest kritiske funksjoner, som Rikstrygdeverket, Jernbaneverket og Statens Pensjonskasse, faktisk har kommet langt i denne type arbeid. Det er en del små etater og områder i staten som ikke har kommet fullt så langt, men de vil bli fulgt opp ganske intensivt gjennom resten av dette året.




 Med min bakgrunn som tidligere leder av Stortingets kontrollkomite, som det het den gangen, tar jeg Riksrevisjonens antegnelser absolutt på alvor, og jeg prioriterer høyt i mitt departement at antegnelsene skal bli fulgt opp så raskt som mulig. Departementet er opptatt av at påpekte problemer fra Riksrevisjonens antegnelser på våre områder løses så raskt som mulig, og at etatene setter av tilstrekkelig ressurser til dette. Vi har derfor etablert en tett og systematisk oppfølging av antegnelsene med jevnlig rapportering. Antegnelsene er i tillegg gjenstand for særskilt omtale i tildelingsbrevene til underliggende etater og er fast tema på årsmøtene og andre kontaktmøter med etatene.




Jeg skal bare kort kommentere de temaer som er tatt opp på Finansdepartementets område.




Jeg har merket meg at både komitelederen og for så vidt flere av de øvrige fra komiteen som har hatt ordet, har pekt på problemene i forbindelse med det nye økonomireglementet. Komitelederen stilte spørsmålet om man har hatt et for høyt ambisjonsnivå, og om det kanskje er blitt noe for stort hastverk i den saken. Men han understreket også at dette ikke var ment som noen direkte kritikk av Finansdepartementet, og at det kanskje er et felles ansvar vi må ta. Komitelederen pekte på ett problem, nemlig at man kanskje har en noe manglende kompetanse i de etatene som er omfattet av økonomireglementet. Jeg skal derfor kort kommentere det som ble sagt. 




Jeg viser først til Finansdepartementets seneste redegjørelse om denne saken for Riksrevisjonen, som er gjengitt på side 33 i Dokument nr. 1. Finansdepartementet har til det følgende korte tilleggskommentarer:




Det er fortsatt knyttet usikkerhet til hvorvidt skatteetatens økonomitjenesteprosjekt vil bli fullført som planlagt innen utgangen av året, men departementet ser fremdeles ingen grunn til å revidere mål og framdriftsplan for prosjektet. Skattedirektoratet gir dette arbeidet høy prioritet. Departementet vil gi en nærmere orientering om prosjektet i forbindelse med fremleggelsen av revidert nasjonalbudsjett.




Problemene knyttet til de negative konsekvenser av prosjektet for skattefogdkontorenes løpende regnskapsføring og rapportering synes nå å være færre og mindre enn før. Skatteetaten har iverksatt en rekke tiltak for å sikre tilfredsstillende kvalitet på dette arbeidet, og Skattedirektoratet har en tett oppfølging av skattefogdkontorene på dette området.




Litt også om konsernkontoordningen og innbetaling av merverdiavgift og avstemmingen her:




Skattedirektoratet har fra og med 18. januar i år tatt i bruk en ny maskinell rutine for behandling av merverdiavgiftstransaksjoner. Dette medfører at alle transaksjoner legges inn elektronisk. Skattedirektoratet opplyser at det er foretatt kontroller som viser at alle transaksjoner som er overført elektronisk fra betalingsformidlerne, er lastet inn i systemet, og at summene stemmer. Det gjenstår imidlertid fremdeles noe arbeid i forbindelse med kontroll av tidligere innbetalinger.




Så skal jeg si noen få ord om skatte- og avgiftsmessig behandling av bokettersynsrapporter, som er et tredje tema som omhandles i Dokument nr. 1.




Finansdepartementet har i tildelingsbrev til skatteetaten for 1999 påpekt viktigheten av at det fortsatt arbeides målrettet for å få ned saksbehandlingstiden for bokettersynsrapportene.




Departementet har forutsatt at Skattedirektoratet følger særskilt opp ubehandlede rapporter som er eldre enn tre år, jf. vårt brev til Riksrevisjonen av 28. juli 1998. Det er nå opplyst fra Skattedirektoratet at restansene pr. 31. desember 1997 er redusert fra 1 425 080 000 kr til 286 338 000 kr. En stor del av nedgangen skyldes to saker ved Akershus fylkesskattekontor. Den ene saken, som beløp seg til 409 mill. kr, var til behandling i lagmannsretten i mai 1998. Den andre saken, som var en sak av samme art, var stilt i bero i påvente av denne domsavgjørelsen. Denne saken utgjorde 450 mill. kr. Her ble fastsettelsen foretatt i november 1998. For øvrig vil Skattedirektoratet følge opp restansesituasjonen løpende gjennom 1999. 




Som nevnt i brevvekslingen med Riksrevisjonen, er også departementet opptatt av at statistikkgrunnlaget for henleggelser av bokettersynsrapporter og annullering av bokettersynsoppdrag bedres. I påvente av standardiserte, maskinelle løsninger har Skattedirektoratet bedt fylkesskattekontorene i sin rapportering for 1998 gjennomgå statistikken og foreta et slikt skille for 1998, dette også for å få en oversikt over om Skattedirektoratets vurdering av forholdet mellom henlagte rapporter og annullerte bokettersynsoppdrag er i tråd med den omtalte stikkprøven som ble foretatt ved et representativt fylkesskattekontor med mange henleggelser. Til nå har Skattedirektoratet mottatt slike rapporter fra ni fylker. Disse viser at det er annullert bokettersynsoppdrag i 162 tilfeller og henlagte rapporter i 21 tilfeller. 




Resultatet av rapporteringen så langt viser, etter Skattedirektoratets vurdering, den samme tendensen som den omtalte stikkprøven. De henlagte rapportene gjelder for øvrig i det vesentlige såkalte nullrapporter, konkurstilfeller og tilfeller hvor det er kommet inn opplysninger som gjør at saken ikke følges videre opp.




Komiteen forutsetter at det etableres et system for rapportering av rapportrestanser med hensyn til skatteoppkrevernes arbeidsgiverkontroller. Jeg kan opplyse at Skattedirektoratet har satt i verk et slikt registreringssystem fra 1. januar i år.




Det fjerde som er nevnt på Finansdepartementets område, er produktavgift og arbeidsgiveravgift i fiskerinæringen. Her er det bare å opplyse at ansvaret for produktavgiften er overført fra Finansdepartementet til Fiskeridepartementet med virkning fra 1. november 1998. Finansdepartementet har oversendt kontroll- og konstitusjonskomiteens merknader til Fiskeridepartementet for oppfølging.




Så er det reist sterk kritikk både fra komitelederen og andre når det gjelder et område som riktignok ikke sorterer under Finansdepartementet, men som gjelder Sjøfartsdirektoratets regnskap, som heller ikke for 1997 lot seg revidere. Jeg har stor forståelse for den skarpe kritikken som er kommet fram i Dokument nr. 1. Og siden nærings- og handelsministeren på grunn av reise er forhindret fra å være til stede her, skal jeg forsøke å ivareta hans interesser og forsikre at disse antegnelsene tas meget alvorlig i Nærings- og handelsdepartementet.




Arbeidet med å styrke økonomiforvaltningen er, ifølge det jeg har fått opplyst fra Nærings- og handelsdepartementet, et omfattende og ressurskrevende arbeid. Bemanning og kompetanse er styrket i departementet og i Sjøfartsdirektoratet. 




Sjøfartsdirektoratet har i samarbeid med departementet laget en handlingsplan for å rette opp direktoratets økonomiforvaltning og implementere alle kravene i økonomireglementet. I løpet av 1998 er det lagt ned et betydelig arbeid i Sjøfartsdirektoratet bl.a. ved utvikling av nye retningslinjer og rutiner på regnskapsområdet, kompetanseheving av personalet og omorganisering av økonomifunksjonen for bedre å avklare ansvarsforhold. Som følge av dette er flere av de manglene som Riksrevisjonen tok opp i forbindelse med framleggelsen av direktoratets 1997-regnskap, allerede rettet opp. Regnskapet for 1998 er avlagt og avstemt. Arbeidet med å rette opp øvrige forhold og styrke regnskapsområdet generelt fortsetter i 1999. Blant annet vil kompetanseheving nødvendigvis ta noe tid, da dette først og fremst erverves gjennom det daglige regnskapsarbeidet.




Tilsvarende er arbeidet med å rette opp departementets egen økonomiforvaltning også høyt prioritert internt. Mange av forholdene ble rettet opp etter Riksrevisjonens gjennomgang av 1997-regnskapet, slik at 1998-regnskapet kan avlegges uten å være beheftet med slike mangler.




 Jeg tror jeg kan forsikre arbeids- og administrasjonsministeren om at Stortinget ikke har til hensikt å gjøre én enkelt statsråd ansvarlig for alt som skal skje i staten når det gjelder år 2000-problematikken. Vi er utmerket godt klar over at det er et linjeansvar, og at det er mange som må være med på å dele dette ansvaret.




Men i vår samfunnsordning der vi har ulike forvaltningsnivåer som har ansvaret for ulike ting – kommunene, fylkene og en rekke statsinstitusjoner – er det bare Regjeringen som sådan som kan ta et overordnet grep for at vi kan være sikre på at vi kan møte de utfordringene vi står overfor med år 2000-problematikken.




Det var egentlig det som var mitt poeng, at disse utfordringene ikke kan møtes av andre enn Regjeringen. Og hvis Regjeringen føler at det ikke er mulig å få andre viktige samfunnsinstitusjoner til å ta dette ansvaret fordi man ikke har instruksjonsmyndighet, har man et lovverk som er laget slik at i kriselignende situasjoner har Regjeringen alle fullmakter. Så en må ikke akseptere at lokale e-verk f.eks. ikke tar dette på alvor. I gitte situasjoner har etter min mening Regjeringen i forhold til slike problemer de virkemidler den trenger for å kunne ivareta vitale samfunnsinteresser. Men jeg understreker nok en gang: Arbeids- og administrasjonsministeren skal være klar over at vi oppfatter det ikke slik at hun sitter med eneansvaret for dette.




Så hører jeg hva finansministeren sier, og jeg er glad for den oppmerksomhet som nå rettes mot de ulike statsinstitusjonene som har problemer i forbindelse med overgangen til nytt økonomireglement. Det skal bli spennende å se Riksrevisjonens Dokument nr. 1 for regnskapsåret 1998, om det har gått slik vi alle håper, eller om disse problemene bare forflytter seg alt etter hvor vi flytter kompetansen. Det som jeg er mest bekymret for, er at vi i dette lille landet med begrenset tilgang på kompetanse i det offentlige og i det private næringsliv, og med et så høyt ambisjonsnivå som vi har på all verdens områder, kanskje ikke makter å gjennomføre dette på en så god måte som vi innbiller oss. Dette må vi være klar over når vi etablerer krav til oss selv, og kanskje være litt mer ettertenksomme når vi fastsetter tidsfrister for når dette skal gjennomføres. Det er egentlig helt åpenbart at når nesten alle etatene skal ha egen regnskapsfører og regnskapsføreren ikke har kompetanse, går dette galt. 




Og hadde det vært private bedrifter hvor man ikke hadde vært i stand til å avlegge godkjente regnskap år etter år, hadde nok skattefogd og andre vært der med ganske hard hånd og sørget for å få satt dem på plass med loven i hånd. Derfor er det viktig at dette tas på alvor. Staten skal i sin regnskapsforvaltning være et eksempel for resten av samfunnet, og derfor ser jeg med spenning fram til Dokument nr. 1 for regnskapsåret 1998.




 Fleire har ikkje bede om ordet til sak nr. 2.

(Votering, sjå side 2181)





                    

 Fleire har ikkje bede om ordet til sak nr. 3. 

(Votering, sjå side 2181)





                    

 Neste inntegnede taler er Jørgen Kosmo. Representanten Kosmo har ordet for annen gang og har en taletid på inntil ti minutter.




 Det holder med ti minutter! 




Representanten Bastesen er opptatt av at man ikke skal ha folk som flyr rundt her i landet og passer på og liksom arbeider etter eget hode. Det høres ut som om «han derre staten» stort sett bare er opptatt med å drive trollskap overfor folk. Det er jo ikke slik det er. 




Det lages et regelverk i tilknytning til de ulike lovene for at man skal ha likebehandling og et visst minimum av krav til rettssikkerhet i dette land. Så kan det være at den hjemmelen som blir gitt av Stortinget, enkelte ganger blir tøyd litt langt. Da har vi jo Riksrevisjonen og kontroll- og konstitusjonskomiteen i Stortinget som har plikt til å forsøke å taue dette inn og invitere Stortinget til å rettlede forvaltningen. Det har vi full mulighet til.




Jeg sitter ikke med det samme inntrykket som representanten Bastesen gjør, at embetsfolk i Norge stort sett er ute etter å plage folk. Det er jo ikke slik. Representanten Bastesen tilhører en næring – han har i alle fall gjort det før han ble stortingsrepresentant – som er helt avhengig av at man har et ekstremt rigid regelverk rundt sin virksomhet, ellers blir jo havet tomt. Det kan hende at det er de konfliktene som representanten Bastesen fra tid til annen er oppe i som utøvende i yrket sitt og som stortingsrepresentant, som gjør at han føler den situasjonen han er kommet opp i, beklemmende. 




Vi hadde en sak i Dokument nr. 1 i dag som omhandlet ordningen med produktavgift for førstehåndsomsetning i fiskerinæringen, der kontroll- og konstitusjonskomiteen hadde en anmerkning i forhold til utviklingen av forskriften og den hjemmelen man hadde gitt. Det var ikke så veldig mange representanter fra de ulike partiene som ikke tilhørte kontroll- og konstitusjonskomiteen, som brydde seg om det spørsmålet da vi hadde det til behandling. Det skulle de ha gjort, for det er et spørsmål hvor man går ganske langt utover det som jeg oppfatter var Stortingets intensjon med loven. Men her er vi i Stortinget i en eksklusiv situasjon, hvor vi har anledning til å behandle disse spørsmålene når vi måtte ønske, og faktisk ikke er avhengige av noe utvalg. Jeg kan forsikre representanten Bastesen om at vi i komiteen utmerket godt har forstått hva han mente, men vi syntes liksom ikke at det var noe særlig godt forslag. Derfor har vi avvist det.




 Flere har ikke bedt om ordet til sak nr. 5.

(Votering, se side 2182)





                    

 Representanten Langeland har tatt opp det forslaget han refererte til.




Flere har ikke bedt om ordet til sak nr. 6.

(Votering, se side 2182)





                    

  Under debatten har Hallgeir
H. Langeland sett fram eit forslag på vegner av Sosialistisk
Venstrepartiet. Forslaget lyder:

«Stortinget
ber konsesjonæren om å innbetale til næringsfond
i Trysil og Åmot kommuner til sammen 10 mill. kroner i tillegg til
konsesjonsavgiftene.»

Det blir først votert over forslaget
frå Sosialistisk Venstreparti og deretter over innstillinga.

Votering:

 Forslaget frå Sosialistisk Venstreparti
vart mot 6 røyster ikkje vedteke.

Komiteen hadde tilrådd:

1.	Stortinget samtykker i at staten
ikke skal benytte hjemfallsretten for 19,48 pst. av reguleringen
av Osensjøen.

2.	Stortinget samtykker i at Glommens og Laagens Brukseierforening
gis tillatelse til fortsatt regulering av Osensjøen
i samsvar med forslag i St.prp. nr. 69 (1997-98).

3.	Stortinget samtykker i at det som vilkår for
konsesjonen fastsettes at konsesjonæren skal
innbetale 8   mill. kroner til et næringsfond
for Trysil og Åmot kommuner.

Næringsfondet faller til betaling
når konsesjon er gitt.

Votering:

 Tilrådinga frå komiteen vart samrøystes
vedteken.


                    
                    

