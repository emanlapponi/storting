 Presidenten beklager. Det kan hende
at presidenten har glemt ...

  Jeg blir litt forvirret. Og jeg trodde faktisk
jeg hadde to minutter på det første
innlegget.

 Nei, man har ett minutt.

  Jeg beklager. Som sagt synes jeg det er positivt
at vi er enige. Jeg synes det er viktig å se på hva
denne presten har gjort. Jeg hadde anledning til å besøke
ham den 9. april i år. Han satt da i husarrest.
Jeg spurte ham: Hva består din forbrytelse i? Han fortalte
da at han har skrevet et dokument som inneholder ni punkter om demokrati
og religionsfrihet, og distribuert det til folk. Han har altså skrevet
i et hefte at Vietnam har signert den internasjonale menneskerettighetskonvensjonen. Han
har referert hva §§ 18 og 19 sier, og
på den måten gjort det kjent for Vietnams befolkning
at de har disse rettene. Men det ser ikke ut til at regjeringen
tåler kritikk.

Det er positivt at Norge nå har
startet en menneskerettighetsdialog med Vietnam, og jeg kunne tenke
meg å høre hvordan utenriksministeren
vil føre denne dialogen videre med Vietnam.

  Jeg vil først si at de opplysningene
som Rise nå gir, er nyttig for min samtale med visestatsministeren
i morgen. Jeg må således bare kvittere
tilbake for dem.

Når det gjelder hvordan vi skal angripe
menneskerettighetsdialogen i bredere forstand overfor Vietnam, må jeg
få lov å komme tilbake til det spørsmålet.
Jeg tror bl.a. at utfallet av samtalene i morgen vil kunne
gi meg en del viktige signaler for å vurdere det spørsmålet
videre.

 Da vil presidenten minne om at spørrerne
har ett minutt, mens statsrådene har tre minutter til å svare.





                

 Presidenten minner om at taletiden
skal holdes.

  Jeg forstår ikke at dette var
et defensivt svar. Jeg gir uttrykk for at vi har ingen toleranse
for den type ulovligheter det her er snakk om. Det er ikke
akseptabelt at dyr slaktes og utsettes for dette. Så langt
Landbruksdepartementet kjenner til, er omfanget ikke stort.
Men det som er registrert gjennom de siste årene,
er uakseptabelt; derfor må vi komme dette ondet til livs.
Og det bør være uproblematisk, fordi
det finnes gode lovlige alternativer for muslimer for å få til
den rituelle slakting som de ønsker.

Når det gjelder å kunne komme
til livs dette og forebygge at det skjer, så må vi
huske at her gjelder det å mobilisere mange gode
krefter. Publikum må melde fra, og melde
til politiet, når de har mistanke om at slikt skjer. Det
er viktig å mobilisere dyreeiere, at ikke de
på noe vis selger eller leverer fra seg dyr som
de kan ha mistanke om kan bli utsatt for den type slakting.

Jeg vil følge opp initiativet fra
representanten Hedstrøm på en slik måte
at jeg tar kontakt med Statens dyrehelsetilsyn om hvordan vi nå kan
mobilisere gjennom informasjon, som her er nevnt, overfor muslimske
organisasjoner, men også kanskje øke
informasjonen til dyreeierne så en er sikker
på at de ikke selger dyr til dette formålet.

  Jeg takker for positiviteten i tilleggssvaret.
Statsråden nevnte at det ikke var noen
toleranse på dette området, at det ikke
skulle være noe slingringsmonn. Men hvorfor er
det beviselig slik at dyrevernsnemnder som oppdager dette, ikke
direkte går til anmeldelse når det er et grovt
brudd på dyrevernsloven § 9,
som statsråden viste til? Hvorfor blir ikke sakene
automatisk anmeldt når det er så grove overtramp?

  Dette vil jeg ta opp med Statens dyrehelsetilsyn,
for jeg mener det er helt nødvendig at man forfølger
dette og statuerer svært sterke eksempler
på at staten ikke aksepterer noen toleranse
på dette feltet. Dette må vi komme til livs, for
vi har gode alternativer for dem som ønsker
rituell slakting. Dette vil jeg ha en dialog med Statens
dyrehelsetilsyn om.





                

 Presidenten registrerer at læringskurven er
relativt lang. Jeg må også i dag minne
representanten Heikki Holmås om at en adresserer til presidentskapet
og omtaler medrepresentanter og statsråder i tredjeperson.

  Jeg er ikke kjent med at selve den
lange behandlingstiden har vært et stort problem, men det
jeg kan si, er at hele systemet er ganske komplekst.
Man kan si at resultatet av studentboligbevilgningen avhenger av
mange forhold. Det avhenger av selve bevilgningen og av den samlede
tilsagnsrammen som har opparbeidet seg over år, og av det
faktiske tilskuddet pr. bolig. Og dette gir et ganske
komplekst system som det kanskje kan være grunn
til å se nærmere på.

Når alt kommer til alt, så er
dette et budsjettspørsmål. Jeg håper
at representanten Holmås synes det er positivt at vi i
vårt budsjettforslag for neste år har lagt inn 26 mill. kr
ekstra. Når det gjelder fremtidige tilsagn, er det jo samskipnadene
vi gir tilsagn til, så man kan si at resultatet vil avhenge
av både hvem som får tilsagn fra departementet,
og hvorledes samskipnadene selv prioriterer.

  Jeg takker for svaret.

Selvfølgelig er jeg glad for de 26 mill.
kr ekstra. Problemet er bare at de
er tatt direkte fra bygging av ungdomsboliger, der det ble kuttet
34 mill. kr. Så det er ikke noe å rope
høyt hurra for, bortsett fra for studentene, og det er
jeg selvfølgelig glad for. Statsråden er sikkert også glad
for å få mer penger på sitt budsjett,
selv om det blir mindre på noen andres.

Det er flere ting som interesserer
meg og opptar meg, men den viktigste er: Studentsamskipnadene
har et problem i forhold til dette med langsiktigheten
når det gjelder disse bevilgningene. Jeg skjønner
at man ikke kan forskuttere bevilgninger mange, mange år
inn i fremtiden, men likevel måtte det være
greit for studentsamskipnadene å kunne forholde seg til
at Regjeringen har noen ambisjoner med hensyn til hvor
mange studentboliger som skal bygges, og at man kan se dette i lys
av bl.a. demografisk utvikling. Så spørsmålet
mitt er: Vil statsråden ta initiativ
til å få laget en slags form for langsiktig plan, der
behovet blir analysert og der ambisjoner også blir slått
fast?

  Som jeg refererte til, er systemet ganske
komplisert, og derfor har jeg fått opplyst at man de senere år
har søkt å forenkle systemet
ved ikke å regulere tilsagnsfullmakten, slik
at antall tilsagn kun påvirkes av faktisk bevilgning – for
til sjuende og sist kommer dette an på bevilgningene. Det
er et budsjettspørsmål.

Jeg synes det er grunn til å legge
vekt på den manglende forutsigbarhet som representanten
Holmås tar opp. Jeg ser ikke noen grunn
til å gjøre dette mest mulig komplekst, det bør være
mest mulig forutsigbart, og så får jeg heller
i de årlige budsjettdebattene komme tilbake til hva det
faktisk blir av bevilgninger, om det kan være
tilfredsstillende for representanten Holmås. Det vil det
nok sikkert ikke alltid være, men vi har i hvert
fall nå et budsjettforslag som innebærer
at det kan bygges noen flere studentboliger enn det man
kunne gjort med den forrige regjeringens budsjettforslag.

Jeg tar med meg de rådene jeg har
fått, og jeg skal se på dette systemet for å gjøre
det enklest mulig og mest mulig forutsigbart, dog uten å ta
stilling til de årlige budsjettforslag.





                

 Spørsmål 19 er
fra representanten John I. Alvheim til sosialministeren. Presidenten
kan ikke se at Alvheim er til stede, og vi går
foreløpig forbi dette spørsmålet.

Vi går da til spørsmål
20.





                

 Vi går da tilbake til spørsmål
19.





                

 En liten tilleggskommentar.

  Det er ikkje statlege midlar spørjaren
her har tatt opp, det er eit engasjement frå næringsministeren
si side.

  Det har jeg redegjort for.





                

