 Presidenten har en mistanke om at representanten Dahl nå kom i skade for å uttale seg om den saken som følger etter den vi nå diskuterer. I den saken vi nå diskuterer, er det ikke tatt inn noe mindretallsforslag. Enigheten er bred, selv om det er litt konkurranse om hvem som er mest enig om det som er enstemmig. Jeg går ut fra at vi kommer tilbake til sak nr. 14 etterpå – hvis ikke representanten mente å ta opp et forslag i sak nr. 13?


 Jeg kan ta det opp etterpå.


 Det er greit. Da kommer vi tilbake til det. Det skal vi klare å håndtere.


Er det flere som ønsker ordet til sak nr. 13? Hvis ikke er debatten i sak nr. 13 avsluttet.


(Votering, se side 3834)






                    

 Det voteres over lovens overskrift og loven i sin helhet.


Votering:

Lovens overskrift og loven i sin helhet ble enstemmig bifalt.

 Lovvedtaket vil bli ført opp til andre gangs behandling i et senere møte i Stortinget.



                    
                    

