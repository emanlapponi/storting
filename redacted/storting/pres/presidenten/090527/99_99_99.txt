 Stortingets visepresident Carl I. Hagen, har teke opp det forslaget han refererte til.


 Jeg vil bare, siden Senterpartiet ikke er medlem av Stortingets presidentskap, gjøre kjent at vi støtter Presidentskapets innstilling og kommer til å stemme for den.


 Jeg finner grunn til å presisere litt hva som er forutsetningene for flertallsforslaget fra Presidentskapet, siden representanten Hagen brukte ordet «sensur». Det tror jeg ikke kan være vel betenkt å bruke i denne sammenheng. Saken er jo den at det aldri har vært slik at støtten til partigruppene i Stortinget har vært en pengesum til fri forføyning, slik representanten Hagen fremstilte det, eller at det er opp til den enkelte gruppe etter eget forgodtbefinnende å anvende disse midlene på den måten man til enhver tid synes er hensiktsmessig. Det har hele tiden ligget en generell retningslinje i bunnen der det heter at gruppestøtten skal gå til «stortingsrelevant arbeid», og det diskusjonen dreier seg om, er: Hva ligger det konkret i avgrensningen «stortingsrelevant arbeid»?


Flertallet har lagt vekt på å videreføre det som har vært tradisjonen hittil, nemlig å understreke at støtten til de politiske partiene og til partiorganisasjonene er én støtteordning, som har sin spesifikke begrunnelse fordi partiene er en vital del av demokratiet, og støtten til stortingsgruppene, som har en annen begrunnelse og er av en annen art enn støtten til partiorganisasjonene. Grunnen til at jeg ikke kan følge det forslaget som Carl I. Hagen har tatt opp, er at det i realiteten innebærer en fusjonering av de to, og at det for fremtiden da ikke vil ha noen mening å opprettholde to ulike støtteordninger. Da måtte man slå dem sammen til én støtteordning.


 Fleire har ikkje bedt om ordet til sak nr. 2.


(Votering, sjå side 3162)






                    

 Under debatten har Presidentskapets medlem Carl I. Hagen sett fram eit forslag. Forslaget lyder:


«Stortinget finner ikke å ville reise innvendinger mot at stortingsgruppene kan gjøre bruk av gruppestøtten til å dekke utgifter til lovlig politisk annonsering. Stortinget vil imidlertid ikke ta hensyn til denne type utgifter når størrelsen på gruppestøtten blir behandlet og vedtatt.»


Det blir votert alternativt mellom dette forslaget og tilrådinga frå Presidentskapet.



Presidentskapet hadde tilrådd:


I


I retningslinjer for bruk av tilskudd fra Stortinget til stortingsgrupper og uavhengige representanter, vedtatt av Stortinget 9. oktober 2006, gjøres følgende endringer:



§ 1 nytt tredje ledd skal lyde:


Gruppetilskuddet skal ikke brukes til kjøp av politisk reklame for partier eller stortingsgrupper i media. Med politisk reklame menes annonser, kommersielle kampanjer og markedsføring av politiske standpunkter, verdier og budskap. Med medier menes alle former for medier, for eksempel aviser, radio, fjernsyn, nett, kino og boards. Gruppetilskuddet kan dog brukes til kjøp av stillingsannonser og lignende.



§ 1 nåværende tredje og fjerde ledd blir nye fjerde og femte ledd.


II


Vedtakene under I trer i kraft straks.



Voteringstavlene viste at ved alternativ votering røysta 81 for tilrådinga frå Presidentskapet og 26 for forslaget frå Presidentskapets medlem Carl I. Hagen.


(Voteringsutskrift kl. 13.15.09)


 (fra salen): President! Jeg stemte feil.


 Då tek vi ei ny votering.


Votering:

Ved alternativ votering mellom tilrådinga frå Presidentskapet og forslaget frå Presidentskapets medlem Carl I. Hagen vart tilrådinga vedteken med 85 mot 24 røyster.

(Voteringsutskrift kl. 13.15.43)


                    
                    

 Då har Stortingets visepresident Carl I. Hagen teke opp dei forslaga han refererte til.


 Spørsmålet om mindretallets rettigheter i gjennomføringen av Stortingets arbeidsordning har jo vært gjenstand for en bred behandling i de ulike stortingsgruppene. Den innstillingen som foreligger, gir jo et oversiktlig bilde av de ulike partiers syn på hvordan mindretallsrettighetene bør utøves i Stortinget. For mitt eget partis, Kristelig Folkepartis, vedkommende kan jeg bare si at vi gjerne hadde sett at man hadde gått enda noen skritt videre i å innrømme mindretallet rettigheter i saksbehandlingen.


Kristelig Folkeparti har i sine konklusjoner lagt vekt på å finne fram til standpunkter vi skal kunne gå for, enten vi befinner oss i opposisjon eller posisjon, enten partiet er en del av en flertallskonstellasjon eller en mindretallskonstellasjon, og som kjent kan jo det være en krevende øvelse. Vi ser det imidlertid slik at kvaliteten på gjennomføringen av en demokratisk styreform i stor grad gjenspeiles i måten et flertall forholder seg til et mindretall på.


Det er imidlertid vår konklusjon at prinsippet om at det alltid er flertallet som foretar de endelige beslutninger i et demokrati, ikke er – som også stortingspresident Jagland understreket –  truet eller på noen måte undergravet gjennom de endringer som i dag vedtas av Stortinget. Vi er også av den mening at man på noen punkter kunne ha gått noen skritt til uten at det hadde vært noen fare for en slik undergraving. Her kan vi vise til den oversikten som er utarbeidet over disse forhold i en rekke andre land som viser at andre har gått lenger enn Norge i retning av å innrømme mindretallet rettigheter.


Jeg skal ikke bruke tid på å gå i detalj omkring dette. Kristelig Folkeparti er imidlertid med på noen mindretallsforslag som vi tror med fordel kunne ha vært vedtatt. Dette gjelder i særlig grad forslaget om at en tredjedel av medlemmene i en komité skal kunne kreve innhenting av en uavhengig sakkyndig uttalelse om hvorvidt et forslag er i samsvar med Grunnloven. Forholdet mellom Grunnloven og annet lovverk aktualiseres en gang imellom, men ikke svært ofte. I disse få tilfellene ville det, etter Kristelig Folkepartis mening, være en styrke for beslutningsprosessen om en slik innhenting hadde blitt gjennomført. Jeg tror vi av og til ville stått oss på å ta den tid det tar å gjennomføre en slik grundigere gjennomgang av forholdet mellom Grunnloven og annet lovverk.


Det andre punktet jeg vil nevne, er forslaget om at et mindretall i en komité skal kunne kreve at et representantforslag blir forelagt den aktuelle statsråd til uttalelse i forbindelse med saksbehandlingen i komiteen. Dette forslaget er vel i tråd med en ordning som dels allerede har vært praktisert i Stortinget, hvor representantforslag generelt har vært sendt det aktuelle departement eller den aktuelle statsråd til uttalelse. Jeg kan ikke se at dette rokker ved flertallets rett til å bestemme, så jeg skulle gjerne sett at også det hadde blitt nedfelt.


For øvrig viser jeg til de merknadene som ligger i innstillingen, og til øvrige forslag som jeg er med på på vegne av Kristelig Folkeparti.


 Først, for ordens skyld, tar jeg opp forslagene nr. 11 og 12, fra Presidentskapet. De øvrige forslag som jeg står bak, ble tatt opp av Stortingets visepresident.


En liten kommentar til det punkt hvor et enstemmig presidentskap har gitt en anbefaling om å myke opp forretningsordenen når det gjelder replikkordskifter. Det er jeg meget glad for at det ble enighet om i Presidentskapet, for hvis man skal vitalisere debattene her i salen og skape større interesse også i mediene for det som foregår i salen, bør vi ha en mindre rigid møteform enn det vi praktiserer pr. i dag. Jeg har full tillit til at den som til enhver tid sitter på presidentplassen, er i stand til å tilrettelegge det på en skjønnsom og fornuftig måte. Det er et godt skritt fremad.


Så en liten kommentar til det som også Ola T. Lånke var inne på, nemlig spørsmålet om sakkyndig vurdering av grunnlovsmessigheten av lovforslag som er til behandling i Stortinget. Presidentskapet konstaterer at en eventuell rettighet for et mindretall til å anmode om Høyesteretts betenkning forutsetter en grunnlovsendring. Det må da fremsettes forslag om det, som kan behandles i neste periode.


Det forslaget som ligger her, fra Carl I. Hagen, Ola T. Lånke og meg selv, er i påvente av en slik eventuell grunnlovsendring å sikre at et mindretall i hvert fall har retten til å be om en sakkyndig juridisk vurdering i saker hvor det helt åpenbart er et spenningsforhold mellom et lovforslag Stortinget har til behandling, og Grunnlovens bestemmelser på vedkommende område. Jeg skal nevne et eksempel som etter mitt skjønn illustrerer betimeligheten av en slik ordning. Da vi behandlet tomtefesteinstruksen i relasjon til Grunnloven § 106 i denne perioden, brukte flertallet i denne sal sitt marginale flertall til å stemme ned et ønske fra opposisjonens side om å be om Høyesteretts betenkning om dette. Det er en situasjon som er svært lite ønskelig: at man bruker numerisk overvekt til å avvise en slik mulighet når det åpenbart er sterke grunner som taler for at det bør foretas en slik vurdering. Denne saken kommer nå i stedet til å bli avgjort gjennom rettsapparatet, og Høyesterett kommer da antakelig til å få saken i egenskap av domstol. Jeg tror Stortinget hadde stått seg på i tide å innhente en sakkyndig vurdering, for det man nå risikerer, er jo at Høyesterett erklærer at Stortinget som lovgiver ikke er i stand til å skjøtte jobben sin på en skikkelig måte.


 Representanten Inge Lønning har teke opp dei forslaga han refererte til. Fleire har ikkje bedt om ordet til sak nr. 3.


(Votering, sjå side 3163)






                    

 Under debatten er det sett fram elleve forslag. Det er


– forslaga nr. 1–4, frå Presidentskapets medlem Carl I. Hagen på vegner av Inge Lønning, Ola T. Lånke og seg sjølv


– forslag nr. 5, frå Presidentskapets medlem Carl I. Hagen på vegner av Inge Lønning og seg sjølv


– forslag nr. 6, frå Presidentskapets medlem Carl I. Hagen på vegner av Ola T. Lånke og seg sjølv


– forslaga 7, 8 og 10, frå Presidentskapets medlem Carl I. Hagen


– forslaga nr. 11 og 12, frå Presidentskapets medlem Inge Lønning


Presidenten gjer merksam på at forslag nr. 9, frå Presidentskapets medlem Carl I. Hagen, ikkje er teke opp då dette er dekt av forslag nr. 5.


Det blir votert over forslaga nr. 7, 8 og 10, frå Presidentskapets medlem Carl I. Hagen.


Forslag nr. 7 lyder:


«§ 14 a første ledd første punktum skal lyde:


Ved beslutning som krever tilslutning fra minst en tredjedel av forsamlingen, kan Stortinget nedsette en granskingskommisjon til å klarlegge eller vurdere et tidligere faktisk begivenhetsforløp.»


Forslag nr. 8 lyder:


«§ 20 nytt fjerde ledd skal lyde:


En innstilling kan tidligst avgis tre uker etter at saken ble sendt til komiteen, dersom minst en tredjedel av komitémedlemmene krever det ved beslutning i komitémøte.


Nåværende fjerde, femte og sjette ledd blir nye femte, sjette og syvende ledd.»


Forslag nr. 10 lyder:


«§ 33 annet ledd nytt tredje punktum skal lyde:


Presidentskapet skal innkalle Stortinget til møte når stortingsrepresentanter eller stortingsgrupper som til sammen utgjør minst en tredjedel av representantene, krever det skriftlig og angir dagsorden for møtet.»


Votering:

Forslaga frå Presidentskapets medlem Carl I. Hagen vart med 83 mot 24 røyster ikkje vedtekne.

(Voteringsutskrift kl. 13.16.57)

 Det blir votert over forslaga nr. 11 og 12, frå Presidentskapets medlem Inge Lønning.


Forslag nr. 11 lyder:


«§ 20 nytt fjerde ledd skal lyde:


Et vedtak om tidspunkt for å avgi innstilling, herunder om frist for avgivelse, som innebærer at innstilling skal avgis mindre enn en uke etter at saken ble sendt til komiteen, kan bringes inn for Presidentskapet til avgjørelse av et mindretall på minst en tredjedel av komitémedlemmene, ved beslutning i samme møte.


Nåværende fjerde, femte og sjette ledd blir nye femte, sjette og syvende ledd.»


Forslag nr. 12, lyder:


«§ 29 annet ledd nytt femte punktum skal lyde:


Enhver stortingsrepresentant kan kreve at komiteen forelegger et forslag for vedkommende regjeringsmedlem til uttalelse.»


Framstegspartiet og Venstre har varsla at dei støttar forslaga.


Votering:

Forslaga frå Presidentskapets medlem Inge Lønning vart med 64 mot 43 røyster ikkje vedtekne.

(Voteringsutskrift kl. 13.17.30)

 Det blir votert over forslag nr. 6, frå Presidentskapets medlemer Carl I. Hagen og Ola T. Lånke. Forslaget lyder:


«§ 29 annet ledd nytt femte punktum skal lyde:


Minst en tredjedel av komitémedlemmene kan kreve at komiteen forelegger et forslag for vedkommende regjeringsmedlem til uttalelse.»


Venstre har varsla at dei støttar forslaget subsidiært, og presidenten trur det same gjeld Høgre.


Votering:

Forslaget frå Presidentskapets medlemer Carl I. Hagen og Ola T. Lånke vart med 57 mot 49 røyster ikkje vedteke.

(Voteringsutskrift kl. 13.18.08)

 Det blir votert over forslag nr. 5, frå Presidentskapets medlemer Carl I. Hagen og Inge Lønning. Forslaget lyder:


«§ 21 annet ledd nye tredje og fjerde punktum skal lyde:


Minst en tredjedel av komitémedlemmene kan kreve at det holdes høring og at bestemte personer/organisasjoner skal inviteres til høringen. En slik høring skal holdes innen tre uker etter at kravet ble fremsatt.»


Venstre har varsla at dei støttar forslaget.


Votering:

Forslaget frå Presidentskapets medlemer Carl I. Hagen og Inge Lønning vart med 64 mot 43 røyster ikkje vedteke.

(Voteringsutskrift kl. 13.18.31)

 Det blir votert over forslaga nr. 1–4, frå Presidentskapets medlemer Carl I. Hagen, Inge Lønning og Ola T. Lånke.


Forslag nr. 1 lyder:


«§ 20 nytt åttende ledd skal lyde:


Senest en uke før innstillingen skal avgis, kan minst en tredjedel av komitémedlemmene kreve at komiteen stiller bestemte skriftlige spørsmål til vedkommende regjeringsmedlem om en sak som er under behandling i komiteen.»


Forslag nr. 2 lyder:


«§ 20 nytt niende ledd skal lyde:


Minst en tredjedel av komitémedlemmene kan kreve at det – før innstillingen avgis – innhentes en uavhengig sakkyndig vurdering om hvorvidt et forslag som er sendt komiteen til behandling, er i samsvar med Grunnloven.»


Forslag nr. 3 lyder:


«§ 34 a skal lyde:


Med samtykke av Stortingets presidentskap kan et medlem av Regjeringen gi en muntlig redegjørelse i et stortingsmøte. Så vidt mulig skal redegjørelsen føres opp på dagsordenen.


Når stortingsrepresentanter eller stortingsgrupper som til sammen utgjør minst to femtedeler av representantene, skriftlig anmoder om at et av regjeringens medlemmer gir en muntlig redegjørelse om et bestemt emne i et stortingsmøte, skal et regjeringsmedlem – så vidt mulig innen en uke etter at anmodningen ble fremsatt – gi en slik redegjørelse eller erklære i møtet at det ikke vil bli gitt en redegjørelse. I sistnevnte tilfelle slutter forhandlingene med erklæringen.


Når det er gitt en redegjørelse etter første eller annet ledd, besluttes straks om redegjørelsen skal a) umiddelbart følges av en debatt, b) føres opp til behandling i et senere møte, så vidt mulig innen en uke deretter, c) sendes til en komité, eller d) vedlegges protokollen. I en debatt som følger umiddelbart etter redegjørelsen, kan en taler fra hver partigruppe – og vedkommende regjeringsmedlem – få ordet en gang i inntil fem minutter. Under en slik debatt kan det ikke fremsettes forslag. Ved avslutningen av en slik debatt avgjør forsamlingen om redegjørelsen skal vedlegges protokollen eller behandles videre etter alternativ b eller c ovenfor. Redegjørelsen skal behandles etter alternativ b dersom minst to femtedeler av forsamlingen stemmer for dette, enten straks redegjørelsen er holdt eller ved avslutningen av en debatt som følger umiddelbart etter redegjørelsen. En debatt i et senere møte kan ikke begrenses mer enn at taletiden for hver taler settes til fem minutter i første innlegg og tre minutter i annet innlegg.»


Forslag nr. 4 lyder:


«Ny § 45 b skal lyde:


Ved beslutning som krever tilslutning fra minst en tredjedel av forsamlingen, kan Stortinget innhente en uavhengig sakkyndig vurdering om hvorvidt et forslag som er fremmet for Stortinget, er i samsvar med Grunnloven.»


Venstre har varsla at dei støttar forslaga.


Votering:

Forslaga frå Presidentskapets medlemer Carl I. Hagen, Inge Lønning og Ola T. Lånke vart med 57 mot 50 røyster ikkje vedtekne.

(Voteringsutskrift kl. 13.18.58)

Presidentskapet hadde tilrådd:


I


I Stortingets forretningsorden gjøres følgende endringer:



§ 20 nytt fjerde ledd skal lyde:


Et vedtak om tidspunkt for å avgi innstilling, herunder om frist for avgivelse, kan bringes inn for Presidentskapet til avgjørelse av et mindretall på minst en tredjedel av komitémedlemmene, ved beslutning i samme møte. 

Nåværende fjerde, femte og sjette ledd blir nye femte, sjette og syvende ledd.


§ 20 nytt åttende ledd skal lyde:


Senest en uke før innstillingen skal avgis, kan saksordfører kreve at komiteen stiller bestemte skriftlige spørsmål til vedkommende regjeringsmedlem om en sak som er under behandling i komiteen.

§ 21 annet ledd nytt tredje punktum skal lyde:


Har komiteen avslått et krav om høring som er fremsatt av et mindretall på minst en tredjedel av komitémedlemmene, kan mindretallet bringe avslaget inn for Presidentskapet til avgjørelse, ved beslutning i samme møte. 

§ 37 første ledd skal lyde:


Presidenten skal åpne adgang til replikkordskifte 

og ordne dette,

 dersom tinget ikke vedtar noe annet. Replikken skal ha tilknytning til vedkommende innlegg. 

Taletiden er ett minutt. Den

 hvis innlegg forårsaker replikker, kan svare på hvert enkelt av innleggene etter 

tur

.


II


Endringene under I trer i kraft 1. oktober 2009.


Votering:

Tilrådinga frå Presidentskapet vart samrøystes vedteken.


                    
                    

