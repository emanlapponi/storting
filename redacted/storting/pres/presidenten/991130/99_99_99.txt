 Karin Andersen har tatt opp det forslag hun refererte til.




 Forskjellane mellom folk aukar i Noreg som i dei fleste andre land. Dei aller rikaste blir rikare, mens mange folk taper under denne utviklinga. Dette er bakgrunnen for forslaget frå SV.




Bustadpolitikken er både eit godt eksempel på dei aukande forskjellane og ei årsak til forskjellane. Det er provoserande å gå gjennom Oslos gater for tida, og uvant for ein innflyttar. Her ligg det altså uteliggarar – talet er oppe i 6 000 berre i Oslo – side om side med nybygde kontorlokale. I ein by med desperat bustadnød, som òg gjev seg utslag i husokkupasjonar og ein fortvilt situasjon for mange studentar, blir prangande kontor- og businesslokale prioritert aller først.




Bustadpolitikken er òg ei årsak til problema. Det finst for få rimelege utleigebustader, og for få utleigebustader i det heile. Ungdom, studentar og dei som er i ferd med å etablera seg, er prisgitt ein privat bustadmarknad med skyhøge prisar, framfor alt i dei store byane.




SV vil at det skal byggast mange fleire utleigebustader i offentleg regi. Ved å få fleire bustader og ved at leiga på desse blir halden på eit rimeleg nivå, vil dette òg regulera leiga på den private marknaden. SV føreslår å talfesta talet på nybygg i løpet av året til 3 000. Dette er til og med under det talet som Regjeringa sjølv meiner er nødvendig, nemleg 5 000. Og då er det underleg at ingen andre parti kan vera med og støtta dette forslaget. 




Forslaget om å auka bustøtta, eller å auka kostnadsramma for studentar, vil ikkje vera så effektivt som nybygging, fordi leiga i ein pressa marknad då berre vil bli sett endå høgare.




Det er greitt å sitta her inne og seia at dette blir for vanskeleg, og dette kan vi ikkje talfesta osv., men det er ikkje fullt så greitt å vera student og prøva å overleva på studielån som berre rekk til å betala husleiga – eller å våga seg inn i arbeidslivet som nyutdanna, med låg løn, og samtidig prøva å etablera seg, helst i ein kjernefamilie sjølvsagt, sånn som Regjeringa liker. Har du først vore så dristig å ta opp studielån, og ikkje vore så lur at du har utdanna deg til dataingeniør eller blitt heiltidspolitikar, så slit du når du skal overtyda banken om å få eit lån til eit koseleg lite rekkjehus. Då er det ut på den frie marknaden, der du får lov til å bu deg i hel. Jau, tusen takk!




Ein sosial bustadpolitikk handlar om rettferd, fordi det vil vera med på å dempa skadeverknadene av ein politikk for aukande forskjellar. Det handlar om fridom for enkeltmennesket, fridom til å kunna flytta heimanfrå før du er 30 år, fridom frå å bu i pappesker i mange år i strekk, fridom frå å bli gjeldsslave. Ein rettferdig bustadpolitikk handlar om ikkje å skapa taparar av ungdom som ikkje har rike foreldre, og ikkje setta oss tilbake til den tida me hadde før velferdsstaten blei kjempa fram.




Høgresida sin retorikk om fridom for enkeltmennesket blir redusert til nettopp retorikk – retorikk utan innhald, når noko så grunnleggande som ein plass å bu skal vera unnateke frå folk sin valfridom.




 Jeg ble ganske provosert av Karin Andersens utsagn om at komiteens behandling av saken viser «hvor lite» vi forstår av den vanskelige situasjonen på utleiemarkedet og for ungdom som trenger boliger. Jeg tror finanskomiteen ser på de fleste sakene man behandler i forbindelse med budsjettet, som ganske viktige, og jeg tror vi også, i hvert fall mitt parti, ser situasjonen for unge folk på boligmarkedet som svært viktig. Derfor fikk vi i kompromisset med regjeringspartiene også til en økning av bevilgningen til utleieboliger. Men det kan ikke være sånn at hver eneste sak som kommer opp i statsbudsjettet, i tillegg skal tas opp som Dokument nr. 8-forslag, og at vi skal ha en egen debatt om hver eneste detalj i statsbudsjettet, selv om det er en så viktige detalj som utleieboliger. Man har hatt full anledning til å debattere dette i to dager i finansdebatten, og den anledningen brukte Karin Andersen. Hun kunne sågar også ha brukt et treminuttersinnlegg hvis hun hadde ønsket det. Det er full anledning til å ta denne debatten i forbindelse med angjeldende fagbudsjett, det er full anledning til å ta opp denne saken i debatten om utjevningsmeldingen, og man kunne også, hvis man hadde ønsket å fokusere saken, tatt den opp i en egen interpellasjon.




Selvsagt har alle full mulighet til å ta opp slike saker i Dokument nr. 8-forslag, og særlig kan det være nødvendig hvis man har dårlig kommunikasjon med sitt eget partis medlem i finanskomiteen, hvis man føler at man ikke har fått satt saken ordentlig på kartet i finansinnstillingen, men jeg vil ikke anbefale en slik framgangsmåte. Det hører hjemme i en helhet når vi har et budsjettforslag. 




Det er ikke slik at f.eks. Arbeiderpartiet prinsipielt er imot å bevilge så mye penger til utleieboliger som Karin Andersen vil, men vi ser budsjettet i en helhet, og da ble det ikke plass, for vi har mange andre viktige saker i det budsjettet. Derfor hørte også denne debatten hjemme i finansdebatten. Hvis man vil ha en prinsipiell diskusjon om boligpolitikk, vil jeg anbefale at man heller tar det opp i en interpellasjon. Hvis det skulle komme et Dokument nr. 8-forslag i alle de sakene som 165 stortingsrepresentanter er opptatt av i statsbudsjettet, tror jeg vi kom til å sitte her langt inn i juleuka.




(leiar for komiteen): Først vil eg avvisa påstanden frå Karin Andersen om at Regjeringa ikkje er oppteken av bustadsituasjonen for unge og vanskelegstilte. Det er nok å visa til budsjettet som er lagt fram, og den avtalen vi har inngått med Arbeidarpartiet.




Når det gjeld framgangsmåten, skal eg i denne omgangen nøya meg med å visa til Trond Giske sitt innlegg. Eg er heilt samd med han i det. Og Karin Andersen sa også sjølv i sitt innlegg at dette dreier seg om pengar. Ja, det gjer det, og derfor heng det saman, det høyrer saman i budsjettet, og det vart handsama som ein del av budsjettet; det viser innstillinga frå finanskomiteen. 




Det er klart det er viktige problemstillingar som her er tekne opp, det har eg ikkje noko problem med å vedgå, men dei må debatterast i dei samanhengane som det er naturleg å debattera dei. Og Karin Andersen viste også sjølv til den stortingsmeldinga som vart handsama i fjor vår, at det var den rette måten å handsama dette på. Problemet ligg nok kanskje først og fremst i framgangsmåten og det at dette er så sterkt knytt opp til direkte løyvingar, til budsjettet. Dersom det er ein generell debatt ein ønskjer, er det høve til å ta den i andre samanhengar.




 For det første er jeg helt enig i representanten Giskes vurdering i forhold til saksbehandlinga av dette området. Jeg er også helt enig i at debatten må tas når fagbudsjettet diskuteres. Vi i kommunalkomiteen skal jo avgi vår budsjettinnstilling senere i dag, og jeg finner det på en måte uriktig å ta opp debatten så bredt og grundig som representanten Karin Andersen har gjort. Likevel vil jeg si at innlegget til representanten på en måte er en reprise av behandlingen av St.meld. nr 49 for 1997-98, Om boligetablering for unge og vanskeligstilte. Her var Arbeiderpartiet og SV stort sett enige. Og når fagkomiteen i dag avgir sin innstilling, tror jeg også en vil se at det vil være et bredt sammensatt flertall som tar boligsituasjonen litt mer offensivt enn det vi har gjort. 




Vi vil også få anledning til å diskutere dette problemet i forbindelse med utjamningsmeldinga, som representanten Giske sa. To tredjedeler av sosialklientene våre har ifølge den meldinga ikke tilfredsstillende boforhold. Vi vet også at BYGGFORSK har sagt at om lag 6 200 personer er bostedsløse. Det er en ikke akseptabel situasjon for mange på boligmarkedet, så det tror jeg vi skal prøve å få gjort noe med. Men som sagt finner jeg det vanskelig å ta hele den debatten nå, det skal vi gjøre når vi skal diskutere vårt fagbudsjett, og likeens når vi skal behandle utjamningsmeldinga.




 Jeg får kanskje takke for disse litt belærende ord fra mine medrepresentanter. Dette er en detalj blir det sagt, og det er en reprise. Ja, denne reprisen skal vi få lov å leve med til det blir gjort noe vesentlig med dette området, for dette området er så viktig at det fortjener langt større oppmerksomhet enn det får i dag. Det er grunnen til at jeg tar det opp. Jeg beklager hvis noen syns at denne detaljen tar opp Stortingets tid, men det dreier seg faktisk om at folk skal ha et sted å bo. Og jeg gjentar at jeg føler at man ikke bryr seg tilstrekkelig om dette, og at man ikke har nok inni hjertet sitt til at man gjør det som er tilstrekkelig.




Å bygge boliger tar tid. Det er ikke gjort på 14 dager å slå opp hus til folk. Vi vet at det er mange som sliter med dette. I tillegg vet vi at det er flere tusen bostedsløse, og det har vi visst i flere år. Vinteren er ingen ny foreteelse i Norge, den kommer hvert år, og det har den gjort bestandig. Likevel fortsetter vi med å si at dette skal vi ta til neste år, så skal vi sette ned et utvalg, så skal vi snakke om det, så skal vi prioritere det, og vi er ikke imot det som prinsipp, men dessverre var det andre ting som var viktigere denne gangen også. 




Vi skal diskutere dette også når kommunalkomiteen skal diskutere sitt budsjett. Jeg tar til etterretning at flere mener at dette ikke er den rette måten å ta opp en slik debatt på. Jeg vet også, fordi jeg var deltaker i debatten i vår om stortingsmeldingen om boligetablering for unge og vanskeligstilte, at vi har diskutert det en gang i år, men resultatet av den behandlingen var lite tilfredsstillende, sjøl om jeg ser at det er en bevegelse i positiv retning hos et flertall i Stortinget. Men det går for sakte, og det går ut over noen som det ikke bør få lov til å gå ut over. 




Det viktige, som jeg får gjenta, er at her mangler Norge en stor bit av boligmarkedet, som andre land har, og som er en buffer for unge og vanskeligstilte og folk med ikke altfor store inntekter som gjør at de kan ha et valg i livet sitt, at de ikke blir presset inn i et leiemarked som er fullt av hushaier som flår alle pengene av dem, slik at de aldri klarer å spare seg opp penger så de kan få kjøpt seg en leilighet. Dette er et viktig samfunnsanliggende, for dette dreier seg om hvordan vi bygger opp de viktige strukturene i samfunnet. Og her har vi altså sviktet i flere år. Den sosiale boligbyggingen i Norge er redusert med 70 pst. de siste fem årene, og når man samtidig i tillegg har fjernet alle de gamle reguleringene – og det var nødvendig, for de kunne vi ikke opprettholde – går det galt for mange. Og da ber jeg om at stortingsflertallet bærer over med mitt engasjement i denne saken. Det kommer stortingsflertallet til å måtte leve med til vi får en helt annen satsing på dette området. 




 Jeg beklager hvis min forklaring av finanskomiteens prinsipielle tilnærming til denne saken virket belærende, men jeg må si at den tilnærmingen Karin Andersen har til denne saken, også virker forholdsvis belærende. Det er ganske belærende å stå her og si at grunnen til at man har tatt opp denne saken på en slik måte, gjennom et Dokument nr. 8-forslag, er at dette er en sak som forårsaker et brennende engasjement som kommer fra hjertet. Grunnen til at finanskomiteen har avvist forslaget, er jo ikke at vi ikke har det hjertet som Karin Andersen etterlyser. Jeg tror det er et brennende engasjement – i hvert fall kan jeg si det når det gjelder mitt parti – for å få til flere utleieboliger. Jeg skulle gjerne ha bevilget mer til det. Det er et like brennende engasjement for å få til en bedre kommuneøkonomi – jeg skulle gjerne sett at vi hadde fått til mer der – det er et brennende engasjement for å få mer til utdanning, det er et brennende engasjement for å få mer til syke og eldre. Men hvis vi etter at statsbudsjettet var behandlet, skulle ta opp et Dokument nr. 8-forslag på hver eneste sak som vi hadde et brennende engasjement for, for å bevise at vi har dette brennende engasjementet, og ikke sette det inn i den helheten som statsbudsjettet er, ville vi få ganske uholdbare arbeidsforhold. Jeg er mer provosert nå enn jeg var etter det første innlegget fra Karin Andersen, for det virker som om det her er en konkurranse om ha det sterkeste brennende engasjementet, og at den som foreslår flest Dokument nr. 8-forslag, har vunnet. 




 Ungdommens boligsituasjon er en av de viktigste sakene vi må jobbe med i årene fremover, og det er en vesentlig sak å få satt på kartet. Det er også viktig at renten er lav, det er viktig at vi har lav arbeidsledighet i Norge, det er viktig at vi holder orden på økonomien, det er viktig at vi har en god studiefinansiering, og det er viktig at vi oppfyller løftene i forhold til å øke stipendandelen for ungdom som ønsker å ta utdanning. Regjeringen har ikke vært i nærheten av å oppfylle dette i forhold til Voksenåserklæringen. Det er også viktig å sørge for tomtetilgang rundt omkring i kommunene, slik at det faktisk er mulig å bygge hus. Spesielt er dette et stort problem i pressområdene på Østlandet og i en del av våre større byer. Dette har også vært en viktig del av debatten som har ført frem til den finansinnstillingen som ble vedtatt i forrige uke. 




Det som i utgangspunktet fikk meg til å ta ordet, var at representanten Karin Andersen mente at de andre fra finanskomiteen som tok ordet til hennes Dokument nr. 8-forslag, hadde en belærende tone og kom med belærende ord. Jeg syns faktisk det er unødvendig å gå til karakteristikker av medrepresentanter på den måten. Man jobber selvsagt for det man tror er de riktige løsningene for å få til en bedre boligsituasjon bl.a. for unge. Jeg reagerer derfor ganske kraftig når Karin Andersen sier at resten av Stortinget må «bære over med mitt engasjement i denne saken» inntil saken er løst, og at hun fremstiller det som om det bare er hun som har hjertelag, at hun nærmest har en særrettighet i forhold til å bry seg om boligsituasjonen for unge mennesker. Er det én ting jeg brenner for, så er det selvsagt at ungdom skal få seg et skikkelig sted å bo. Det har vi fulgt opp i Høyres alternative budsjett. Vi har lagt opp til et budsjett som fører til lavere rente, og vi har lagt opp til en ansvarlig økonomisk utvikling som skal gi norske ungdommer et skikkelig tilbud. Det kan ikke være sånn at SV nærmest stiller andre representanters sosiale sinnelag i tvil. Det syns jeg er en debatteknikk og en debattstil som man skal holde seg for god til, og jeg hadde faktisk ventet en litt mer seriøs tone fra Karin Andersen. 




 Karin Andersen har hatt ordet to ganger. Hun får ordet til en kort merknad, begrenset til 1 minutt. 




 De provokasjonene som er blitt framført i denne debatten, tror jeg er bra. Det betyr at det er flere som nå ønsker å ta et sterkere initiativ i denne saken. Hvis det kan drive noen til å få igjennom det de påstår at de vil, så skal SV og jeg være glad for det. 




Dette er ingen konkurranse om et brennende engasjement. Man er engasjert fordi man mener at dette er viktig, og fordi man ikke ser resultater av det påståtte engasjementet hos dem som faktisk sitter ved forhandlingsbordet, og har mulighet til å flytte penger. Det må altså resultere i noe mer enn det det har gjort til i dag, for dette går for sakte, og det rammer på en svært uheldig måte. Når det skjer noe, er det ikke grunn til å fortsette med å fremme Dokument nr.8-forslag om saken, men først må det altså skje noe.




 Flere har ikke bedt om ordet til sak nr. 5.

(Votering, se side 760)




Før Stortinget går til votering, vil presidenten referere følgende:




Den innkalte vararepresentant fra Akershus fylke, Borghild Tenden, foreslås innvalgt i Lagtinget for den tid hun møter for representanten Terje Johansen. – Det anses vedtatt.




Følgende innkalte vararepresentanter har tatt sete:




For Akershus fylke: Rikke Lind og Borghild Tenden





                    

  Under debatten har Karin Andersen
satt fram følgende forslag på vegne av Sosialistisk
Venstreparti:

«Dokument
nr. 8:74 (1998-1999) – om forslag fra stortingsrepresentant
Karin Andersen om økte bevilgninger til boliger
for unge og vanskeligstilte – vedlegges protokollen.»

Det voteres alternativt mellom innstillingen
og forslaget fra Sosialistisk Venstreparti.

Komiteen hadde innstillet:

Dokument nr. 8:74 (1998-1999) – forslag
fra stortingsrepresentant Karin Andersen om økte bevilgninger til
boliger for unge og vanskeligstilte – avvises.

Votering:

Ved alternativ votering mellom komiteens innstilling og
forslaget fra Sosialistisk Venstreparti bifaltes innstillingen med
113 mot 7 stemmer.

(Voteringsutskrift kl. 11.19.23)


                    
                    

