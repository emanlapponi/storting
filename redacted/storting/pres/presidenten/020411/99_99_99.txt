 Representanten Øyvind Vaksdal har tatt opp de forslagene han selv refererte til.




Flere har ikke bedt om ordet til sak nr. 2.





                    

 Under debatten har Øyvind
Vaksdal satt fram to forslag på vegne av Fremskrittspartiet.

Forslag nr. 1 lyder:

«Stortinget
ber Regjeringen revidere forskriftene for beregning av vann- og
kloakkavgifter i landets kommuner. Revisjonen må avklare
spørsmål knyttet til finansieringskilder, levetid
for anlegg, samt rente, slik at en får en korrekt avgift,
og en avgift som likebehandler avgiftsbetalerne over tid.»

Forslag nr. 2 lyder:

«Stortinget
ber Regjeringen innskjerpe overfor landets fylkesmenn, som tilsynsorgan
for landets kommuner, å øke omfang og detaljering
i kontrollen med de årlige avgiftsregnskapene. Det må også vurderes å bruke
eksterne revisorer i et mer detaljert og forsterket kontrollarbeide.»

Det vil bli votert alternativt mellom
disse forslag og komiteens innstilling.

Komiteen hadde innstillet:

Dokument nr. 8:17 (2001-2002) – forslag
fra stortingsrepresentant Arne
Sortevik om klargjøring og presisering
av beregningsgrunnlaget for vann- og avløpsgebyrer i landets
kommuner – vedlegges protokollen.

Votering:

Ved alternativ votering mellom komiteens innstilling og
forslagene fra Fremskrittspartiet
bifaltes innstillingen med 84 mot 15 stemmer.

(Voteringsutskrift kl. 19.42.18)


                    
                    

