 Presidenten vil foreslå at
det velges en settepresident for Stortingets møte
i dag – og anser det som vedtatt.

Presidenten ber om forslag til settepresident.

 Jeg foreslår Kjell Engebretsen.

 Kjell Engebretsen er foreslått
som settepresident. – Andre forslag foreligger
ikke, og Kjell Engebretsen anses enstemmig valgt som settepresident
for dagens møte.

 Representanten Kenneth Svendsen vil framsette
et privat forslag.

 På vegne av meg selv og Thore Aksel
Nistad har jeg den glede å foreslå å tillate flere
aktører på Jernbaneverkets banenett.

 Representanten Steinar Bastesen vil framsette
et privat forslag.

 Jeg fremmer forslag om å innføre
et videreutdanningsår for lærere for å stimulere til
kunnskapsvekst og motvirke utbrenthet.

 Forslagene vil bli behandlet på reglementsmessig
måte.

Presidenten vil foreslå at Stortinget
behandler tilleggsdagsordenen etter den ordinære
dagsordenen. – Ingen innvendinger er kommet mot
det, og det anses vedtatt.

Før sakene på dagens kart
tas opp til behandling, vil presidenten foreslå at formiddagsmøtet – om
nødvendig – fortsetter utover
den reglementsmessige tid kl. 15.00 til dagens kart er ferdigbehandlet. – Ingen
innvendinger er kommet mot det, og det anses vedtatt.

Før vi starter dagens møte,
vil presidenten nevne at han la merke til at det i går
kom noen antydninger om at man kanskje var litt for slepphendt
i forhold til forretningsordenens bestemmelser om at all tale
skal gå via presidenten. Presidenten må da få si
at vi har så mange nye representanter i denne salen at
han synes det er rimelig at Stortinget til en viss grad er overbærende
inntil vi får kjørt oss inn i forhold til forretningsordenens
bestemmelser. – Dette til orientering.

Man fortsatte behandlingen av





                    
                    
                    

 Ingen har bedt om ordet.

(Votering, se side 161)





                    

 Ingen har bedt om ordet.

(Votering, se side 178)





                    

 Da er vi klare til votering over
sakene nr. 1 og 2 på dagsorden nr. 6.

Presidenten vil for ettertiden be om at representantene er
så snille å sette seg når de kommer inn
i salen. Det gjør det mulig for innpiskerne, som har en
meget vanskelig jobb, å greie å skaffe
seg raskest mulig oversikt over om mandatfordelingen er slik som
den skal være i henhold til valget.





                
                
                

Voteringen i en sak finnes i slutten av referatet for hver enkelt sak.


            


            

