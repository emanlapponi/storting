  Ærede medrepresentanter!

Stortingsrepresentant Jan Johnsen er død – bare
58 år gammel. Han druknet 8. april under energi- og miljøkomiteens
reise i Costa Rica. Det som skulle vært et forfriskende
avbrudd i et tett arbeids- og reiseprogram for komiteen, endte i
en tragedie. Den har rammet oss alle.

Aller størst er tapet for hans nærmeste
familie, som så altfor tidlig mistet en sønn,
en ektefelle og en kjær familiefar.

Men Jan betydde mye også for mange
andre, i og utenfor politikken. Han hadde en egen evne til å få kontakt
og til å vise at han brydde seg om andre.

Jan Johnsen ble født i Stavanger i
1941. Han utdannet seg i hotellfag og ble en markant skikkelse i
hotell- og reiselivsnæringen. Han var sterkt engasjert
for å gi næringen tidsmessige utdannelsesmuligheter,
både som foreleser og inspektør ved Hotellfagskolen
og i arbeidet for å etablere Norsk hotellhøgskole.
Han engasjerte seg også sterkt i reiselivsnæringens
organisasjoner og hadde sentrale tillitsverv i NHO i Rogaland.

Siden 1983 var Jan Johnsen innvalgt i Stavanger
bystyre, og i 1997 ble han stortingsrepresentant og medlem av energi-
og miljøkomiteen. Alle verv skjøttet han med karakteristisk
energi.

Han brant for det han gjorde til sine merkesaker – og de
var mange: Sykehusspørsmål, komiteens saksfelt, hjemfylkets
interesser og lokalsamfunnets ve og vel – alt fant han
tid og rom for. Han stilte opp og var til stede både for
saker og personer.

Perioden hans i Stortinget ble ikke lang, bare
to og et halvt år, men i løpet av denne tiden
var han blitt en god kollega og venn. Han lot aldri politisk uenighet
komme i veien for vennskapet.

Jan tok sin oppgave som ombudsmann svært
alvorlig. Med stor glød kastet han seg inn i debattene
i Stortinget. Typisk nok er det i perioden siden 1997 ingen høyrerepresentant
som har hatt ordet i Stortinget så ofte som Jan Johnsen.
Det var heller aldri noen tvil om hva Jan Johnsen mente. Han presenterte
alltid sine synspunkter i klartekst og med overbevisningens fulle
tyngde. Hele tiden var han en varm talsmann for sin hjemby og sitt
hjemfylke.

Men samtidig var smilet aldri langt unna. Av
natur var Jan en sann humør- og gledesspreder. Han vil
bli savnet i Stortinget.

Med Jan Johnsen er et raust medmenneske med
sterkt samfunnsengasjement og høyt aktivitetsnivå gått
bort. Vi er mange som beundret Jan for hans utrettelige engasjement
og hans omtanke for mennesker han møtte på sin vei.
På vegne av oss alle vil jeg uttrykke takknemlighet for
en god kollega og respekt for hans lange og solide innsats i samfunnsliv
og politikk.

Jeg lyser fred over Jan Johnsens minne.

Stortingsrepresentantene påhørte
stående presidentens minnetale.

  Det foreligger en rekke permisjonssøknader:

		fra den oppnevnte stortingsdelegasjon
til Japan, undertegnet av delegasjonens leder, Stortingets president Kirsti
Kolle Grøndahl. Søknaden gjelder permisjon i tiden
fra og med 9. mai til og med 11. mai for Stortingets president Kirsti
Kolle 

Grøndahl

 og representantene Åse
Gunhild Woie 

Duesund

, Trond 

Helleland

, Anne Enger 

Lahnstein

,
Harald T. 

Nesvik

 og Ola 

Røtvei

		fra Arbeiderpartiets stortingsgruppe om velferdspermisjon
for representanten Anders 

Hornslien

 i
tiden fra og med 4. mai til og med 11. mai

		fra representanten Ingvald 

Godal

 om
permisjon i dagene 9. og 10. mai for å delta i møte
i forsvarskomiteen i Den vesteuropeiske unions parlamentarikerforsamling i
Paris

		fra representantene Sverre 

Myrli

 og
Are 

Næss

 om permisjon i tiden fra og
med 9. mai til og med 11. mai for å delta i en Wilton Park-konferanse
i Kranj i Slovenia

Etter forslag fra presidenten ble enstemmig
besluttet:

1.		Søknadene behandles straks
og innvilges.

2.		Følgende vararepresentanter innkalles for å møte
i permisjonstiden:

For Aust-Agder fylke: Alf-Eivind 

Ljøstad

For Akershus fylke: Rikke 

Lind

 og
Tron Erik 

Hovind

For Buskerud fylke: Gerd 

Johnsen

 og
Hallgrim 

Berg

For Hordaland fylke: Kurt-Arne 

Langeland

For Møre og Romsdal fylke: Gerd 

Fladset

For Oslo: Kai 

Ekanger

For Telemark fylke: Gunn Marit 

Helgesen

For Sør-Trøndelag fylke: Inga 

Balstad

3.		Gerd Johnsen og Inga Balstad innvelges i Lagtinget for den
tid de møter for Stortingets president Kirsti Kolle Grøndahl
og representanten Ola Røtvei

 Kai Ekanger er til stede og vil ta
sete.

Representanten Øystein Hedstrøm vil
fremsette to private forslag.

  På vegne av Terje Knudsen og meg
selv vil jeg sette frem forslag om salg av statens eierandeler i
AS Olivin.

I tillegg vil jeg sette frem forslag på vegne
av John I. Alvheim, Harald T. Nesvik og meg selv om en trygdefinansieringsordning
for pasienter som lider av raskt fremskridende eller alvorlig periodontitt.

 Representanten Odd Einar Dørum
vil fremsette et privat forslag.

  På vegne av May Britt Vihovde
og meg selv vil jeg sette frem forslag om strakstiltak for bygging
av billige boliger for unge i etableringsfasen.

 Disse forslagene vil bli behandlet
på reglementsmessig måte.





                    
                    
                    

  Det foreligger ikke noe referat.





                    
                    
                    

