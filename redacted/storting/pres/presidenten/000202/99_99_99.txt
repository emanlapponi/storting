 Da er taletiden omme.

  Jeg takker igjen for svaret.

Det er jo intet i veien for at departementet
også kan bruke det vanlige private rettsapparatet hvis
man mener noe er galt i fylkesnemndene.

Den aktuelle moren har pr. dags dato ikke fått
samvær med sin datter siden avgjørelsen i Den
europeiske menneskerettighetsdomstolen den 7. august 1996, bortsett
fra to timers samvær den 30. oktober 1999, da etter pålegg fra
fylkesmannen til Røa Barnevern. Dette korte møtet var
meget vellykket, men fosterforeldrene oppfattet det som negativt.
Nå er man altså i ferd med å bortadoptere dette
barnet mot morens vilje. Røa Barnevern har stilt seg på fosterforeldrenes
side, noe barnevernet vanligvis gjør, og motarbeider barnets
eget ønske om å treffe sin mor. Barnet lider daglig
av dette, og moren er vel skikket som omsorgsperson, da hun har
fire andre mindreårige barn i sin omsorg. 

Hva vil statsråden gjøre
for å sikre at datteren og moren får regelmessig
samvær i tiden fremover?

  Representanten skildrar eit møte
mellom mor og barn. Eg skal sjølvsagt ikkje gå inn
i detaljane, men eg er faktisk ganske overtydd om at barnevernet,
når dei ser på den saka, har barnets beste som
intensjon, og dei må òg ta avgjerd. 

Eg har lyst til å minna representanten
om at det ikkje er så veldig mange veker sidan vi hadde
ei anna sak oppe i spørjetimen, der avgjerda vart motsett,
med fosterforeldre som ynskte å halda fram som
det, og ei mor som ynskte å få barnet tilbake.
Då tok fylkesnemnda den motsette avgjerda. Her har dei
altså avgjort at barnet framleis skal vera hos fosterforeldra.
Dette seier litt om kor vanskelege desse sakene er. Det fulle og
heile biletet av korleis barnet har det, får ein ikkje
gjennom reportasjar i aviser eller gjennom å snakka med
ein part. Barnevernet har den føremonen at dei
har begge partar sitt syn. Så langt eg kan sjå,
må eg ha tillit til at barnevernet gjer det riktige vedtaket
til barnets beste. 





                

 Da går vi tilbake til spørsmål
4.





                

 Ja, da får statsråd
Dagfinn Høybråten bekrefte det han tidligere har
sagt.

  Jeg skal i hvert fall bekrefte at vi drøfter
begge de finansieringsmodellene som representanten Alvheim nå er
inne på. Det jeg viste til i mitt svar, var at de fleste
høringsinstansene støtter modellen med oppdragsundervisning.
Jeg har ikke tatt endelig stilling til dette ennå, det
er fortsatt en del spørsmål i tilknytning til
finansieringen som må avklares, men det skal ikke hindre
en rask iverksettelse, slik jeg varslet i mitt hovedsvar.

  Jeg takker igjen for svaret.

Det er i dag stor mangel på radiografer
og stråleterapeuter, og overføringen til høgskolesystemet
kan være med på å øke interessen
for studiet. Det er viktig for de utdannelsessøkende at
det studiet de gjennomfører, gir vekttallgodkjenning i
akademisk grad, da dette kvalifiserer for opptak til studier i høyere
grad på høgskole- og universitetsnivå.

Helseministeren har igjen svart på mitt
andre oppfølgingsspørsmål, nemlig at
man må få en rask iverksettelse, og det trenger
ikke helseministeren igjen bekrefte.

  Da anser presidenten at alle nødvendige svar
er gitt.

Vi går da tilbake til spørsmål
17, fra representanten Aud Gaundal til helseministeren.





                

  Presidenten må bemerke
at statsråden i dag er et hestehode foran flere av representantene
med tanke på spørsmålsstilling og svar.

  Ja, det er vel en del av jobben.

La meg på dette siste tilleggsspørsmålet
svare at vi nå har hatt en meget omfattende og grundig
utredning av disse spørsmålene gjennom den rapporten
som vi begge viste til, og vi har på grunnlag av Helsetilsynets
faglige anbefalinger gitt retningslinjer for Helsetilsynet i oppfølgingen
av dette. Det betyr jo ikke at alle sannheter er avklart, og at
det ikke er rom for ytterligere utredninger, ikke minst tror jeg
det er viktig med forskning. 

Jeg har også tatt initiativet til
en konsensuskonferanse med internasjonale forskere på fagfeltet
som skal holdes i mai dette året, hvor målet er å oppnå konsensus
om fremtidige forskningsoppgaver på området på bakgrunn av
den kunnskap som foreligger nå. Det er på den
måten jeg mener saken best kan følges opp videre.





                

 Spørsmål 22 er
allerede besvart.





                

 Da var siste ord sagt i denne spørretimen.





                

