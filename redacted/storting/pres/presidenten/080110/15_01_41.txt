 Det blir replikkordskifte.




 Det er ikke vanskelig å være enig med statsråden i at det er viktig med en kontinuerlig debatt om hvordan demokratiet fungerer. Jeg merket meg at statsråden brukte uttrykket «å auka innbyggjarane sitt engasjement», og det er selvfølgelig en viktig del av det å stimulere til demokrati, ikke bare lokalt, men også sentralt i landet. Men spørsmålet er jo om det å gjeninnføre en strykordning er et egnet virkemiddel for å oppnå målsettingen om å øke innbyggernes engasjement for demokratiet. Man har jo høstet en del erfaringer i årenes løp gjennom å være med og ta ansvar i samfunnet, og da ser man at stryking ofte har ført til at man har tatt en slags revansj, eller en hevn, fordi man har vært uenig i viktige ting som personer har gjort, og strøket folk ut av listene, folk som vi ofte har sett har vært dyktige, og som vi har trengt i politikken.




Spørsmålet er: Har statsråden gjort seg noen tanker om hvorvidt en strykordning er et egnet middel til å stimulere engasjement for demokratiet?




 Dersom eg her skal sortera kva eg synest er viktigast for å styrkja lokaldemokratiet, trur eg nok at det å rekruttera breitt er noko som eg ville brukt mykje tid på. Eg kjem òg til å vurdera nokre forslag om dette i den stortingsmeldinga som vi no har under arbeid.




Som eg var inne på: Med omsyn til dette forslaget ligg det føre det ein kan kalla mytar, eller det ein kan kalla motforestillingar, og eitt av dei spørsmåla som eg meiner det er viktig å sjå nærare på, er nettopp dette: Kva skjer med folk som blir utsette for stryking? Er det slik at det å innføra igjen ei ordning med stryking her kanskje kan medføra ei smalare rekruttering, fordi det er enkeltpersonar her som har såre erfaringar, som har sett at andre har såre erfaringar, særleg i mindre kommunar, for der er det mest synleg?




 Flere har ikke bedt om ordet til replikk.




Flere har heller ikke bedt om ordet til sak nr. 6.

(Votering, se side 1722)





                    

 Her er det behov for å stemme separat over hvert av de to leddene i innstillingens forslag til vedtak, og vi starter med første ledd.

Komiteen hadde innstilt:

Stortinget ber Regjeringen utrede muligheten for å gjeninnføre en ordning med strykning av listekandidater ved kommunestyrevalg. En adgang til å stryke må vurderes i sammenheng med en justering av stemmetillegget for partienes forhåndskumulerte kandidater.

 Kristelig Folkeparti og Senterpartiet har varslet at de ønsker å stemme mot innstillingen.

Votering:

Komiteens innstilling ble bifalt med 138 mot 22 stemmer.

(Voteringsutskrift kl. 15.38.57)

Videre var innstilt:


Stortinget ber Regjeringen fremlegge forslaget for Stortinget, med sikte på at en slik ordning kan gjelde fra kommunestyrevalget i 2011.

 Her har Arbeiderpartiet, Kristelig Folkeparti og Senterpartiet varslet at de ønsker å stemme mot innstillingen.

Votering:

Komiteens innstilling ble med 81 mot 76 stemmer ikke bifalt.

(Voteringsutskrift kl. 15.39.35)


                    
                    

