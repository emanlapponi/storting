 Det blir replikkordskifte. 

 Jeg skal ikke forlenge debatten unødvendig, bare stille et spørsmål som jeg har
                  vært litt nysgjerrig på, for vi er jo nå enige om at det er bra at man har snudd,
                  og at man har landet der man har landet. Hva var det som skjedde mellom den 7.
                  januar og den 20. januar som gjorde at man skiftet helt oppfatning om tidsfristen,
                  at man ikke lenger forholdt seg til professorutredningen, men mente noe annet?
               

 Det var at det ble klart at internasjonale revisorbyråer ikke kom til å godkjenne
                  dette som egenkapital. Da så ikke jeg på hvilken måte vi skulle klare å overbevise
                  revisorer om at dette var å regne som egenkapital. Selv om vi mente det, selv om
                  det var faglig gode grunner til å mene det, virket det ikke som om vi kom til å få
                  gjennomslag blant dem som da er inne og vurderer – det har Flåtten rett i – hva
                  bedriften kan regne som egenkapital. 

 Bare kort: Finansministeren mener da at internasjonale revisjonsselskaper ikke
                  tidligere hadde ment det? 

 Jeg husker ikke nå i farten hvilke revisorfirmaer det er vi snakker om. Men jeg
                  kan gjerne komme tilbake til representanten Flåtten med det. Det som ble veldig
                  klart, var at ledende internasjonale revisorer ikke kom til å godkjenne at dette
                  ble ført som egenkapital. Jeg kan gjerne på en egnet måte komme tilbake til
                  Flåtten med dette. 

Jeg står ved mine ord til Rederiforbundet i denne saken. Kostnadene ved det er at
                  miljøincentivene ved denne ordningen er dårligere. Det er kostnader som vi får ta,
                  for jeg tror at Rederiforbundet faktisk er – hva skal man si – opptatt av at
                  næringen skal være en miljøvennlig næring. Og så har vi denne saken ute av verden.
               

Sigvald Oppebøen Hansen hadde her teke over
                  presidentplassen. 

 Fleire har ikkje bedt om ordet til replikk. 

Fleire har ikkje bedt om ordet til sak nr. 4. 

(Votering, sjå side 2202) 





                    

