 Det ligg føre ei rekkje permisjonssøknader: 










frå representantane Erling 

Sande

 og Sigvald Oppebøen 

Hansen

 om permisjon i tida frå og med 20. mai til og med 22. mai - begge for å delta som valobservatørar for OSSEs parlamentariske forsamling ved valet i Georgia 







frå Arbeidarpartiets stortingsgruppe om sjukepermisjon for representanten Rolf Terje 

Klungland

 frå og med 20. mai og inntil vidare 







frå Framstegspartiets stortingsgruppe om sjukepermisjon for representanten Vigdis 

Giltun

 frå og med 20. mai og inntil vidare 







frå representanten Torbjørn 

Andersen

 om velferdspermisjon frå og med 20. mai og inntil vidare







frå representanten Vidar 

Bjørnstad

 om velferdspermisjon frå og med 20. mai og inntil vidare 




Presidenten foreslår at desse søknadene blir handsama straks og innvilga - og ser det som vedteke. 




Frå første vararepresentant for Telemark fylke Lise 

Wiik

 ligg det føre søknad om å bli friteken for å møte i Stortinget under representanten Sigvald Oppebøen Hansens permisjon, på grunn av utanlandsopphald. 




Presidenten foreslår at denne søknaden blir handsama straks og innvilga - og ser det som vedteke. 




Etter forslag frå presidenten vart samrøystes vedteke: 










Følgjande vararepresentantar blir innkalla for å møte i permisjonstida: 




For Aust-Agder fylke: Ingrid 

Skårmo




For Vest-Agder fylke: Tom Rune 

Thorvaldsen




For Akershus fylke: Anita 

Orlund 




For Sogn og Fjordane fylke: Knut Magnus 

Olsen




For Telemark fylke: Sindre Fossum 

Beyer 




For Østfold fylke: Per Egil 

Evensen







Anita Orlund blir innvald i Lagtinget for den tida ho møter for representanten Vidar Bjørnstad. 




 Ingrid Skårmo, Tom Rune Thorvaldsen, Anita Orlund, Knut Magnus Olsen, Sindre Fossum Beyer og Per Egil Evensen er til stades og vil ta sete. 




Val av setjepresidentar




 Presidenten vil foreslå at det blir valt to setjepresidentar for Stortingets møte i dag og resten av denne veka - og ser det som vedteke.




Presidenten vil foreslå Solveig Horne og Anders Anundsen. - Andre forslag ligg ikkje føre, og Solveig Horne og Anders Anundsen er samrøystes valde som setjepresidentar for Stortingets møte denne veka. 




Utanriksminister Jonas Gahr Støre la fram 5 kgl. proposisjonar (sjå under Referat). 




 Representanten Harald T. Nesvik vil setje fram eit representantforslag. 




 På vegne av stortingsrepresentantene Jan-Henrik Fredriksen, Per Egil Evensen og meg selv har jeg gleden av å fremme et forslag om etablering av nasjonalt kompetanse- og behandlingssenter for barn med hjerneskade. 




 Forslaget vil bli handsama etter reglementet. 





                    
                    
                    

 Ingen har bedt om ordet. 

(Votering, se side 3278) 





                    

 Det blir votert over forslag frå stortingsrepresentant
Elisabeth Røbekk Nørve på vegner av Framstegspartiet,
Høgre, Kristeleg Folkeparti og Venstre oversendt frå møtet
i Odelstinget 28. april 2008. Forslaget lyder: 

«Stortinget ber Regjeringen sørge for at det innføres
en adgang til å bruke skjønn ved vedtaket om inndragningens
omfang ved fangst i strid med minstemålsbestemmelsene, slik at full
inndragning ikke benyttes der dette etter forholdene fremstår som
urimelig.» 

Votering:

Forslaget frå Framstegspartiet, Høgre,
Kristeleg Folkeparti og Venstre vart med 60 mot 46 røyster ikkje
vedteke.

(Voteringsutskrift kl. 13.25.54)


                    
                    

 Ingen har bedt om ordet. 

(Votering, se side 3278)





                    

 Det blir votert over forslag frå stortingsrepresentant
Elisabeth Røbekk Nørve på vegner av Framstegspartiet,
Høgre, Kristeleg Folkeparti og Venstre oversendt frå møtet
i Odelstinget 28. april 2008. Forslaget lyder: 

«Stortinget ber Regjeringen foreta en gjennomgang av dagens regler
vedrørende fangstdagbok med sikte på forenklinger.» 

Votering:

Forslaget frå Framstegspartiet, Høgre, Kristeleg
Folkeparti og Venstre vart med 59 mot 49 røyster ikkje vedteke.

(Voteringsutskrift kl. 13.26.21)


                    
                    

 Ingen har bedt om ordet. 

(Votering, se side 3278) 





                    

 Det blir votert over forslag frå stortingsrepresentant
Øyvind Korsberg på vegner av Framstegspartiet oversendt frå
møtet i Odelstinget 28. april 2008. Forslaget lyder: 

«Stortinget ber Regjeringen stanse nedbyggingen av Kystvakta.»

Votering:

Forslaget frå Framstegspartiet vart med 83 mot 24
røyster ikkje vedteke.

(Voteringsutskrift kl.
13.26.43)


                    
                    

 Etter ønske fra transport- og kommunikasjonskomiteen vil presidenten foreslå at taletiden begrenses til 40 minutter og fordeles med inntil 5 minutter til hvert parti og inntil 5 minutter til statsråden. 




Videre vil presidenten foreslå at det gis anledning til replikkordskifte på inntil fem replikker med svar etter innlegg fra statsråden innenfor den fordelte taletid. 




Videre blir det foreslått at de som måtte tegne seg på talerlisten utover den fordelte taletid, får en taletid på inntil 3 minutter. 




- Det anses vedtatt.




 (ordfører for saken): I dag behandler vi nok et representantforslag fra Fremskrittspartiet, Dokument nr. 8:97 for 2007-2008. Flertallet viser til uttalelse i saken i brev fra Fiskeri- og kystdepartementet, ved statsråden, datert 30. april 2008. 




Flertallet mener at forslaget griper inn i utøvende myndigheters ansvarsområde, og foreslår at forslaget avvises. 




Så litt til argumentasjonen for å avvise et slikt forslag. Først vil jeg henvise til Stortingets presidentskap 8. mars 2002. Når det gjelder behandling av representantforslag, står det i Stortingets forretningsorden følgende i § 29 annet ledd: 







«Finner komiteen det utvilsomt at forslaget ikke fortjener Stortingets tilslutning, bør den uten videre fremme innstilling om at forslaget ikke bifalles.» 




Det er det flertallet har gjort i denne saken. 




Som begrunnelse for forslaget viser forslagstillerne til at selskapet Eide Marine Services AS hevder at verken selskapet eller bransjen som sådan var oppmerksom på utlyst tidsfrist for å søke om prekvalifisering for senere anbudsinnlevering, og at bl.a. Eide Marine Services AS som følge av dette ikke har fått anledning til å inngi anbud på oppdraget. 




Etter de vurderingene som det er referert til i brevet av 30. april 2008, er det ikke riktig å si at Eide Marine Services AS og andre bergingsselskaper ikke har fått anledning til å delta i anbudskonkurransen om heving. Prekvalifisering for anbudskonkurransen ble den 19. november 2007 kunngjort både på den norske og på den europeiske offentlige internettsiden, i henhold til regelverket for utlysing av offentlige anskaffelser. Det er denne framgangsmåten som skal følges, i henhold til regelverket om offentlige anskaffelser. Formålet med en slik kunngjøring er å sikre at den blir tilgjengelig for alle aktuelle leverandører. 




Kystverket har opplyst at Eide Marine Services AS ikke meldte sin interesse for å bli prekvalifisert for konkurransen om heving innen den kunngjorte fristen. I henhold til forskrift om offentlige anskaffelser § 11-10 nr. 1 bokstav d hadde Kystverket plikt til - ikke rett til - å avvise leverandører som ikke leverer anmodning om prekvalifisering innen kunngjort frist. 




Å gå nye runder og så avvise innkomne anbud med den begrunnelse at det skal gjennomføres en ny, utvidet anbudsrunde, ville kunne innebære svekket tiltro til bl.a. de selskapene som har gitt anbud, og til store internasjonale aktører i bransjen, slik at disse vil la være å delta i eller vil bruke mindre ressurser i en senere konkurranse. Det ville være uheldig for arbeidet knyttet til vraket av U-864. Derfor er denne saken blitt håndtert på denne måten. 




Så til slutt må jeg beklage - jeg understreker: må beklage - det jeg oppfatter som en snev av mistenkeliggjøring med hensyn til at noen er blitt holdt utenfor i denne saken. Det vil jeg tilbakevise på det sterkeste. 




 Jeg vil ta opp Fremskrittspartiets forslag i innstillingen. Fremskrittspartiet vil ha en ny, utvidet anbudsrunde. 




Fremskrittspartiet vil minne om hva denne saken faktisk gjelder. For et år siden førte Fremskrittspartiets engasjement - gjennom vårt representantforslag - til at Regjeringen snudde fullstendig. Regjeringens anbefalte forslag til løsning - å tildekke 65 tonn flytende kvikksølv lagret på metallflasker inne i vraket av U-864 i havet utenfor Fedje i Hordaland - ble omgjort. To høringer i Stortinget i 2007, 6. mars og 16. april, opplyste saken grundig. Kystverkets anbefaling om å velge tildekking av kvikksølvet som beste metode ble derfor satt til side. 




Jeg siterer fra statsrådens pressemelding, datert 17. april 2007: 







«På bakgrunn av høringer i Stortinget der flere aktører har kommet opp med nye forslag til hvordan ubåten kan heves, er det behov for mer tid til å utrede hevingsalternativet av utbåtvraket, sier fiskeri- og kystminister Helga Pedersen. 




Kystverket har i sin rapport til Fiskeri- og kystdepartementet vurdert flere alternativer for å eliminere forurensningen fra vraket. Kystverkets vurderinger og anbefaling er basert på fysiske undersøkelser av selve vraket og området rundt dette i 2005 og 2006, samt vurderinger innhentet fra en rekke norske og internasjonale fagmiljøer. I etterkant har imidlertid flere nye aktører kommet på banen med nye forslag til hvordan ubåten kan heves. 




Risikoen forbundet med å røre på vraket og de forurensede masser på bunnen vurderes som betydelig uavhengig av metode. De hevingsforslagene som nå har kommet opp i ettertid skal få samme grundige vurdering som det de allerede utredete alternativene har fått, sier Pedersen. 




Dette betyr at det ikke blir tildekking i 2007, og at arbeidet med å utrede hevingsalternativer gis høyeste prioritet i tiden fremover, avslutter fiskeri- og kystministeren.» 




Eide Marine Services AS deltok på transport- og kommunikasjonskomiteens høring. Dette firmaet var ett av to bergingsfirmaer som deltok, og som framviste hevingsalternativer. Dette er bakgrunnen. 




Begrunnelsen for at Fremskrittspartiet gjennom sitt representantforslag nå tar saken opp, er at Fremskrittspartiet ikke aksepterer at en av Europas ledende bergingsoperatører, som har vært på høring i transport- og kommunikasjonskomiteen, og som har presentert sin løsning, ikke skal få anledning til å levere denne løsningen i et anbud på oppdraget, et oppdrag firmaet åpenbart er fullt ut kvalifisert for. 




Denne saken er ikke et partsinnlegg fra en skuffet operatør som ikke har fått gi anbud. Denne saken er en oppfordring fra Fremskrittspartiet til Regjeringen om å intervenere overfor fagetaten Kystverket i en sak der Stortinget aktivt og tydelig har medvirket til å peke på løsningen, og om å se vekk fra sin første konklusjon.




«Haster å starte tildekking», sa landets statsminister, Stoltenberg, da han besøkte årsmøtet i Hordaland Arbeiderparti 17. mars 2007. Han baserte seg på råd fra Kystverket. Det er «behov for mer tid til å utrede hevingsalternativet av ubåtvraket», sa fiskeri- og kystminister Pedersen 17. april 2007. Hun baserte seg på råd som framkom i høringen om saken fra mange eksperter, ikke minst fra to bergingsfirmaer, hvorav Eide Marine Services var det ene. 




Fremskrittspartiet skjønner ikke Kystverkets holdning og heller ikke Fiskeri- og kystdepartementets holdning i saken. Fra vårt ståsted ville det vært naturlig å forsikre seg om at alle de ledende operatørene som kan utføre et slikt vanskelig oppdrag, gis anledning til å gi et anbud - særlig de som ønsker det.




Det er uforståelig hvorfor Kystverket og senere også Fiskeri- og kystdepartementet ikke har sørget for at prekvalifisering ble utvidet eller anbudsrunden ble utsatt for å sikre dette. Det spiller overhodet ingen rolle for Fremskrittspartiet om den ene ledende operatøren heter Eide eller Hansen. Her snakker vi om tiltak for å sikre at alle dyktige operatører deltar. 




Fremskrittspartiet snakker også om å forsikre seg om at det i denne prosessen heller ikke har vært drevet aktiv forskjellsbehandling, der én operatør aktivt holdes utenfor, mens andre får ekstra påminnelser og ekstra varsel. Vi føler oss sikre på at Regjeringen og Fiskeri- og kystdepartementet fullt ut har muligheten til å kjøre en ny anbudsrunde om de vil. Ønsket om å få bredest mulig kompetanse blant anbyderne bør være en både god og formelt akseptabel grunn. Her er det etter Fremskrittspartiets mening ingen formelle hindringer.




Fremskrittspartiet ønsker en best mulig løsning for å få fjernet ubåten og kvikksølv fra havet ved Fedje i Hordaland. For å få en best mulig løsning må alle de beste operatørene få inngi anbud. «Ta til vettet» må være en parlamentarisk formulering. Fremskrittspartiet oppfordrer statsråden og Regjeringen om å ta til vettet! 




 Representanten Bård Hoksrud har tatt opp det forslaget han refererte til. 




 Jeg viser til de merknadene som Kristelig Folkeparti er med på sammen med Høyre og Venstre.




Det er beklagelig hvis en av interessentene ikke har fulgt med på de tidsfristene som gjaldt, og derfor ikke har kommet med anbud. Vi ber i merknads form Regjeringen om, så langt det er mulig, å legge til rette slik at flest mulige kvalifiserte utøvere blir med i anbudsprosessen for heving av ubåten og fjerning av kvikksølvfaren. 




For øvrig har vi tillit til at Regjeringen behandler dette på en best mulig måte. Det vil jeg gi uttrykk for på vegne av Kristelig Folkeparti. 




Jeg vil ta opp det forslaget der Kristelig Folkeparti er medforslagsstiller. 




 Representanten Jan Sahl har tatt opp det forslaget han refererte til. 




 Slik eg ser det, dreier denne saka seg ikkje lenger om metoden for å sikre mot forureining frå ubåtvraket, men om at Framstegspartiet bruker eit Dokument nr. 8-forslag for å prøve å gjenopne ein anbodsprosess. Eg ville ha sett svært positivt på det om Eide Marine Services hadde levert eit anbod, men når dei ikkje gjorde det innanfor fristen, er det faktisk ikkje transport- og kommunikasjonskomiteen sitt bord lenger.




Ein skal vere forsiktig med å påstå at Framstegspartiet her lauper ærend for eit selskap, men det er ganske spesielt at Framstegspartiet bruker eit Dokument nr. 8-forslag slik. Dersom dei hadde hatt grunn til å meine at anbodsprosessen har vore feil gjennomført, finst det eit eige kontrollorgan for slikt. Eg vil påpeike at transport- og kommunikasjonskomiteen ikkje er det organet. 




 I representantforslag nr. 97 fremmer representanter fra Fremskrittspartiet følgende forslag:







«Stortinget ber Regjeringen sørge for at prekvalifisering av anbydere for deltagelse i anbudskonkurranse for fjerning av kvikksølv i U864/heving av U864 i havet ved Fedje i Hordaland omgående utvides og utvidet anbudsrunde gjennomføres.»




Som begrunnelse for forslaget viser representantene til at et selskap, Eide Marine Services AS, hevder at verken dette selskapet eller bransjen som sådan var oppmerksom på den utlyste fristen 4. januar 2008 for å søke prekvalifisering for deltakelse i anbudskonkurransen. 




Etter de opplysningene jeg har fått fra Kystverket, er dette ikke riktig. Invitasjonen til prekvalifisering var kunngjort i henhold til anskaffelsesregelverket, og fristen var kjent. Det viser også det faktum at seks selskaper innenfor berging, heving og undervannsoperasjoner leverte anmodning om prekvalifisering innen den fastsatte fristen. Dette var både store internasjonale bergingsselskaper og et norsk selskap som er del av et internasjonalt konsern innenfor undervannsoperasjoner.




La meg kort gå igjennom prosessen med kunngjøring av invitasjon til prekvalifisering for hevingskonkurransen og den informasjon som ble gitt om denne. 




Informasjon til bergingsselskaper om konkurransen om heving er blitt formidlet på flere måter. 




For det første ble invitasjon til å søke prekvalifisering kunngjort den 19. november 2007 både på den norske og den europeiske offisielle Internett-siden for utlysing av offentlige anskaffelser, i henhold til anskaffelsesregelverket. Formålet med en slik kunngjøring er å sikre at informasjon om anbudskonkurransen blir tilgjengelig for alle aktuelle leverandører. Det er imidlertid potensielle tilbyderes eget ansvar å følge med på disse nettsidene for å fange opp anskaffelser man ønsker å konkurrere om. 




For det andre ble det 4. desember 2007 sendt informasjon til International Salvage Union, ISU, og enkeltselskaper tilknyttet denne organisasjonen der det generelt ble gjort oppmerksom på kunngjøringen av prekvalifisering på de norske og de europeiske Internett-sidene. Dette ble gjort rett i etterkant av et informasjonsmøte om konkurransen om heving den samme dagen. På dette møtet deltok bare ett selskap, Sonsub AS. Dette er et norsk selskap, basert i Stavanger, som er en del av et internasjonalt konsern innenfor undervannsoperasjoner. Kystverket ville ved denne tilleggsinformasjonen sikre at det internasjonale bergingsmiljøet var oppmerksom på kunngjøringen. Anskaffelsesregelverket er ikke til hinder for at det sendes ut slik generell informasjon om at en konkurranse er kunngjort til enkeltselskaper eller bransjeorganisasjoner.




For det tredje: Selskapet som det vises til i representantforslaget, Eide Marine Services AS, deltok allerede 15. november 2007 på et informasjonsmøte hos Det Norske Veritas. Det møtet dreide seg om konkurransen om utvikling av alternative hevingsmetoder - en konkurranse som ble startet opp forut for kunngjøringen av prekvalifisering for hevingskonkurransen. På dette møtet ble det også informert om den kommende konkurransen om heving, så Eide Marine Services fikk på det møtet muntlig informasjon om den konkurransen som skulle komme. Samtlige deltakere fikk også tilgang til den Internett-siden som Det Norske Veritas etablerte for å gjøre informasjon og dokumentasjon knyttet til konkurransen om alternative hevingsløsninger tilgjengelig. På denne siden ble bl.a. presentasjoner fra det nevnte informasjonsmøtet den 4. desember 2007 om konkurransen om heving gjort tilgjengelig. 




Som jeg nevnte: Til sammen seks selskaper innenfor berging, heving og undervannsarbeider leverte anmodning om prekvalifisering for konkurransen innen den fastsatte fristen. Bransjen som sådan kan derfor ikke ha vært ukjent med kunngjøringen av invitasjon til prekvalifisering. Av de seks som meldte sin interesse, ble fire selskaper prekvalifisert - alle store internasjonale aktører i bransjen. 




Selskapet som representantforslaget viser til, meldte imidlertid ikke sin interesse for å bli prekvalifisert innen den kunngjorte fristen. Etter henvendelse fra selskapet den 7. januar 2008 undersøkte Kystverket om det var juridisk mulighet for å få dette selskapet med i vurderingen for prekvalifisering. Dette ble både vurdert av Kystverket og underlagt ekstern juridisk vurdering. Begge vurderingene konkluderte med at det ikke var mulig å få selskapet med uten å bryte regelverket for offentlige anskaffelser. Kystverket hadde plikt til - ikke rett til - å avvise leverandører som ikke leverer anmodning om prekvalifisering innen kunngjort frist. 




 Det blir replikkordskifte. 




 Under høringen i transport- og kommunikasjonskomiteen kom det ganske klart fram at Kystverket var svært lite fornøyd med de innspillene som kom bl.a. fra Eide Marine Services, om å velge en annen løsning enn den som departementet og Kystverket for så vidt hadde anbefalt for tildekking av U-864. Og det har kommet et brev fra Norges Miljøvernforbund, som også er sendt til Miljøverndepartementet, om dette med varsling og at man nå faktisk mener at Eide Marine Services er å anse som en varsler. 




Er ikke statsråden enig i at det er viktig at man får alle fakta på bordet? Kan statsråden avkrefte at det har vært slik at enkelte aktuelle selskaper har blitt kontaktet av Kystverket og Fiskeri- og kystdepartementet for å bli minnet om at det nå er en anbudsprosess på gang, mens andre ikke har fått den samme informasjonen? 




 All informasjon om denne konkurransen har vært tilgjengelig for alle aktører, og Eide Marine Services har også fått muntlig informasjon om at denne prekvalifiseringskonkurransen skulle komme. Det er det enkelte selskaps eget ansvar å følge med på den informasjonen som blir lagt ut på de Internett-sidene jeg har redegjort for. 




Så har Kystverket - utover den anbudsinformasjonen som er lagt ut på Internett-sidene - vært opptatt av å gjøre miljøet oppmerksom på konkurransen, nettopp for å få inn kvalifiserte aktører. Det ble sendt ut en e-post til medlemmene av International Salvage Union og en del enkeltselskaper. Eide Marine Services fikk ved en inkurie ikke den e-posten. Men dette er altså ikke i strid med anskaffelsesregelverket eller de prosedyrene. Det er ikke forbud mot at Kystverket kan sende ut tilleggsinformasjon. 




 Jeg vil fortsatt utfordre statsråden på det viktigste her, spesielt med tanke på at både Kystverket og Fiskeri- og kystdepartementet var svært kritiske til å gå videre ut fra at man bare ønsket å dekke til kvikksølvet. Er det ikke viktig for statsråden - og det er nettopp det hele representantforslaget handler om - å sikre at man får den beste tilgjengelige løsningen, for å være trygg på at det er sikkerheten som ligger til grunn, hvis man velger et hevingsalternativ? Bakgrunnen for at man tar saken opp igjen, er jo at man er usikker. Kanskje også Eide Marine Services burde hatt den muligheten. Nå bekrefter også statsråden at Eide Marine Services ved «en inkurie», ifølge statsråden, ikke fikk den samme e-posten som en rekke andre selskaper fikk. 




 For det første har Eide Marine Services fått den informasjonen de skulle hatt, på lik linje med alle andre selskaper. Og det er selskapets eget ansvar å følge med i timen. Det er jo det dette representantforslaget handler om. 




Jeg er selvfølgelig svært opptatt av at vi får fram de beste tilbyderne for å få fram det beste alternativet, slik at folk på Fedje og langs kysten ellers kan være sikre på at det er det tryggeste alternativet som velges. Nettopp derfor er det så viktig at vi forholder oss til anskaffelsesreglementet og ikke gjør slik som Fremskrittspartiet nå foreslår, og åpner hele prosessen på nytt, noe som kan resultere i at vi mister alle de seriøse selskapene som nå har meldt sin interesse.




 Flere har ikke bedt om ordet til replikk. 




Flere har heller ikke bedt om ordet i sak nr. 14. 

(Votering, se side 3278) 




Lodve Solholm tok her igjen over presidentplassen. 





                    

 Under debatten er
det sett fram to forslag. Det er 

forslag
nr. 1, frå Jan Sahl på vegner av Høgre, Kristeleg Folkeparti
og Venstre 

forslag nr. 2, frå Bård Hoksrud,
på vegner av Framstegspartiet 

Det blir først
votert over forslag nr. 2, frå Framstegspartiet. Forslaget lyder:

«Stortinget ber Regjeringen sørge
for at prekvalifisering av anbydere for deltagelse i anbudskonkurranse for
fjerning av kvikksølv i U864/heving av U864 i havet ved Fedje i Hordaland
omgående utvides, og at utvidet anbudsrunde gjennomføres snarest.»

Votering:

Forslaget frå Framstegspartiet vart med 84 mot 23
røyster ikkje vedteke.

(Voteringsutskrift: 13.27.16)

 Forslag nr. 1, frå Høgre,
Kristeleg Folkeparti og Venstre, lyder: 

«Dokument nr. 8:97 (2007-2008) - representantforslag fra stortingsrepresentantene
Per Sandberg, Bård Hoksrud og Arne Sortevik om tiltak for å
sikre fjerning av kvikksølv i ubåt U864 ved Fedje i Hordaland
- vedlegges protokollen.» 

Det blir votert alternativt
mellom dette forslaget og tilrådinga frå komiteen. 

Komiteen hadde tilrådd: 

Dokument nr. 8:97 (2007-2008) - om
representantforslag fra stortingsrepresentantene Per Sandberg, Bård
Hoksrud og Arne Sortevik om tiltak for å sikre fjerning av kvikksølv
i ubåt U864 ved Fedje i Hordaland - avvises. 

 Presidenten reknar med at Framstegspartiet no ønskjer å
støtte forslaget subsidiært. 

Votering:

Ved alternativ votering
mellom tilrådinga frå komiteen og forslaget frå Høgre,
Kristeleg Folkeparti og Venstre vart tilrådinga vedteken med 60 mot
47 røyster.

(Voteringsutskrift kl. 13.28.10)


                    
                    

 Stortinget skal no votere i sakene på dagens kart. 

I sak nr. 1 ligg det ikkje føre noko voteringstema. 





                
                
                

Voteringen i en sak finnes i slutten av referatet for hver enkelt sak.


            


            

