 Representanten Arnesen har tatt opp det forslaget han refererte til.




 Jeg vil innledningsvis bemerke at en helhetlig vurdering av HVPU-reformen som ble påbegynt i 1991 og avsluttet i 1995, ikke har vært gjort. Enkelte forskere og organisasjoner har imidlertid de seneste år gitt uttrykk for nokså ulike synspunkter på og erfaringer med HVPU-reformen. Norsk Forbund for Psykisk Utviklingshemmede hevder at reformen har ført til en bedre livskvalitet for 70 pst. av dem som ble flyttet ut, og at 20 pst. har det stort sett som de hadde det i institusjon, mens hele 10 pst. antas å ha fått en forverret livssituasjon etter at reformen ble gjennomført. 




Psykolog Tor Jensen har tatt sin doktorgrad på evaluering av HVPU-reformen, og konkluderte i sin doktorgrad med at rundt 40 pst. av de psykisk utviklingshemmede som var flyttet til egen bolig etter reformen, er blitt mindre selvstendige. Vel halvparten har fått større problematferd, og Jensen påpeker videre i sin doktoravhandling at det er åpenbart at reformen i utgangspunktet var for dårlig planlagt. 




Norsk institutt for by- og regionforskning har evaluert arbeidet med psykisk utviklingshemmede i Oslo. Rapporten viste at målet i den såkalte ansvarsreformen, nemlig å forbedre de psykisk utviklingshemmedes livssituasjon, ikke er nådd. Riktignok har mange fått bedre boforhold og mer selvbestemmelse, men fritidsaktiviteter og sosialt nettverk er svekket i forhold til institusjonsopphold. Den samme rapporten forteller også at tre av fire pårørende i Oslo som er forespurt om konsekvensene av reformen, hevder at klientene ikke har fått en bedre livskvalitet etter reformens gjennomføring.




Fremskrittspartiet var i utgangspunktet skeptisk til hele reformen og mente at de som var i stand til det og kunne profittere på utflytting til egen bolig, burde kunne få gjøre dette uten at en la ned hele institusjonsomsorgen. Denne skepsisen hos Fremskrittspartiet har ikke blitt mindre de seneste år når en opplever ulike rapporteringer om dårligere livskvalitet og vanskelige omsorgsforhold for en stor andel av de psykisk utviklingshemmede som ble flyttet ut fra de sentrale institusjonene.




Intensjonen med det foreliggende Dokument nr. 8-forslaget, hvorpå den foreliggende innstilling bygger, var å få en gjennomgående offentlig evaluering av reformen, slik at en kunne få lagt på bordet de uheldige utslag som reformen har medført for enkeltmennesker, og fremme forslag om bedringer. Fremskrittspartiet er kjent med at et fåtall av de psykisk utviklingshemmede har et vanskelig atferdsmønster i tillegg til multiple funksjonshemninger og er en tung pleiemessig belastning i flere kommuner, som enkeltvis forbruker store ressurser til omsorg og tilsyn. Fremskrittspartiet har tidligere tatt til orde for at kommuner, eller et samarbeid mellom kommuner, kunne utvirke at en etablerte interkommunale, mindre bokollektiver med stabil, faglig god bemanning – dette for å bedre livskvaliteten for den enkelte innen rimelighetens grenser når det gjelder ressursforbruk.




Under behandlingen av Dokument nr. 8:62 er det fremkommet opplysninger om at Sosial- og helsedepartementet allerede har gitt Norges forskningsråd i oppdrag å evaluere reformen, og at dette arbeidet nå er godt i gang. Av denne grunn har da Fremskrittspartiet ikke villet fremme på nytt sitt Dokument nr. 8-forslag, men vil avvente rapporten fra Norges forskningsråd og eventuelt komme tilbake når evalueringsresultatet foreligger, med forslag til det som ut fra rapportens anbefaling må gjøres for å bedre livskvaliteten ikke bare for 60-70 pst. av de psykisk funksjonshemmede, men for alle med psykisk utviklingshemning, enten de tidligere har vært innlagt i institusjon eller ikke. 




 Venstre er ikke representert i komiteen. Jeg vil derfor benytte denne anledningen til å knytte noen kommentarer til innstillingen.




Det er meget positivt at det nå pågår en gjennomgang av erfaringene med HVPU-reformen. Den var et betydelig løft, og alt tyder på at resultatene av reformen er grunnleggende positive. Den motstand og skepsis som det var mot denne nyorienteringen på et viktig område, har heldigvis vist seg å være overdrevet, det har vist seg at dette krafttaket ikke bare har vært målrettet, men også har gitt resultater. 




Jeg er kjent med den rapporten som representanten Alvheim omtalte, som viser at 70 pst. har fått det vesentlig bedre, 20 pst. har det omtrent som før, og 10 pst. har det verre. Det er mulig at det store bildet er omtrent slik. Det er ventelig av de ting vi vil få svar på når reformen nå blir evaluert. 




Men bak disse tallene er det enkeltmennesker. Stavanger Aftenblad hadde nylig en reportasje med utgangspunkt i en klient som hadde bodd flere tiår på Bakkebø i Egersund, og som omtalte det som den største dagen i sitt liv da han fikk beskjed om at han kunne få sin egen bolig. Slik har det vært for det overveiende flertall av dem som har nytt godene av denne reformen.




Det er viktig å få erfaring av det som er gjort. En må bygge videre på det som fungerer, og en må justere på områder hvor forholdene tilsier det. I denne forbindelse er det et nøkkelpunkt at selv om mange har fått et vesentlig bedre botilbud, er det ikke alltid slik at fritidsaktiviteter og det sosiale nettverk er tilsvarende forbedret.




For Venstre står det helt klart at svaret på de justeringer som må foretas, ikke er å gå tilbake til en institusjonsmodell. Jeg utelukker ikke at det i et framtidig tilbud også kan inngå elementer i interkommunalt samarbeid opp mot enkeltpersoner, men det er definitivt ikke hovedsporet. 




Jeg synes det er et svært gjennomarbeidet og godt opplegg for evaluering av reformen departementet har lagt opp og er i gang med, og jeg tror det er viktig at dette også blir ført fram til Stortinget, slik at vi får anledning til å debattere erfaringene her.




 Flere har ikke bedt om ordet til sak nr. 4.

(Votering, se side 832)





                    

 Det blir replikkordskifte.




Tatt i betraktning at dette er en sak hvor det er enighet mellom partiene, burde det vel vært unødvendig å ta replikk, men når siste hovedtaler i et konkret tilfelle fremstiller Oslo i et dårlig lys, synes jeg det er grunn til å reagere. For det er enighet om målene.




Når det gjelder denne konkrete saken med den blinde, eldre damen som gjerne ville flytte til Oslo, er det faktisk slik at Oslo kommune utenom tur – for det er ikke riktig at Oslo kommune har mange ledige sykehjemsplasser, vi har ca. 400 som står i kø – fordi dette var et spesielt vanskelig tilfelle, hvor man så at denne kvinnen, som hadde en høy alder, ikke kunne flytte uten at hun fikk en sykehjemsplass, gikk altså Oslo kommune ut av sin vei og gav henne en sykehjemsplass med forrang i køen foran kommunens egne innbyggere. Så å fremstille det som om Oslo kommune har vært vanskelig, synes jeg er upassende og iallfall ikke korrekt. Det var også Oslo kommune som hjalp vedkommende med å sørge for at flytting ble meldt, slik at Oslo kommune da selvfølgelig påtar seg det økonomiske ansvaret som er en naturlig følge av at vedkommende har flyttet.




Det var naturligvis aldri min hensikt å sette Oslo i et dårlig lys. Det var min hensikt å sette Oslo i et sannferdig lys, ut fra hvordan saken så langt har utviklet seg. Hvis det som Annelise Høegh her sier, er riktig, og at man kan få en avklaring, har man kommet et stykke videre. Men jeg brukte denne saken som et eksempel. Jeg er opptatt av de rent prinsipielle forhold, og jeg håper som sagt at sosialministeren kan avklare dem.




Så til ledige sykehjemsplasser i Oslo, siden Annelise Høegh kom inn på det: Det var for ikke lenge siden en reportasje i fjernsynet – jeg husker ikke om det var i Dagsrevyen eller på TV 2 – som gikk på at de valgmuligheter man har fått mellom ulike sykehjem i Oslo, gjør at det står sykehjemsplasser ledige fordi man ikke velger dem, samtidig som det er stor søkning til andre plasser. Det er også et stort problem knyttet til sykehusene. Man kan ikke utskrive pasienter til de ledige sykehjemsplassene fordi pårørende til dem det gjelder, velger andre sykehjem. Det betyr altså, ut fra den reportasjen, at det pr. dato er sykehjemsplasser i Oslo som står ubenyttet. 




Jeg skal ikke gå videre med representanten Ballos frykt i forbindelse med at folk skal kunne få velge. Men jeg har en problemstilling som jeg gjerne vil at representanten Ballo skal avklare.




Ifølge det som står i merknaden fra Sosialistisk Venstreparti, slik jeg leser den, vil tilflyttere til en kommune få forrang foran kommunens egne innbyggere i køen for å få sykehjemsplass eller andre omsorgstilbud, for slik merknaden er fra SV, kommer man i den situasjon at hvis en ønsker å flytte til en annen kommune, vil tilflyttingskommunen automatisk måtte begynne å betale for vedkommende. Og vi vet alle at når den enkelte kommune blir pålagt en regning for et sånt tilfelle, vil kommunen av hensyn til sin egen økonomi gi denne personen forrang foran kommunens egne innbyggere. Det er nemlig ingen ting som sier at kommunen er pliktig til å skaffe det tilbudet eller blir økonomisk straffet dersom den ikke gjør det. Det er det som ligger i Sosialistisk Venstrepartis merknader. Dette vil jeg be representanten Ballo avklare. Mener Ballo at det er korrekt at tilflyttere til en kommune skal ha forrang foran kommunens egne innbyggere?




Jeg takker Harald T. Nesvik for spørsmålet og hans søken etter svar. Det burde det naturligvis være mulig å avklare.




Det som jeg har opplevd, også den gang jeg jobbet som lege i Alta, er at fordi det ikke er noe økonomisk incitament for andre kommuner til å motta innbyggere, til og med sine egne innbyggere den gang, så ble ikke de som ønsket å flytte, eller de som de pårørende ønsket å flytte til andre kommuner, prioritert. Det gjorde at det faktisk kunne gå år.




Det som jeg er opptatt av her, er nettopp den valgfriheten som Fremskrittspartiet selv understreket i stad, og som skal muliggjøre at flytting finner sted. Det betyr ikke at man skal ha forrang, men det betyr at hvis den kommunen man ønsker å flytte til, på det tidspunktet ikke har et tilbud, må man i hvert fall overta forpliktelsene i påvente av at flytting finner sted. Det man ellers risikerer, er at det rent faktisk finnes et tilbud – Oslo er et eksempel på det, der det står ledige sykehjemsplasser – men ved at flytting ikke finner sted, sikrer man seg at man ikke må dekke de kostnadene. Det klarer ikke flertallet her å hindre med mindre de går inn på den typen betraktninger som SV til nå har stått alene om.




 Flere har ikke bedt om ordet til replikk.




Nokre personar er avhengige av å motta omfattande pleie- og omsorgstenester, slik at dei ikkje kan flytta utan at eit tenestetilbod står klart i den kommunen dei ynskjer å flytta til. For at desse personane skal ha høve til å flytta, er det ein føresetnad at tilflyttingskommunen handsamar søknader og gjer vedtak om tenester før dei reint faktisk flyttar eller tar opphald i kommunen. Det har i fleire saker vist seg at pleietrengande som har ynskt å flytta nærare pårørande, ikkje har hatt høve til å få søknaden handsama i kommunen dei vil flytta til.




Desse sakene er til no løyste på ulike måtar av kommunane. I nokre tilfelle har ein handsama slike søknader på førehand, sagt ja eller nei, og førebudd tenester i høve ja. I nokre saker har kommunane avtalt refusjon seg imellom, og nokre har blitt avviste fordi dei ikkje hadde opphald i kommunen då søknaden blei send.




Arbeidet mitt byrja med ei sak som galdt flytting frå Oslo til Sandnes. På bakgrunn av denne saka lova eg i spørjetimen 20. mai i fjor å sjå nærare på lovverket slik det er, og på kva måte departementet kunne sikra ein praksis som gjer at òg personar som er avhengige av pleie- og omsorgstenester, skal ha høve til å busetja seg i ein annan kommune. Oppfølginga av eldreplanen vil i seg sjølv sikra ei meir lik eldreomsorg landet over og skulle gje eit betre utgangspunkt for kommunane seg imellom til å vera romslege i forhold til flytting. Eg har likevel funne det naudsynt og mest føremålstenleg å gjera ei presisering i eit rundskriv til kommunane, slik som det no er gjort. Rundskrivet er sendt ut. Vi sikrar dermed ei naudsynt presisering av at pleietrengande på lik line med andre har rett til å busetja seg der dei ynskjer. Eg vonar rundskrivet vil gje ei meir lik handsaming og gjera situasjonen lettare både for pleietrengande og for mange pårørande.




Departementet vil følgja nøye med i utviklinga framover for å sjå korleis oppfølginga av rundskrivet blir praktisert. For å undersøkja om praksisen er i samsvar med intensjonen i Dokument nr. 8:69 for 1998-99, som Stortinget no sluttar seg til, og presiseringa i rundskrivet vil eg neste år be fylkesmennene og fylkeslegane om å rapportera særskilt om utviklinga i kommunane på dette området. Eg vil deretter gje ei tilbakemelding til Stortinget, slik det er bedt om.




Så har eg fått eit spørsmål frå representanten Olav Gunnar Ballo, som for så vidt alt er svara på av Annelise Høegh. Men lat meg berre til slutt streka under: Det som er intensjonen med dette rundskrivet, er nettopp å gje høve til at ei flytting både kan planleggjast og setjast i verk òg for den som har bruk for pleie- og omsorgstenester. 




Eg har tidlegare rost Oslo kommune fordi dei skar igjennom i ei sak som såg vanskeleg ut i utgangspunktet. Det vil altså vera slik at for dei som tar utflytting, vil det same regelverket som i dag gjeld i sosialtenestelova og i kommunehelsetenestelova, gjelda. Det er den kommunen som den enkelte flyttar til, som tek kostnadene. 




 Det blir replikkordskifte.




 Det var betryggende å høre at kontrollen og oppfølgingen av dette rundskrivet allerede også er påtenkt fra Regjeringens side, idet man skal bringe inn fylkesleger og fylkesmenn. Jeg må nok si at jeg fortsatt er noe skeptisk til om dette rundskrivet vil være tilstrekkelig uten en oppfølging med en eller annen form for reaksjon. Det ble jo utarbeidet ganske gode og omfattende pleieforskrifter til våre sykehjem, men kommunene har på ingen måte fulgt opp disse forskriftene som man skulle.




Mitt konkrete spørsmål til sosialministeren er da følgende: Hvis en omsorgstrengende nå søker flytting til en kommune, så er det opplagt at kommunen må være ansvarlig både for omsorgen og for kostnadene. Men hvis man nå skulle sende søknad på forhånd og få avslag, er det lov for en kommune gi avslag på en slik søknad?




 Då er situasjonen at ein som bur i ein kommune og har behov for enten nødvendig helsehjelp etter lov om kommunehelsetenester eller behov for pleie og omsorg etter sosialtenestelova, sjølv i enkelte tilfelle kan ha ei anna meining enn det som til slutt blir løysinga frå kommunen i ein akutt situasjon. Det same vil vera tilfelle for ein som flyttar frå ein kommune til ein annan. Men poenget er: same høve og same rett til nødvendig helsehjelp, nødvendig pleie og omsorg – ei løysing ut frå det som kan finnast i kommunen, og i begge tilfelle med vekt på det brukaren meiner sjølv.




Lat meg ta eit eksempel. Det kan tenkjast at alternativet for ein som flyttar frå ein kommune – og som bur i eigen heim, men har behov for omfattande pleie og omsorg – kan bli ein institusjonsplass i ein annan kommune og vice versa. Men poenget er at ein skal ha det same likeverdige tilbodet og det same høvet til å få søknaden sin handsama og vurdert.




 Et av de største problemene som kommer som følge av denne saken, eller en av de største flaskehalsene, er den store mangelen på sykehjemsplasser og den type tilbud i Norge. 




Vi har i en rekke kommuner meget lange køer for å få sykehjemsplass. Og da er spørsmålet mitt til statsråden: Er ikke statsråden enig i at hvis denne ordningen skal kunne fungere tilfredsstillende, må vi også sørge for at køene for å få sykehjemsplass i landets kommuner forsvinner, slik at man har en reell mulighet til å flytte, at man har en reell mulighet for å få en sykehjemsplass? Det er nemlig ikke tilfellet i en rekke kommuner i dag.




 Det er ingen tvil om at situasjonen i dag kan opplevast forskjellig frå kommune til kommune. Det er heller ingen tvil om at det i dag er personar som ynskjer ein sjukeheimsplass, og som ikkje har høve til å få det. Det er derfor Stortinget samrøystes har vedteke ein handlingsplan som skal sikra ei betre eldreomsorg – òg for dei som opplever det slik no at situasjonen blir betre – månad for månad etter kvart som utbygginga skjer og fleire stillingar kjem på plass. Eg vil visa til at Stortinget skal få høve til ytterlegare debatt om dette i samband med toårsgjennomgangen for handlingsplanen, der status viser at vi så langt er i rute, og der vi skal sjå nærmare på forholdet mellom sjukeheimar og omsorgsbustader, talet på årsverk og mange andre tema.




Men det er heilt klårt, som representanten Nesvik her stiller spørsmål om, at dersom alle eldre personar i dette landet som ber om pleie og omsorg, òg skal ha høve til å flytta, må det vera eit godt utbygd tilbod over heile landet. No legg eg til grunn at dei fleste eldre – så langt det er mogleg – ynskjer å bli verande i sitt eige nærmiljø, men samtidig skal det ikkje vera nokon forskjell på unge og eldre når det gjeld høvet til å flytta.




 Noen kan kanskje få inntrykk av at man forlenger denne debatten unødvendig, men jeg tror at selve diskusjonen og klargjøringen her er viktig for ganske mange kommuner, for det viser seg at det er uklarhet om hvordan dette skal praktiseres. Jeg oppfatter statsråden helt klar på at i det øyeblikk flytting har funnet sted, overtar den kommunen vedkommende flytter til, det økonomiske ansvaret. Det er udiskutabelt. Men på akkurat den samme måten som komitelederen, Alvheim, er skeptisk til om dette helt ut virker klargjørende, er jeg det samme. For man kan godt tenke seg en situasjon der det sendes søknad fra en kommune til en annen, der den andre kommunen begrunner et avslag med at det mangler kapasitet, og man kan derfor ikke nå gi noe tilbud, men der det i realiteten vil ligge økonomiske grunner under fordi man ser at man får en utgift man ikke tidligere hadde. På den måten kan det, selv om man 




(Ballo)




sier at søknaden behandles og at det er ventetid, kanskje gå både ett, to og tre år før vedkommende får et tilbud. Og det er naturligvis totalt utilfredsstillende både for den det gjelder, og for pårørende.




Jeg vil spørre statsråden: Ser statsråden for seg noen prosedyrer, ankemuligheter, sanksjonsmuligheter, knyttet til kommunen hvis dette blir situasjonen i enkelttilfeller – og jeg ser da bort fra den fleksibiliteten som må vises i en overgangsfase på kanskje opptil noen måneder, det gjelder mer der saken rett og slett ikke finner sin løsning?




 Eg vil uttrykkja forståing for at det kan vera skepsis i forhold til om dette rundskrivet løyser alle problem og alle situasjonar for kvar enkelt eldre som dette er aktuelt for. Vi har – som eg har gjort greie for – gjort nøye avvegingar. Det går òg fram at vi har brukt noko tid for å sjå på kva måte vi her kan medverka.




Eg meiner at vi no har funne ein nyttig reiskap både for dei som vurderer å flytta, og for dei som skal ta imot og vurdera ein slik søknad. Men eg ynskjer å følgja utviklinga veldig nøye, og kjem difor til å ta kontakt med både fylkesmannen og fylkeslegen i kvart fylke for å sikra at det her blir ein likeverdig praksis.




Til det med høve til å anke: I forhold til enkeltvedtak vil ein ha same høve til å anke som i dag – etter kommunehelsetenestelova til fylkeslegen og etter lov om sosialtenester til fylkesmannen.




 Flere har ikke bedt om ordet til replikk.




 Som saksordfører har jeg lyst til å kommentere enkelte ting av det som har kommet fram her.




For det første er det vel ganske klart at årsaken til mange av disse flyttingene ligger i at det er eldre personer som ønsker å flyttet til nære pårørende og familie. Slik sett er det ikke urimelig at dette med eldreomsorg først og fremst blir diskutert, og kapasitet innenfor dette området. Kapasitetsforholdene bedrer vi ikke ved dette forslaget, men vi bedrer enkeltindividets rett til å flytte. Det høres ut som om man også skal løse kapasitetsproblemene, og vi gjør det kanskje alt annet enn mer forutsigbart for dem som skal planlegge eldreomsorg for framtiden ved å presisere at retten til å flytte er så sterk og klar. Men jeg synes at man bl.a. i forbindelse med handlingsplanen for eldreomsorgen må ta tak i den biten og utrede kapasitetsproblemene og mulighetene for å få dette til å gå raskt og med minst mulig behandlingstid. Ved siden av det har en samlet komite presisert noe nå når det gjelder praksis ved handteringen av slike saker. Vi har også poengtert at det ikke er tilfredsstillende at forvaltningsloven brytes i veldig mange tilfeller når det gjelder behandlingen av saker om tildeling av omsorgs- og helsetjenester. Det er en av tingene som må innskjerpes.




Så har det vært så mye snakk om eldreomsorg, sjukehjemsplasser og omsorgsboliger at jeg har lyst til å presisere at dette skal gjelde for alle med behov for tilrettelagte pleie- og omsorgstjenester, uansett alder – som også statsråden var inne på – slik at vi ikke glemmer den tingen. Jeg synes også det er veldig greit å høre nå at sosialministeren har tenkt å trekke inn både fylkesleger og fylkesmenn rundt om i landet for å se til at dette blir praktisert på en slik måte at intensjonene er oppfylt. Også dette siste som jeg var inne på med forvaltningslovens bestemmelser om raske tilbakemeldinger, bør ligge inne i klargjøringen for hvordan disse sakene skal praktiseres.




Så må jeg si at en del har målbåret og trukket opp en praktisk verden her som gjør at det liksom er «worst case» som stadig vekk kommer inn. Heldigvis sa representanten Ballo nå i sin siste replikk at det må være rom for fleksibilitet, og det håper jeg virkelig det blir. Under forutsetning av at forvaltningslovens bestemmelser holdes, må det være mulig for den kommunen som her skal benevnes som tilflyttingskommune, å få tid på seg til å tilrettelegge og utrede pleiebehovet og ha et pleieapparat og tjenestetilbud klart når vedkommende flytter inn, og det må nødvendigvis ta noen uker. Men det skal være innenfor rimelige grenser, og innenfor en fleksibel og tjenlig praktisering. 




Jeg synes at stressingen på økonomi er viktig, men at den er rimelig avklart gjennom saken i dag. Den kommunen som vedkommende flytter til, skal ta kostnadene. Tjenesteansvaret er klart gjennom det lovverket som det er vist til, både i kommunehelsetjenesteloven og i sosialtjenesteloven, og det er klart fastslått at tjenesteansvaret og kostnadsansvaret er knyttet sammen. Og da synes jeg at det er gitt rimelig klare svar på det.




 Flere har ikke bedt om ordet til sak nr. 5. 

(Votering, se side 832)





                    

