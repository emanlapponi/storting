 Presidenten må minne om
at taletiden er til for å overholdes.

 Jeg kunne i grunnen svare nei. Jeg er ikke
enig i en slik måte å se det på.
Det ligger i mitt svar at euroen vil kunne ha vesentlig fordelaktig betydning
for Norge dersom vi samtidig er EU-medlem.

For øvrig tar jeg nok litt forbehold
med hensyn til å karakterisere alle andre
land som har knyttet seg til et annet lands valuta ved å bruke
den eller direkte henge seg på den, som bananrepublikker.
Jeg tror det rammer en del av våre gode naboland
på en måte som ikke er tilsiktet
av spørreren.

 Presidenten lurer på hvorfor
bananer skal forbeholdes republikker. Finnes det ikke
monarkier også?

 Et sånt banankongedømme ville
vi nok ikke bli. Det tror verken finansministeren eller
jeg.

Jeg har lyst til å stille et siste
spørsmål. ØMU-medlemskapet er jo fra EUs side
traktatfestet som en del av den europeiske integrasjonen, og det
er EUs klare intensjon at framtidige medlemsland også skal
delta fullt ut i ØMU-samarbeidet. Likevel har det i flere
runder av den norske EU-debatten til nå vært
spekulert i muligheten for å få ulike unntak også i
forbindelse med ØMU. Ser finansministeren det som aktuelt at Norge
i framtidige forhandlinger med EU kan få unntak for medlemskap
i ØMU, eller regner finansministeren med at vi må ta
som utgangspunkt at norsk EU-medlemskap også vil bety
deltakelse fullt ut i valutasamarbeidet?

 Det er et interessant
tegn i tiden at en representant fra SV nå diskuterer som
om vi var EU-medlem, eller meget raskt kom til å bli
det. Jeg tar gjerne de premissene og vil svare følgende:
Det vil ikke være noen fornuftig grunn
til at Norge, som et ledd i medlemskapsforhandlingene, skulle be
om varig unntak fra å delta i eurosonen. Vi oppfyller og
vi overoppfyller alle Maastricht-kriteriene til gagns,
og vi er så integrert i euroområdet
slik det er nå, og som etter hvert vil bli utvidet,
at vi har alle muligheter til å gjøre
det.

Som jeg redegjorde for i mitt svar, har norsk økonomi utviklet
seg slik at vi konjunkturelt nå svinger mer på linje
med euroområdet enn vi gjorde på 1980- og 1990-tallet,
og det er en utvikling som bare vil fortsette.

 Spørsmål 4 vil
bli besvart senere.





                

 Vi går nå til spørsmål
25.





                

 Presidenten minner om at tiden skal
holdes!

 Jeg takker for svaret.

Jeg er klar over at disse pengene ikke
går spesifikt til lærebøker. Men vi vet
at skoler i f.eks. Ramallah kaller seg norskfinansierte, og at det
er kontakt med PAs utdanningsministerium.

En ung palestinsk kvinne
skriver i en mail følgende: Min visjon for den norske
nasjon er å hjelpe mitt folk og meg, ikke ved å gi
penger til prosjekter som bare vil forbedre, men til prosjekter
som vil forandre og så forbedre. Den forandring
jeg ville like å gjøre, er å forandre
holdningen til den yngste generasjon palestinere, at den skulle være
bedre enn generasjonene før dem til å tro
på den gode vilje og være
fri fra hat.

Skole og utdanning er prioritert, ved at det
er et satsingsområde i utviklingsarbeidet. På side
16 i rapporten står det at fred er for dyrebar til å overlates
alene i hendene på politikerne, at lærere er som
agenter for forandring, og at de kan få fram debatter osv.
i forhold til elevene. Det dreier seg spesielt
om dette med israelernes rett til en sikker og fredfull eksistens.

Hvordan vil statsråden bruke
denne rapporten i forbindelse med myndighetene?

  Representanten Skarbøvik og jeg er
helt enige om betydningen av forsoning, og vi har i en rekke tiltak
prøvd å bidra til det. Palestinske
og israelske barn har vi finansiert deltakelse for i felles arrangementer
og også i felles undervisning. Dette berører
selvfølgelig lærerne.

Det er helt klart at vi har hatt mange ulike
initiativer til folk til folk-samarbeid for nettopp å styrke
muligheten for holdningsskapende virksomhet og muligheten til å respektere
hverandre og til å skape fred. Dette
vil vi selvfølgelig fortsette med. Mulighetene for å gjøre
dette er selvfølgelig vanskeligere nå, i den meget
kompliserte situasjonen som vi finner på bakken. Men det
er ingen tvil om at vi fra vår side ønsker å bidra
og gjerne kan være med på andre typer
initiativer i denne sammenheng, men det er noe annet enn å gå direkte
inn i utdanningsministeriet og lage etterutdanningsprogrammer
for lærere. Der må vi har respekt også for
dialogen vi må ha med de palestinske
selvstyremyndighetene og utdanningsministeriet. La meg også understreke
at jeg selvfølgelig drøftet dette med utdanningsministeren
da jeg traff ham på mitt besøk nylig i det palestinske
området.





                

