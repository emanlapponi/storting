 Representanten Lodve Solholm har tatt opp det forslaget han refererte til.




 Spørsmålet om organiseringen av komitearbeidet i Stortinget er ikke et prinsipielt, men et rent praktisk, pragmatisk spørsmål. Det gjelder også spørsmålet om antallet komiteer og grensedragningen mellom de forskjellige komiteene.




De endringsforslagene som er lagt frem i innstillingen, er etter mitt skjønn rimelige og vil gjøre at man i det neste storting vil ha en bedre oppdatert fordeling mellom arbeidsoppgavene de forskjellige fagkomiteene er gitt.




Det er imidlertid et mer prinsipielt spørsmål som ble drøftet i det utvalget som la frem forslaget om ny komitestruktur, som jeg ønsker å trekke frem, fordi jeg mener det er et spørsmål Stortinget i fortsettelsen bør ha med i minnet og eventuelt komme tilbake til ved en senere anledning.




De aller fleste parlamenter, også i våre nærmeste naboland, har en annen tradisjon enn vi har i det norske storting, ved at hver enkelt representant gjerne er medlem i mer enn én fagkomite, eventuelt er varamedlem til flere fagkomiteer enn den vedkommende er hovedrepresentant i. Fordelen ved en slik ordning sammenlignet med vår norske ordning, hvor hver enkelt av de 165 har sete i én og bare én komite, er at representantene tvinges til å følge med i flere saksområder enn det ene som hører hjemme under den fagkomite man er hovedmedlem av.




Det har bekymret meg litt å iaktta utviklingen i Stortingets debatter i plenum, hvor man svært ofte har følelsen av at det er komitemøter man overværer, bare med den forskjell at de foregår i plenumssalen istedenfor i komiterommet. Det er ytterst sjelden at flere av Stortingets representanter enn de som hører hjemme i fagkomiteen, deltar i en debatt i plenum. Det kan tenkes å avtegne et bilde hvor politikerrollen blir mer og mer spesialisert, mer og mer avgrenset til akkurat den teig man har fått tildelt av sin partigruppe gjennom fordelingen av representantene i fagkomiteer.




Nå er det selvfølgelig en motpost i dette regnskapet, og jeg har for så vidt forståelse for de argumentene som kan anføres mot en slik ordning. Fordelen ved vår norske tradisjon er at komiteene blir tette arbeidsfellesskap, og at man i løpet av en fireårsperiode slik kan oppleve at fagkomiteene blir meget velfungerende arbeidsfellesskap.




Jeg vet ikke hva som er det riktigste svaret på dette dilemmaet, men jeg ønsket å nevne det fordi jeg mener dette er en problemstilling Stortinget bør beskjeftige seg grundigere med i fremtiden.




Det forslaget til komitestruktur som er lagt frem, er resultatet av ganske inngående drøftelser, hvor utvalget luftet mange ulike muligheter. Det man var enig om, var at et forslag om å endre Stortingets komitestruktur bør være slik at det kan samle bred oppslutning, for det er ikke den type spørsmål som egner seg til avgjørelse gjennom marginale voteringer. Derfor landet man på løsningen med 13 komiteer, og jeg vil tro at det kan vise seg i neste stortingsperiode at det kan være en tjenlig måte å ordne arbeidet på.




Noen korte kommentarer til det forslaget som representanten Solholm tok opp på vegne av Fremskrittspartiet, og til de revisjonene som er foreslått når det gjelder spørreinstituttet i Stortinget: Det er foreslått en liten justering når det gjelder den muntlige spørretimen, nemlig at såkalte hovedspørsmål får en to-minutters ramme istedenfor en ett-minutts ramme. Det er en beskjeden revisjon, men hvis man regner prosentvis, er det en dramatisk økning, hele 100 pst., av taletiden. Grunnen til det er at erfaringen viser at svært ofte vil representanter ha behov for noe mer enn ett minutt hvis man på en tilfredsstillende og overbevisende måte skal begrunne hvorfor man fremmer det spørsmålet man fremmer til vedkommende statsråd.




Jeg tror det er en god revisjon. Jeg tror også det er rimelig at man myker opp litt på den totale tidsrammen rundt den muntlige spørretimen, og overlater til presidenten å vurdere det spørsmålet, alt etter hvor levende den enkelte spørretime utvikler seg.




Når det gjelder interpellasjonsinstituttet, registrerer jeg at det har vært en gledelig økning i løpet av denne perioden, fra en situasjon med relativt få interpellasjoner i retning av en situasjon med flere interpellasjoner. Jeg mener at interpellasjonsinstituttet er et velegnet institutt for stortingsrepresentantene. Når man ønsker å sette en aktuell sak på dagsorden og å gi alle partiene i denne sal en mulighet til å gi uttrykk for et standpunkt, er det en velegnet og fleksibel form. Forslaget forutsetter en utvidelse fra 3 til 5 minutters taletid for innlegg i interpellasjonsdebatter. Det tror jeg er riktig. Likeledes forutsetter det at den totale tidsrammen rundt en interpellasjonsdebatt kan utvides noe i forhold til i dag.




Fremskrittspartiets dissens når det gjelder frekvensen av den såkalte ordinære spørretimen, tror jeg for min del er unødvendig. Vi har sett en helt tydelig utvikling i denne perioden i retning av at bruken av den ordinære spørretimen har krympet jevnt og trutt. Ved den sist avviklede spørretimen, på onsdag i denne uken, var det kun fire anmeldte spørsmål. Det er så vidt jeg vet, det minste antallet i historien så lenge den ordinære spørretimen har eksistert. Det taler et svært tydelig språk. Det bekrefter riktigheten av den diagnosen flertallet i utvalget stilte, nemlig at innføringen av den muntlige spørretimen og adgangen til å stille skriftlige spørsmål med krav om svar innen en uke har gjort at det opprinnelige behovet for den ordinære spørretimen er falt bort, fordi det dekkes av de andre spørreordningene.




Personlig hadde jeg ønsket at vi hadde tatt skrittet fullt ut og nedlagt den ordinære spørretimen, slik som de fleste andre parlamenter som har hatt den samme ordning, allerede har gjort. Men jeg er godt tilfreds med at man velger å ta et skritt om gangen.




 Flere har ikke bedt om ordet til sak nr. 2.

(Votering, se side 2434)





                    

 Under debatten har Lodve Solholm satt fram
et forslag på vegne av Fremskrittspartiet. Forslaget lyder:

«I Stortingets
forretningsorden skal § 53 nr. 1 første punktum
lyde:

Stortinget har i alminnelighet spørretime
hver onsdag kl. 10.00, først muntlig spørretime,
deretter ordinær spørretime.»

Votering:

Forslaget fra Fremskrittspartiet
ble med 74 mot 18 stemmer ikke bifalt.

(Voteringsutskrift kl. 13.00.40)

Presidentskapet hadde innstillet:

I

I Stortingets forretningsorden gjøres
følgende endringer:

§ 1 femte ledd skal lyde:

Ved de valg og valgoppgjør
som Stortinget påbyr etter 

§

§ 13-3 og 14-1 i lov 28. juni
2002 nr. 57 om valg til Stortinget, fylkesting og kommunestyrer

,
skal fullmaktene prøves så snart råd
er.

§ 10 skal lyde:

Samtlige stortingsrepresentanter – unntatt
de som eventuelt er fritatt etter § 4
annet ledd siste punktum – fordeles på disse fagkomiteene:

1. 	Arbeids- og
sosialkomiteen

2. 	Energi- og miljøkomiteen

3. 	Familie- og kulturkomiteen

4. 	Finanskomiteen

5. 	Forsvarskomiteen

6. 	Helse- og omsorgskomiteen

7. 	Justiskomiteen

8. 	Kirke-, utdannings- og forskningskomiteen

9. 	Kommunal- og forvaltningskomiteen

10. 	Kontroll- og konstitusjonskomiteen.

11. 	Næringskomiteen

12. 	Transport- og kommunikasjonskomiteen

13. 	Utenrikskomiteen

§ 12 skal lyde:

Alle budsjett- og lovforslag fordeles i alminnelighet
på de faste komiteer etter
bestemte regler. Det samme gjelder alle
andre saker som blir sendt til komitéforberedelse,
jf. § 15.

Hovedregelen for arbeidsfordelingen er:

1. 	Arbeids- og
sosialkomiteen: Saker om arbeidsmarked og arbeidsmiljø,
arbeidsrettede ytelser, pensjoner, sosiale stønader og
politikk overfor funksjonshemmede.

2. 	Energi- og miljøkomiteen: Saker om olje, energi, vassdrag,
miljøvern og regional planlegging.

3. 	Familie- og kulturkomiteen: Saker
om familie, barn og ungdom, likestilling mellom kvinner
og menn, forbrukersaker og saker om kultur.

4. 	Finanskomiteen: Saker om økonomisk politikk, penge-
og kredittpolitikk, finans- og kredittvesen, finansadministrasjon,
rammetilskudd til kommuner og fylkeskommuner, skatter og avgifter
til statskassen, statsgaranti ved eksport mv., folketrygdens
inntekter, inntektspolitikk (unntatt 

jordbruksavtalen)
og

 regnskaps- og revisjonslovgivning. Om behandlingen av statsbudsjettet
og nasjonalbudsjettet vises til § 19.

5. 	Forsvarskomiteen: Saker om militært forsvar,
Forsvarets ombudsmannsnemnd og generelle saker om sivilt beredskap.
Komiteen skal følge de tiltak som blir gjort
på det beredskapsmessige område i henhold til gitte
fullmakter og bevilgninger.

6. 	Helse- og omsorgskomiteen: Saker
om helsetjenester, pleie- og omsorgstjenester, folkehelsearbeid,
rusmiddelpolitikk og legemidler.

7. 	Justiskomiteen: Saker om rettsvesen, kriminalomsorg, politiet,
sivile vernepliktige, andre justisformål, billighetserstatninger,
alminnelig forvaltningslovgivning, straffelovgivning, prosesslovgivning
og alminnelig sivillovgivning.

8. 	Kirke, utdannings- og forskningskomiteen: Saker om kirke,
utdanning og forskning, herunder forskning for landbruk,
fiskeri og næringsliv.

9. 	Kommunal- og forvaltningskomiteen:
Saker om kommunal forvaltning, regional- og distriktspolitikk, innvandringspolitikk,
boligforhold, bygningssaker, nasjonale minoriteter, samiske spørsmål,
saker om organisering og virkeområde for statlig forvaltning, statens
fellesadministrasjon, statlig personalpolitikk  – herunder
lønns- og pensjonsforhold, og partistøtte.

10. 	Kontroll- og konstitusjonskomiteen: Komiteen
skal gjennomgå og gi innstilling til Stortinget om:

a)	statsrådets protokoller
mv., jf. Grunnloven § 75 bokstav f, herunder regjeringens
melding om embetsutnevnelser,

b)	regjeringens årlige melding om oppfølgingen
av stortingsvedtak som inneholder en anmodning til regjeringen,
og om behandlingen av private forslag som er vedtatt oversendt regjeringen
til utredning og uttalelse,

c)	dokumenter fra Riksrevisjonen, og andre saker
om Riksrevisjonens virksomhet,

d)	meldinger fra Stortingets ombudsmann for forvaltningen,
og andre saker om ombudsmannens virksomhet,

e)	meldinger fra Stortingets kontrollutvalg
for etterretnings-, overvåkings- og sikkerhetstjeneste,
og andre saker om utvalgets virksomhet,

f)	rapporter fra stortingsoppnevnte granskingskommisjoner.

Kontroll- og konstitusjonskomiteen avgjør
i det enkelte tilfelle om den skal forelegge utkast til innstilling
for vedkommende fagkomité til uttalelse før innstillingen
avgis.

Videre behandler komiteen
grunnlovssaker, valglovgivning, bevilgninger til Stortinget 

og til Det Kongelige Hus

.

Komiteen kan dessuten foreta de undersøkelser
i forvaltningen som den anser nødvendig for Stortingets
kontroll med forvaltningen. Slik beslutning fattes av en tredjedel
av komiteens medlemmer. Før komiteen
selv foretar slike undersøkelser, skal vedkommende statsråd
underrettes og anmodes om å fremskaffe de ønskede
opplysninger. Komiteen skal avgi innstilling
om de saker den tar opp til behandling.

En tredjedel av komiteens medlemmer kan kreve
at det avholdes komitehøring i kontrollsaker etter § 21.

Komiteen fastsetter nærmere regler
for sitt sekretariat, herunder om sekretariatets arbeidsoppgaver,
og den bruk de enkelte medlemmer kan gjøre av det.

11.	Næringskomiteen: 

Saker om nærings-, industri- og handelsvirksomhet,
skipsfart, statlig eierskapspolitikk, konkurranse- og prispolitikk,
landbruk, jordbruksavtalen, matpolitikk, fiskeri, fangst, akvakultur og
laksefiske.

12.	

Transport- og kommunikasjonskomiteen:

 Saker
om innenlands transport, post, telekommunikasjoner, 

elektronisk
kommunikasjon og oppgaver under Kystverket.

13.	Utenrikskomiteen: Saker om utenrikske forhold, utviklingshjelp,
saker som angår norske interesser på Svalbard eller
i andre polarområder og – i alminnelighet – saker
som gjelder avtaler mellom den norske stat og
andre stater eller internasjonale organisasjoner.

Når andre komiteer
enn utenrikskomiteen behandler saker som berører norske
utenrikske interesser eller norske
interesser på Svalbard eller
i andre polarområder, skal utkast til innstilling
fra vedkommende komité forelegges utenrikskomiteen til
uttalelse før innstillingen avgis.

§ 13 tredje
og fjerde ledd skal lyde:

Den utvidede komité består
av de ordinære medlemmer av 

utenrikskomiteen
og forsvarskomiteen

, av Stortingets 

president
og lederne i partigruppene

 (hvis de ikke allerede
er medlemmer av 

en av

 komiteene). 

Valgkomiteen kan, etter anmodning
fra en gruppe, oppnevne ytterligere medlemmer dersom den finner
at hensynet til gruppenes forholdsmessige representasjon tilsier
det.

Stortingets visepresident
er varamedlem for Stortingets president, og nestlederne i partigruppene
er varamedlemmer for lederne i partigruppene.

Presidentskapet 

kan, etter
anmodning fra vedkommende 

gruppe, bestemme

 at
en vararepresentant som møter i 

forsvarskomiteen eller

 utenrikskomiteen,
skal møte også i den utvidede
komité.

§ 15 første
ledd annet punktum skal lyde:

Presidentskapet

avgir

 innstilling om hvordan budsjettkapitlene
skal fordeles, jf. § 22 tredje ledd.

§ 15 annet ledd annet punktum oppheves.

§ 20 tredje
ledd skal lyde:

Lederen skal så snart råd
er, legge fram for komiteen alle saker
som komiteen har mottatt fra Stortinget eller
avdelingene. 

Komiteen skal
snarest mulig fastsette frist for å avgi innstilling og
skal underrette Stortingets administrasjon
om fristen.

Lederen skal føre
tilsyn med at arbeidet med sakene går i samsvar med de
fastsatte fristene.

Vedtak om utsettelse
av en fastsatt avgivelsesfrist trenger samtykke av Presidentskapet
dersom utsettelsen vil medføre endring av behandlingsdatoen
i det foreløpige langtidsprogrammet for Stortingets møter.

§ 22 skal lyde:

Presidentskapet fører
tilsyn med at komiteene fastsetter frister for avgivelse av innstillingene,
at fristene passer inn i det foreløpige langtidsprogrammet
for Stortingets møter, og at innstillingene blir avgitt
i samsvar med fristene.

Presidentskapet kan innkalle
komitélederne til møter om avgivelsesfristene
og komiteenes arbeid med sakene. Etter at komitélederen
har hatt anledning til å uttale seg, kan Presidentskapet
fastsette en annen avgivelsesfrist enn komiteen
har gjort eller fastsette frist i en sak hvor komiteen ikke
har gjort dette.

Etter at den kongelige proposisjonen
om 

statsbudsjettet

 er lagt fram for Stortinget,
avgir 

Presidentskapet

 innstilling om
fordelingen av budsjettkapitlene på de enkelte komiteer
og om rammeområder, jf. § 19. Videre fastsetter 

Presidentskapet – etter at
komitélederne har hatt anledning til å uttale
seg – fristene for avgivelse av budsjettinnstillingene.

Skulle en innstilling fra en komité ikke være
avgitt innen den frist som er 

fastsatt

,
kan Presidentskapet overføre saken til en annen komité eller 

føre saken opp på dagsordenen
til behandling i Stortinget/Odelstinget uten at innstilling
foreligger

.

§ 24 annet ledd første
punktum skal lyde:

Etter Presidentskapets bestemmelse
blir Stortinget og avdelingene innkalt til møte ved oppslag
i stortingsbygningen og 

ved at innkallingen
gjøres tilgjengelig for representantene i papirutgave eller
elektronisk form

 senest 24 timer før møtet.

§ 26 første
ledd skal lyde:

Senest fredag innen kl 15.00 bør
program for Stortingets arbeid i uken etterslås
opp og

 gjøres tilgjengelig i papirutgave eller
elektronisk form

. Dette program gjelder hvilke dager det skal
holdes møter, når møtene skal begynne,
og om det er ventet kveldsmøte. Samtidig bør foreløpig
saksliste for møtene slås
opp og 

gjøres tilgjengelig i papirutgave eller
elektronisk form

.

§ 26 annet ledd skal lyde:

I god til før
budsjettbehandlingen i Stortinget tar til, bestemmer Presidentskapet
datoene for behandling av budsjettinnstillingene og kunngjør
disse.

§ 29 første
ledd skal lyde:

Grunnlovsforslag og private forslag – sammen
med eventuell begrunnelse – skal snarest 

gjøres tilgjengelig for representantene
i papirutgave eller elektronisk form.

§ 33 første
ledd skal lyde:

I begynnelsen av henholdsvis
høstsesjonen og vårsesjonen innhenter Presidentskapet

 en
oversikt over de proposisjoner og meldinger som regjeringen akter å 

fremme

.

§ 34 skal lyde:

Presidentskapet 

sørger
for at det fortløpende gjøres tilgjengelig for

 Stortingets
medlemmer en fortegnelse over alle saker som er tatt opp
til behandling, med opplysning om når
sakene er sendt vedkommende komité, om ordfører
og når komiteene vil avgi innstilling.

§ 50 sjette og syvende
ledd skal lyde:

I den etterfølgende debatt har først
interpellanten og regjeringsmedlemmet rett til ett innlegg hver,
på inntil tre minutter. Deretter kan 

andre
representanter få ordet en gang hver, med taletid på inntil
fem minutter

. 

Til slutt har interpellanten
og regjeringsmedlemmet rett til ett innlegg hver, på inntil
tre minutter.

Behandlingen av interpellasjonen
må ikke vare lenger enn en time
og 30 minutter. Den taletid som eventuelt er brukt av
statsministeren og andre statsråder enn den interpellasjonen
er rettet til, teller ikke med.

§ 53 nr. 1 skal lyde:

1. Stortinget har i alminnelighet
muntlig spørretime hver onsdag kl. 10.00 og ordinær
spørretime annenhver onsdag etter den muntlige
spørretimen. Presidentskapet kan beslutte at det en uke ikke
skal holdes muntlig spørretime eller ordinær
spørretime. I særlige tilfelle kan Presidentskapet
beslutte at muntlig spørretime eller ordinær spørretime
skal holdes på et annet tidspunkt.

§ 53 nr. 2 annet ledd
første punktum skal lyde:

Representantene kan stille korte spørsmål – begrenset til 

to minutter

 – til et av de regjeringsmedlemmer
som er til stede.

§ 53 nr. 2 tredje ledd annet
punktum oppheves.

II

Endringene under I trer i kraft 1. oktober
2005.

Votering:

Komiteens innstilling bifaltes enstemmig.


                    
                    

