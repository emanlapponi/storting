 Representanten Eva M. Nielsen har tatt opp det forslaget hun selv refererte.




 Fremskrittspartiet har sikret denne ordningen gjennom flere år når den har vært under angrep. Vi har også vært opptatt av å sikre den i år, i 2004, da det ikke var penger til et helt år. Det er sikret gjennom revidert nasjonalbudsjett.




Vi er opptatt av å få sikret fremtidig opplegg, og det vil vi gjøre etter å ha fått en grundig gjennomgang av både nåværende og mulige fremtidige løsninger.




Vi er fornøyd med konklusjonen i innstillingen, og jeg vil tro at også fiskerne kan være fornøyd med konklusjonen.




 Flere har ikke bedt om ordet til sak nr. 18.




Da vil Stortinget avslutte formiddagsmøtet.




Presidenten vil gjøre oppmerksom på at når nytt møte settes kl. 18, vil det bli foreslått at sakene nr. 34 og 35 blir oppført først.





                    

 Under debatten har Eva M. Nielsen
satt fram et forslag på vegne av Arbeiderpartiet, Sosialistisk Venstreparti
og Senterpartiet. Forslaget lyder:

"Sikkerhetsopplæringen
for fiskere opprettholdes og videreføres i sin nåværende form."

Det voteres alternativt mellom dette forslaget
og innstillingen fra komiteen.

Komiteen hadde innstillet:

Stortinget ber Regjeringen legge frem egen
sak om fremtidig organisering og finansiering av sikkerhetsopplæringen
for fiskere i forbindelse med statsbudsjettet for 2005.

Votering:

Ved alternativ votering mellom komiteens innstilling og
forslaget fra Arbeiderpartiet, Sosialistisk Venstreparti og Senterpartiet
bifaltes innstillingen med 59 mot 40 stemmer.

(Voteringsutskrift kl. 20.23.16)


                    
                    

