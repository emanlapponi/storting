 Presidenten vil kanskje be representanten fremme forslag.




Da fremmer jeg SVs forslag.




 Da har representanten Inge Ryan fremma det forslaget han refererte til.




 Det hersker ingen tvil om at enhver har rett til en rimelig levestandard, også i forhold til bolig. Den enkeltes rett til en rimelig levestandard, herunder rett til en egnet bolig, er nedfelt i FN-konvensjonen om økonomiske, sosiale og kulturelle rettigheter, som er inkorporert i menneskerettighetsloven. Retten til bolig er dermed allerede ivaretatt i Grunnloven, gjennom den generelle menneskerettighetshenvisningen i § 110 c.




Høyre mener i utgangspunktet at man bør være tilbakeholden med å ta inn programerklæringer om rettigheter til økonomiske ytelser eller materielle goder i Grunnloven. De rettighetsbestemmelsene vi allerede har i Grunnloven, er stort sett bestemmelser som verner den enkelte mot inngrep fra statens side. Et viktig unntak er retten til arbeid, som ble grunnlovfestet for noen tiår siden. Dette bør forbli et unntak fra Stortingets grunnlovspraksis.




Noe av problemet med slike rettigheter er at selve ordet 

rett

 blir mer og mer innholdstomt. Hvis en gir borgerne en rett eller en rettighet, må det ikke bare være mulig å si hva innholdet i rettigheten er. Det må også være mulig for lovgiveren å håndheve den i rimelig grad og for borgerne å forfølge saken hvis rettigheten ikke føles oppfylt.




På denne bakgrunn vil jeg anbefale Høyres gruppe å avvise forslaget.




 Jeg vil gjøre det klart overfor representanten Ryan at i hvert fall Kristelig Folkeparti tar alle slike forslag til endringer eller tilføyelser, enten det er i Grunnloven eller andre lover, på alvor, så det ikke er noen tvil om det.




Men nå er det et bredt flertall som avviser forslaget om å ta inn en ny bestemmelse i Grunnloven om retten til bolig. Det betyr selvsagt ikke at en er uenig i at alle skal ha et sted å bo, og at det offentlige skal hjelpe til med å skaffe bolig til dem som har problemer med dette selv. Her har kommunene og den kommunale sosialtjenesten et veldig klart ansvar. Det vi er uenige om, er om det skal grunnlovfestes, naturligvis.




Selv om retten til bolig er en av flere viktige rettigheter, har vi vanskelig for å se at den er av en slik overordnet karakter at den bør inn i Grunnloven. Det bør vises varsomhet med å ta inn programerklæringer av ulikt slag i Grunnloven. Det bør i hovedsak forbeholdes politikkområder som har med grunnleggende rettigheter og verdier å gjøre.




Retten til bolig er etter Kristelig Folkepartis oppfatning godt nok ivaretatt i det lovverket som vi ellers har. Boligpolitikken er dessuten et område som mest naturlig hører hjemme i politiske prioriteringer i budsjettsammenheng, og gjennom boligpolitikken skal vi sørge for at alle får en mulighet til et sted å bo.




 

(leiar i komiteen):

 Berre ein kort merknad frå Framstegspartiet si side.




Vi er med på fleirtalsmerknadene, som det går fram av innstillinga. Vi er også skeptiske til programformuleringar i Grunnlova og til kanskje å innføre rett til økonomisk underhald. Det er litt forskjell på det og det å ha rettar i høve til å kunne vere eit menneske i samfunnet. Det å ha ytringsfridom er ein rett som gjer at ingen andre hindrar deg i å ha ei ytring. Det å ha trusfridom er at ingen andre kan hindre deg i å ha ei tru og å utøve trua di. Det blir ein annan rett enn den retten som ligg i at ein skal kunne gå med Grunnlova i hand og krevje eit økonomisk oppgjer frå ein eller annan, som då skulle gi deg den retten. Det blir meir eit program, og det blir meir ein politisk debatt som – som det står i innstillinga også – skal takast i samband med dei årlege budsjetta, om ein skal ha moglegheiter til å kunne få bustad, som denne saka gjeld.




Vi er ikkje ueinige i at eit politisk hovudmål for alle politiske parti er at det landet vi bur i, ikkje skal ha bustadslause. Det er heilt klart at det er eit politisk mål at alle som bur i Noreg, skal ha tak over hovudet og ein rimeleg levestandard. Men vi synest ikkje det er nødvendig å grunnlovfeste retten til bustad. Vi er meir opptekne av at vi gjer eit stykke politisk arbeid, slik at det ikkje blir for mange som eventuelt ikkje har tak over hovudet. Målsetjinga må sjølvsagt vere at alle skal ha tak over hovudet.




 Fleire har ikkje bedt om ordet til sak nr. 5.

(Votering, sjå side 2025)





                    

  Under debatten har Inge Ryan satt
fram et forslag på vegne av Sosialistisk Venstreparti om
at grunnlovsforslaget bifalles. Forslaget lyder:

«Dokument
nr. 12:18 (2003-2004) grunnlovsforslag fra Ågot Valle og Siri
Hall Arnøy om ny § 110 d i Grunnloven (retten
til bolig), alternativ A – bifalles.»

Det voteres alternativt mellom dette
forslaget og innstillingen fra komiteen, og presidenten foreslår
at det voteres på vanlig måte med voteringsanlegg.

Komiteen hadde innstilt:

Dokument nr. 12:18 (2003-2004) – grunnlovsforslag fra Ågot
Valle og Siri Hall Arnøy om ny § 110
d i Grunnloven (retten til bolig), alternativene A og B – bifalles ikke.

Votering:

Ved alternativ votering mellom komiteens innstilling og
forslaget fra Sosialistisk Venstreparti ble innstillingen bifalt
med 146 mot 12 stemmer.

(Voteringsutskrift kl. 13.28.46)


                    
                    

