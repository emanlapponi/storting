 Stortingets president vil benytte
anledningen til ytterligere å markere at 6. februar
er samefolkets nasjonaldag, og at det i år er første
gang dette også er en offisiell flaggdag. Presidenten
tillater seg på vegne av Stortinget å gratulere
den samiske befolkning med dagen.

Representanten Kenneth Svendsen vil framsette
et privat forslag.

 På vegne av representantene Per Roar
Bredvold, Thore A. Nistad og meg selv vil jeg legge fram
forslag om snarest mulig å starte arbeidet med bygging
av ny E6 mellom Mjøsbrua og Øyer med firefelts
motorveistandard og med midtdeler mellom kjørefeltene.

 Representanten May Hansen vil framsette
et privat forslag.

 På vegne av stortingsrepresentantene
Magnar Lund Bergo, Karin Andersen og meg selv vil jeg sette fram
forslag om at Human-Etisk Forbund og andre livssynssamfunn
og et registrert trossamfunn med vigselsrett
skal få rett til å forestå partnerskapsinngåelse.

 Forslagene vil bli behandlet på reglementsmessig
måte.





                    
                    
                    

 Vi går da til votering.





                
                
                

Voteringen i en sak finnes i slutten av referatet for hver enkelt sak.


            


            

 Det foreligger ikke
noe referat.





                    
                    
                    

