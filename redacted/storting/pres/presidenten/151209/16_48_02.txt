 Representanten Anne Tingelstad Wøien har tatt opp det forslaget hun refererte til.


Flere har ikke bedt om ordet til sak nr. 6.


Etter at det var ringt til votering, uttalte


 Da er Stortinget klar til å gå til votering.






                    

 Under debatten er det satt frem ett forslag fra Anne Tingelstad Wøien på vegne av Senterpartiet og Sosialistisk Venstreparti.


Forslaget lyder:


«Stortinget ber regjeringen komme tilbake til Stortinget med forslag som sikrer at fylkeskommunene fortsatt skal nominere representanter til styrene ved universitetene og høyskolene.»


Votering:

Forslaget fra Senterpartiet og Sosialistisk Venstreparti ble med 96 mot 10 stemmer ikke bifalt.

(Voteringsutskrift kl. 17.10.34)

Komiteen hadde innstilt til Stortinget å gjøre slikt vedtak til


lov 


om endringer i universitets- og høyskoleloven


(oppnevning av eksterne styremedlemmer ved


statlige høyskoler)


I


I lov 1. april 2005 nr. 15 om universiteter og høyskoler gjøres følgende endringer:


§ 9-4 sjette ledd skal lyde:


(6) Forslag til eksterne styremedlemmer og 

varamedlemmer fremmes 

av institusjonens styre. Det samme gjelder forslag til styreleder når rektor er ansatt. For kunsthøyskolene fremmes forslag av høyskolens styre og av Norsk kulturråd. Sametinget oppnevner på fritt grunnlag to av de eksterne styremedlemmene og 

ett varamedlem 

ved Samisk 

høgskole. Departementet 

oppnevner på fritt grunnlag 

styreleder, med mindre institusjonen har valgt rektor som styrets leder, og øvrige eksterne medlemmer og numeriske varamedlemmer for fire år.

II


Loven gjelder fra den tid Kongen bestemmer.


 Senterpartiet og Sosialistisk Venstreparti har varslet at de vil stemme imot.


Votering:

Komiteens innstilling ble bifalt med 95 mot 10 stemmer.

(Voteringsutskrift kl. 17.11.11)

 Det voteres over lovens overskrift og loven i sin helhet.


Senterpartiet og Sosialistisk Venstreparti har varslet at de vil stemme imot.


Votering:

Lovens overskrift og loven i sin helhet ble bifalt med 96 mot 10 stemmer.

 Lovvedtaket vil bli ført opp til andre gangs behandling i et senere møte i Stortinget.



                    
                    

