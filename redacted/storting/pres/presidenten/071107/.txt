 Det foreligger to permisjonssøknader:

Fra representanten Olav Gunnar 

Ballo

 om forlengelse av den innvilgede
fødselspermisjon til å gjelde til og med 27. november
og deretter om velferdspermisjon
i tiden fra og med 28. november til og med 7. desember.

Fra Arbeiderpartiets stortingsgruppe om velferdspermisjon
for representanten Hill-Marta 

Solberg

 fra
og med 12. november og inntil videre.

Disse søknader foreslås behandlet
straks og innvilget. – Det anses vedtatt.

Fra den møtende vararepresentant for
Finnmark fylke, Kirsti 

Saxi

, foreligger
søknad om å bli fritatt for å møte under
den resterende del av representanten Olav Gunnar Ballos permisjoner,
dvs. fra og med 12. november til og med 7. desember, av velferdsgrunner.

Denne søknad foreslås
behandlet straks og innvilget. – Det anses vedtatt.

Vararepresentantene, for Finnmark fylke Johnny 

Ingebrigtsen

 og for Nordland fylke Knut
Petter 

Torgersen

, foreslås innkalt
for å møte i permisjonstiden. – Det
anses vedtatt.

Representanten André N. Skjelstad
vil fremsette et representantforslag.

 På vegne av representantene Gunnar
Kvassheim, Gunvald Ludvigsen og meg selv vil jeg framsette
et representantforslag om nasjonalt kompetansesenter for å motvirke
helseskade knyttet til kjemikaliebruk.

 Representanten Bent Høie
vil fremsette et representantforslag.

 På vegne av stortingsrepresentantene
Jan Tore Sanner, Elisabeth Aspaker, Ine Marie Eriksen
Søreide og undertegnede vil jeg sette fram forslag om modernisering
av statens bygge- og eiendomsvirksomhet.

 Forslagene vil bli behandlet på reglementsmessig
måte.





                    
                    
                    

 Stortinget mottok mandag meddelelse fra statsministerens
kontor om at følgende stasråder vil møte
til muntlig spørretime:

utenriksminister Jonas Gahr Støre

statsråd Liv Signe Navarsete

statsråd Knut Storberget

De annonserte regjeringsmedlemmer er til stede,
og vi er klare til å starte den muntlige spørretimen.

De representanter som i tillegg til de forhåndspåmeldte ønsker å stille
hovedspørsmål, bes om å reise seg. –

Vi starter da med første
hovedspørsmål, fra representanten Morten Høglund.

 Jeg har et spørsmål til utenriksministeren.

Nå om dagen virker det som om representanter
fra regjeringspartiene har tenkt å gå oss i den
tradisjonelle opposisjonen i næringen om hvem som er mest
i opposisjon til utenriksministerens
politikk. I denne konkurransen har vi som mål å være
den konstruktive opposisjonen.

I forrige måned holdt utenriksministeren
et foredrag i Oslo Militære Samfund hvor han
bl.a. sa:

«Behovet
for å ha en styrket militær tilstedeværelse i
nordområdene handler om det naturlige nærvær
enhver kyststat må ha i vår moderne tid når
trafikken øker og flere flokker mot våre
farvann.»

Meget godt sagt! Vi kan sette to streker under
denne konklusjonen. Utenriksministeren har markert seg som en nordområdeminister.
Det er et stort engasjement og mange løfter. Som utenriksministeren
selv sier, er styrket militær tilstedeværelse
i nord viktig.

Mandag kom forsvarsstudien. Den skal behandles
på behørig måte. Men siden utenriksministeren
tenker mye på disse spørsmålene og er
opptatt av dem – han er kunnskapsrik på området – kunne
det være interessant å få vite hvordan
den utviklingen vi nå ser i Forsvaret, ikke minst eksemplifisert
av forsvarsstudien, harmonerer med utenriksministerens mål
om en styrket militær tilstedeværelse i nord.
Er det ikke slik at så lenge Forsvaret nedprioriteres som
i dag, blir utenriksministerens erklærte mål kun
en illusjon?

  Først vil jeg si at det er ingen
opposisjon til Regjeringens utenrikspolitikk
i Regjeringen. Regjeringen står sterkt samlet om den, og
det kommer til uttrykk nærmest daglig.

Så vil jeg si at jeg setter pris på at
representanten leser mine foredrag i Oslo Militære
Samfund så grundig. Jeg synes kanskje han burde lest enda
grundigere, for å se på tegningen av utfordringene
i nord som et sammensatt bilde, der vi går fra en virkelighet
hvor vi fokuserte på én militær trussel,
til en sammensatt virkelighet av mange risikofaktorer, inklusiv
den militære, hvor energi, transport, fisk, klimaendringer
og økt oppmerksomhet er en del av hele bildet.
Det krever et bredt spekter av svar fra norsk side, og godt samkjør mellom
sivile politiske og militære midler.

Jeg tror ikke det militære
redskapet er hovedsvaret på Norges utfordringer
i nord. Derfor har jeg i mitt foredrag forsøkt å få fram
et balansert budskap, at i en kyststat med ansvar
for havområder med stor oppmerksomhet, potensiell rivalitet
og mye å holde rede på, hører
de militære hjemme. Gjennomgangstonen i både
forsvarsstudien og forsvarspolitisk
utvalg er å vektlegge og nyansere nordområdenes
nye betydning.

Jeg ser fram til en stor politisk debatt i Norge
der alle sider favner bredt i å utforme retningslinjene
for norsk forsvars-, utenriks- og sikkerhetspolitikk i disse områdene
i årene som kommer. Og det er jo en tone, både
hos forsvarssjefen og hos forsvarspolitisk
utvalg, der man vektlegger nordområdene på en
ny måte, med fokus på de områdene hvor Norge
har mest å følge med på i sine
nærområder.

Så jeg finner, kanskje ikke
overraskende, at den prioriteringen vi gjør på nordområdene,
det sammensatte bildet og forsøket på å møte
dette med en rad av virkemidler, inklusiv militært nærvær,
samsvarer godt med det analytiske og faglige arbeid som forsvarsmyndigheter
og politiske myndigheter gjør når de ser framover
for Norges forsvar.

 Jeg takker for svaret.

Jeg er enig med utenriksministeren i at vi
trenger en helhet. Og det militære er kun ett virkemiddel – men
likevel et viktig virkemiddel. Det er riktig at deler
av Forsvaret kanskje nå skal se mer mot nord, men den utviklingen som
vi f.eks. ser for Sjøforsvaret, som er så viktig
for å overvåke de store havområdene,
er bekymringsfull. Vi deler den bekymring som SVs forsvarspolitiske
talsmann, Bjørn Jacobsen, uttrykte
i Klassekampen i går: Når man konsentrerer Sjøforsvaret
til Bergen og foreslår en nedleggelse av Olavsvern, hvordan
vil det harmonere med å kunne være operativ og
agere i nord? Og er ikke utenriksministeren enig i at
vi trenger et sjøforsvar som dekker ikke minst
de sårbare kystområdene vi her snakker om, nettopp
med bakgrunn i de utfordringer på miljøsiden
og den generelle økende aktiviteten i nord som utenriksministeren
godt har beskrevet?

  Det er lovende at Bjørn Jacobsen
og Morten Høglund begynner å finne sammen i disse
spørsmålene (munterhet i salen). Det varsler bra
for det arbeidet vi nå skal gjøre.

Jeg vil selvfølgelig ikke
begynne en diskusjon, like lite som jeg tror noen
andre er i posisjon for det nå, om base mot
base, fort mot fort, i denne sammenhengen. Det kommer til å bli
en heftig debatt med mange interesser både
av distriktspolitiske, forsvarspolitiske og sikkerhetspolitiske perspektiver.
Men at begge disse studiene peker mot nordområdene, mener
jeg er et klart tegn.

Så vil jeg legge til at nærvær
på havet er viktig. Å ha en oppdatert, moderne
marine er viktig for Norge – med havområder
seks ganger landområdet i størrelse. Men det finnes
altså ifølge admiral Grytting ved Landsdelskommando
Nord-Norge ikke én utfordring
i nord som bare er militær, og der bare
det militære er svaret. Vi skal som kyststat av vår
størrelse, med den viktige NATO-forankringen vi har, være
veldig varsomme med å definere at det militære
er svaret og det eneste Norge viser når det gjelder kystforvaltning,
ressursforvaltning osv. Men dette får vi altså omfattende
debatt om i månedene som kommer.

 Presidenten vil akseptere fire oppfølgingsspørsmål – først
Ine Marie Eriksen Søreide.

  Nordområdesatsingen til Regjeringa
handler jo om mange løfter og stadig nye skuffelser. Representanten
før meg tok opp ett aspekt av det, nemlig i forhold til
Forsvaret. Men det finnes jo også andre
aspekter, og statsråden selv har ved flere anledninger
uttrykt at kunnskap og forskning skal være
navet i nordområdesatsingen. Det gjentok også statsråden
nå i sitt forrige svar, nemlig at det finnes
flere ting enn forsvar som er viktig for nordområdene, også kunnskap.
Da er det veldig merkelig å bivåne det vi nå ser i
forhold til universiteter og høgskoler nettopp
i de tre nordligste fylkene, som altså i budsjettet for
2007 har måttet tåle kutt i titallsmillionerklassen.
Det er jo fristende å spørre utenriksministeren
hvordan det kan ha seg at man gjør den prioriteringen,
og hvordan det da skal være en satsing på nordområdene
hvis selve navet i hjulet faller ut.

  Detaljene i
det spørsmålet bør kunnskapsministeren
svare på, mener jeg, som rette faglig ansvarlige
for universiteter og høgskoler.

Jeg tror vi kommer veldig feil ut om vi sier
at det er satsingen fra år til år på budsjettene
ved enkelte universiteter som avgjør om Norge
har kunnskap til å møte nordområdeutfordringene.
Jeg har vektlagt hele tiden at nordområdesatsingen ikke
er en Øst-Finnmark-satsing, det er ikke en Finnmark-
Troms-, Nordland-satsing, det er en norsk nordeuropeisk
satsing på det som skjer i nord. At Norge besitter
kunnskap om ressursforvaltning, energiutvikling, fiskeri, klima, miljø i
nord, og at vi bør være i fremste klasse
på det, er navet i nordområdesatsingen. Så tror
jeg vi skal klare over tid å sørge for at våre
læresteder er i stand til å være
i front på det, fra de nye næringene som bioprospektering,
hvor vi er i ferd med å få på plass et
nytt kunnskapsprogram mellom næringsliv og forskning,
og så skal vi nok se på forskningsbudsjettene
og utdanningsbudsjettene framover at vi er i stand til å forvalte
det både faglig og i samarbeid
med kunnskapsnettverkene også i næringslivet
og i resten av det offentlige.

 Jan Sahl – til oppfølgingsspørsmål.

 Kristelig Folkeparti er
enig med utenriksministeren når han drar opp det breie
perspektivet for nordområdesatsingen, og det var også utgangspunktet
da strategien ble presentert i Tromsø, med et større
antall statsråder på nordnorsk jord enn noensinne.
Dessverre, sett fra Kristelig Folkepartis synspunkt, er dette i
stor grad blitt utenriksministerens område. Det viser seg også når
det gjelder oppsummeringen som er gjort i budsjettproposisjonen
for Utenriksdepartementet. Der viser man altså til at det
man har klart å få til på nordområdesatsingen,
er 196 mill. kr. Det samme kunne jeg ha funnet for Telemark fylke
og kalt det for en Telemark-satsing.

Mitt spørsmål er: Hvor er
det blitt av det breie perspektivet? Folk i Nord-Norge lurer på hvor
det er blitt av de andre statsrådene som skulle være
med og bidra til at dette skulle bli en reell og kraftig
Nord-Norge-satsing.

 Det interessante er at nå kommer man
fra sentrum–høyre-siden i norsk politikk og roper
på penger, subsidier, som svaret på nordområdeutfordringene.
Det er ikke denne regjeringens holdning. Vi må satse
på gode prosjekter, utvikling over tid. Vi har
i vår tid satt av friske penger til nordområdeprosjekter.
Skulle vi lage Telemark-budsjett for nordområdet,
vet representanten Sahl at hvis vi legger sammen bare økningen
i kommuneøkonomien, er vi i titallsmilliardklassen. Vi
har satt av over en halv milliard kroner til konkrete nordområdeprosjekter,
og jeg er stolt av den oppsummeringen av tiltak vi har i St.prp.
nr. 1 på det. Utenriksdepartementet er en minoritetshaver
i det, fordi vi naturlig nok ikke har prosjekter, slik
som de andre departementene har. Jeg tror vi står
for rundt 20 pst. av de midlene. Men de vil over tid være
stimulanser til å komme videre både
når det gjelder kunnskap, næringsutvikling og
det som det på mitt område jo handler veldig mye
om, det diplomatiske arbeidet mot andre land. Det koster
gudskjelov lite penger, og vi er da i stand til å få mye
politisk oppmerksomhet og gjennomslag ved den måten vi
engasjerer naboland i regionen på, og andre som
er interessert.

 Anne Margrethe
Larsen – til oppfølgingsspørsmål.

 Som nevnt hadde utenriksministeren en tale
i Oslo Militære Samfund 10. oktober i år der han
framholdt at han ikke var urolig for den økte
russiske flyaktiviteten i nord. Han framholdt videre at behovet
for å ha en styrket militær tilstedeværelse
i nordområdene handlet om det naturlige nærvær
enhver kyststat må ha i vår moderne tid.

Dette synes jeg ikke vitner om noen
erkjennelse av at det strategiske landskapet i nordområdene
er i rask endring i og med den russiske gjenopprustningen.
Jeg mener at vårt forhold til Russland bør
bygge på to elementer: samarbeid og
fasthet.

Deler utenriksministeren min bekymring for
at vår evne til å vise fasthet
er i ferd med å svekkes, gitt nedbyggingen av Forsvaret
beskrevet i Forsvarsstudie 07?

  Det er ikke riktig at jeg sa at
jeg ikke var urolig. Jeg sa at vi ikke har grunn
til å se det øvelsesmønsteret som rettet
mot oss. Det er en forskjell i det. Men det er klart at det at Russland
nå har et mye mer aktivt øvelsesmønster
i luften, på vannet og under vannet, er et uttrykk for
at Russland er framoverlent, de er tilbake til mønsteret
de var i tidligere. Det må vi følge meget nøye,
og Norge som nabostat til Russland
ser dette som en utvikling vi skal ha et meget nøkternt
syn på. Jeg får også anledning
til i NATOs Råd i neste uke å orientere om våre
perspektiver på nordområdene, også fra
det perspektivet.

Er jeg urolig? Samarbeid
og fasthet er linjen i norsk Russland-politikk. Det er jeg helt
enig i. Er jeg urolig for at det står dårlig til
med fastheten? Det er jeg ikke urolig for. Vi er faste
i fisken i nord. Vi kan vise oss fram både med
en konsekvent adferd i måten vi håndhever myndighet
på og måten vi er til stede på på havet,
og hele debatten om forsvaret i framtiden vil også ta
form av den utfordringen.

 Per Ove Width – til oppfølgingsspørsmål.

 I likhet med hva Norge gjør,
må man forvente at også andre
nasjoner følger nøye med på Norges
forsvars- og basestruktur. I lys av at Russland nå driver
en flyaktivitet langs norskekysten som vi ikke har sett
maken til siden sovjettiden, og ikke bare det,
men også en aktiv marineaktivitet og en strategisk oppbygging
av landstridskreftene i sine nordområder, virker
det underlig at Norge bygger ned basestrukturen lengst
nord i landet, for øvrig noe som må være
i strid med Soria Moria-erklæringen. Skal man i henhold
til FS 07 følge forsvarssjefens forslag om nedleggelse
av baser i nord, vil vi i vårt nordligste fylke kun sitte
igjen med grensevakten og Heimevernet.

Synes utenriksministeren dette er et fornuftig
utenriks- og forsvarspolitisk
signal å sende til vår største
nabo i øst, i relasjon til hva de nå gjør?

  Jeg går ut fra at representanten
Width ikke angriper forsvarssjefens rett til på faglig
grunnlag å fremme sitt syn på den situasjonen
han ser. Det er et integrert dokument som han leverer,
og som han hefter for, og som han kan ta æren for, alt
ettersom man måtte se det.

Jeg gjentar da at Norge nå skal
ha en grundig prosess, politisk, faglig og militært, om
hvordan vi bør innrette Forsvaret i tiden som kommer. Jeg
gjentar også: Der vil nordområdene være
sentrale fordi Norge er en kyststat, fordi vi har den
naboen vi har, fordi vi har den alliansetilknytningen
vi har.

Så vil ikke jeg gi meg inn
på å kommentere den ene basen mot den andre
basen, den andre garnisonen mot den tredje garnisonen.
Jeg har ikke grunnlag for det. Men jeg tror jeg kan være
sikker på at de politiske holdningene i Norge
har så stort fellesgods at nordområdene er viktige for
oss. Det er der vi møter utfordringer
som krever et sammensatt nærvær av politisk, militær
og sivil aktivitet. Det kommer igjen til å danne grunnlaget
for en bred konsensus i Stortinget.

 Vi går til neste hovedspørsmål.

 Mitt spørsmål går til
justisministeren.

Siden framleggelsen av statsbudsjettet har
justisministeren benyttet enhver anledning til å skryte
av politibudsjettet. Mot bedre vitende har statsråden
gang på gang vist til at Politiets Fellesforbund skal være
meget fornøyd. Sannheten er at politiets største
fagforening sendte ut to pressemeldinger da budsjettet kom. Den
siste har statsråden, forståelig
nok, forsøkt å tie i hjel, for der redegjøres det
for at det mangler om lag 120 mill. kr i 2008 på å videreføre årets
driftsnivå. Alle som kan lese budsjetter,
har oppdaget at i politiets driftsbudsjett – etter at man
har kledd av ulike øremerkinger – er det faktisk
mindre igjen til lønn i 2008 enn i år.
En realnedgang på vel 100 mill. kr er svært alvorlig,
noe som ble bekreftet i et møte med Oslos politimester
i går, som opplyser at han til neste år må holde
over 100 stillinger ubesatt.

Justisministeren feilinformerer folk, og problemene
er i ferd med å tårne seg opp i Politi-Norge. «Ikke
regn med hjelp i natt – politiet sover» hadde
Nordlys på førstesiden for kort tid siden. Kioskeier
sperret inne bevæpnet tyv. Politiet
måtte kjøre 140 km. Trafikkoffer
ble liggende i veien i nesten to timer før politiet
kom. Listen over utilfredsstillende
forhold kunne ha vært gjort lang. Poenget er at det er ikke
lenger noen selvfølge at folk skal få hjelp hos
politiet når de trenger det. Nye arbeidstidsbestemmelser
fra denne sommeren presser budsjettene ytterligere. Vaktsamarbeidsområdene
blir større, utrykningstiden lenger. Politiet
advarer nå selv mot at utrykningsterskelen er blitt altfor
høy. Vi må være forberedt på et
rasende publikum når utrykningstiden
kryper opp mot halvannen time, uttaler politiet
i Rogaland.

Det glansbildet Storberget har prøvd å tegne,
kjenner politiet seg nå ikke
igjen i. Så hvordan vil justisministeren forklare at et
regnestykke Politiets Fellesforbund
har foretatt, viser at politiet med Regjeringens
forslag til budsjett for neste år får
en nedgang i driftsmidler på 120 mill. kr, med de konsekvensene
dette får for politiet i Oslo
og distriktene?

 Det skal godt gjøres å lese
forslaget til statsbudsjett for justissektoren på den måten
som spørreren nå gjør. Det er altså et
budsjett som foreslår en økning til
justissektoren på nærmere 1,9 milliarder
kr. Jeg forstår veldig godt at selv Politiets Fellesforbund
i sin første pressemelding skriver at dette er justisministeren
på rett vei. Det er 1,9 milliarder kr som skal bidra til å øke
nettopp politikraften i hele landet, og som
skal bidra til ganske så store investeringer,
investeringer som vi ikke har sett maken til på justissektorens
område. Det er Regjeringa stolt av.

Man tar nå grep både
lovmessig og økonomisk for å få på plass
en stor DNA-reform. Den er finansiert gjennom det budsjettforslaget
som ligger der, med over 60 mill. kr. Det at man nå legger
nærmere 400 mill. kr på bordet for at norsk politi, også politiet
i Oslo, skal kunne få et helt nytt nødssamband,
er helt avgjørende for den politikraften vi forventer oss.
Det at vi tar grep i forhold til gjenger, og den gruppa som er etablert
i forhold til prostituerte og menneskehandelsakene i Oslo, er helt åpenbart
viktige satsinger. Det som er utfordringen vår, er at vi
trenger flere politifolk. Det er nærmere 50 ledige stillinger
i Oslo som man ønsker å bemanne,
og som man faktisk har midler til. Går man inn på landsbasis,
er det mellom 80 og 160 ledige stillinger som man ikke
får nok søkere til. Ett av problemene der er nettopp
at man i 2003 og 2004 tok opp for få politistudenter, slik
at vi har fått for få uteksaminerte politifolk.
Der syns jeg nok at særlig Høyre skal
gå i seg sjøl i forhold til de vedtak de gjorde
da de sjøl satt i regjering, og være
glad for at Regjeringa nå har valgt å kjøre maks
opptak på Politihøgskolen, med over 430 studenter, som
vil kunne bidra til at vi i framtida vil stå i
en helt annen situasjon enn den vi ser i dag.

 Det er bra at det tas opp flere på Politihøgskolen,
men det er ikke bra at politiet til
neste år får et driftsbudsjett som gjør
at svært mange stillinger fortsatt vil stå ubesatt.
Det er korrekt at det kommer ut flere politifolk i framtiden, men
det ligger også en mulighet i å ha en
mer aktiv seniorpolitikk. Det er mulig å ansette flere
sivile i politiet for å avlaste politifolk for
sivile oppgaver og la dem konsentrere
seg om det de skal gjøre: rykke ut når publikum
trenger det, etterforske hverdagskriminalitet, drive mer forebyggende
arbeid. Dette er salderingsposter når vi snakker med politifolk
nå.

Så jeg etterlyser igjen: Hva er det
statsråden da vil foreta seg i 2008 som skal motvirke at
publikum får nei når de ringer
til politiet? Hvordan skal han bake et større justisbudsjett
for å sikre at folk får den hjelpen
de trenger hos politiet i 2008?

 For det første har Regjeringa
en forpliktelse i forhold til å lage gode
politibudsjetter. Det er jo derfor vi skaper vekst i politibudsjettene.
Allerede i revidert nasjonalbudsjett for vel et halvt år siden
foreslo vi en økning til Oslo-politiet, som da fikk 30 mill.
kr i økning, man fikk finansiert opp de utgiftene man hadde
i forbindelse med NATO-toppmøtet, man fikk ekstrapenger
til utlendingsforvaltning, så det er ikke korrekt
at Oslo-politiet har noen kutt i sine budsjetter.
Det siste kuttet vi så i forhold til Oslo-politiet, var
Bondevik II-regjeringas siste forslag til statsbudsjett.
Det samme gjelder politiet for øvrig.
Når vi ser på økningen til politi og
påtalemyndighet i løpet av de siste tre årene,
inkludert 2008-budsjettet, er det altså en økning
til politi og påtalemyndighet på nærmere
en halv milliard kroner. Jeg har vanskeligheter med å se
at det kan beskrives som kutt i økonomien til politiet.
Det bidrar til at vi får våpen, vester og biler
på plass, samtidig som vi skal rekruttere inn både
seniorer og også flere sivile for å avlaste
og få flere politifolk ut i gatene, slik vi alle
er enige om.

 Det blir fire oppfølgingsspørsmål – først Solveig
Horne.

 Ressursmangelen i politiet
er svært bekymringsverdig. Trange driftsbudsjetter har
tvunget fram vaktsamarbeid og stadig større distrikter.
Dette fører igjen til lang utrykningstid ved alvorlige
ulykker og ved grov kriminalitet. Igjen er dette noe som går
ut over folks tillit til politiet og folks trygghet. Statsråden
har vært svært uvillig til å si noe om
responstid. Hver gang Fremskrittspartiet
tar dette opp, er han uvillig til å angi en responstid.

Da blir mitt spørsmål til
justisministeren i dag: Hva mener statsråden
er en uakseptabel responstid?

 Det er en rimelig akademisk problemstilling,
for å være helt ærlig.

I dette ganske så mangslungne
landet med forholdsvis store avstander er det vanskelig å sette én
standard responstid. Det kan slå galt ut i alle
slags retninger. Det jeg har sagt, og som også Stortinget
har sluttet seg til, er at vi skal ha en gjennomgang i forhold til
det å få responstida i norsk politi ned. Derfor
er det så viktig det Regjeringa nå gjør,
at man både styrker driftskapasiteten i politiet
og utdanner flere politifolk, slik at man faktisk har folk til å rykke
ut når noen krever det. Det er også viktig
at vi i mye større grad får på plass
en mulighet for at sivile kan ta seg av sivile politioppgaver, slik
at de mer politiære oppgavene kan foretas av utdannede
polititjenestemenn.

Jeg er også overbevist om
at den DNA-satsingen vi nå får, som vi iverksetter
fra 1. august neste år, vil bidra til å frigjøre
politikapasitet lokalt, man vil kunne få treff raskere,
raskere oppklaring, slik at man faktisk kan drive ute i gatene,
slik vi alle ønsker.

 Hans Olav Syversen – til oppfølgingsspørsmål

 Jeg tror ikke det er noen
tvil om at justisministeren har stor vilje til å satse
på politiet. Spørsmålet er jo om evnen
er der i tilsvarende grad. Og når justisministeren nevner
Bondevik II-regjeringens budsjett, tror jeg at jeg rett
og slett kan henvise til det budsjettet Stoltenberg-regjeringen
har lagt fram, hvor den selv gir en oversikt over hva som er bevilget.
I Bondevik-regjeringens siste år ble det en realvekst på 3
pst. på justissektoren. Etter denne regjeringens
eget skriv i budsjettet er realveksten nede på 1
pst. Og jeg tror ikke man skal til mange politidistrikter
for å se at driftssituasjonen er uhyre vanskelig.

Så mitt spørsmål:
Når det er slik at Finn Abrahamsen finner å måtte
gå av i politiet i en alder av 59 år – han
er i sin beste alder, sier han selv – og
politiet synes det er greit at han går
av, hva kan vi gjøre for å sørge for
at de som ønsker å jobbe i politiet,
som har erfaring og kapasitet, faktisk blir i politiet
til beste for oss alle?

 Som jeg orienterte Stortinget om i går
i en interpellasjonsdebatt, er det mange ting vi kan gjøre
og skal gjøre for å få flere seniorer
til å bli stående i sine stillinger.
Det er viktig for å få økt antallet politifolk,
men det er også viktig fordi seniorene besitter
en erfaringskompetanse som jeg tror norsk politi trenger mer og
mer av.

Det vi har pekt på, er at vi ønsker å bruke
bl.a. lønn som virkemiddel for å få flere
seniorer til å stå i stilling. Vi ønsker også å bruke
arbeidstid og ferieordninger for å få flere seniorer
til å stå i stilling, og vi ser nå på mulighetene
for også en annen type arbeidsfordeling
slik at det blir mer attraktivt for dem som
har vært i politietaten
lenge, å stå lenger i stilling. Jeg sa også i
Stortinget i går at dette er tiltak som vi skal komme tilbake
til Stortinget med så raskt som mulig. Vi er helt avhengig
av det for nettopp å få opp bemanningskapasiteten.
Men det viktigste for framtidens politibemanning
er tross alt hvor mange politifolk vi utdanner. Og der har vi et
problem, for det uteksamineres altfor få i dag. Derfor
tror jeg det er et viktig skritt Regjeringa har tatt, når
man øker opptaket så massivt som vi har gjort
hittil.

 Odd Einar Dørum – til oppfølgingsspørsmål.

 Kampen om borgernes trygghet foregår
nå, og den foregår i morgen. Det er helt avgjørende
at vi i dette landet aldri skal få en vekterstat.
Derfor undrer jo Venstre på hva slags strategiske grep
justisministeren vil ta for å møte dette.
Et strategisk grep er selvfølgelig å få flere
politifolk. Det å utdanne så mange som man gjør
nå, er veldig bra. Venstre ønsker
at man skal gå videre, men jeg skal ikke gjøre
det til et tema i dag.

Det jeg vil gjøre til et tema, er
noe som vi kan gjøre noe med nå, og det er: Mens
vi venter på at det utdannes politifolk – det
tar tre år, det – slik at vi skal få gode
folk, kan vi ansette folk i sivile stillinger og frigjøre
politifolk, slik at de slipper å gjøre det som
disse sivile stillingene kan gjøre. Jeg vet f.eks. at i Oslo
har man sivile som tar imot anmeldelser.

Er statsråden villig til å satse
strategisk på å forplikte seg til en opptrapping,
slik Venstre ønsker, på sivile stillinger
hvert eneste år framover slik at vi vet at disse
sivile stillingene rett og slett kan sørge for at vi får
flere politifolk som kan være ute blant folk
og øke borgernes trygghet? Det er et strategisk grep, da
ser vi framover, og vi kan løfte.

 Som jeg har sagt tidligere i dag, og som jeg også sa
i Stortinget i går, arbeider Regjeringa med å få flere
sivile inn som kan avlaste de politiutdannede tjenestemennene. Så det
er en strategi jeg mener er helt nødvendig nå.

Jeg er også enig med spørreren
i at kampen om tryggheten skjer hver dag, den skjer nå.
Derfor er vedtaket som ble gjort i 2003–2004 når
det gjelder opptak ved Politihøyskolen, det vi nå høster
frukter av. Det var et lavt opptak. Derfor er det viktig at vi får
opp opptaket.

Jeg har også lyst til å si
at Regjeringa i disse dager jobber med å se på mulighetene
for å utvide opptaket på Politihøgskolen – utover
det allerede høye opptaket. Det er jo maksimalt
i forhold til hva kapasiteten på Politihøgskolen
er. Slik situasjonen – og behovet – er,
er vi helt avhengige av det, særlig sett opp mot de nye
arbeidstidsbestemmelsene i politiet.

Vi trenger også tiltak nå.
Det er derfor vi mener at det å få flere
sivile inn, vil være viktig, samtidig som vi
har en aktiv satsing (presidenten klubber) …

 Jan Tore Sanner – til oppfølgingsspørsmål.

 Justisministerens problem er at han
hopper fra tue til tue, alt etter hvilken sak som er i
media.

Jeg er enig med Odd Einar Dørum i
at folks trygghet er politikkens kjerneoppgave. Den oppgaven svikter
justisministeren når han ikke er villig til å fremme
konkrete forslag for å sikre flere politifolk
i gatene.

Utvidet opptak ved Politihøgskolen
er veldig bra. Justisministeren sier at man jobber med
tiltak for å få flere sivile inn. Vel, dette er
et bevilgningsspørsmål. Hvis det var slik at justisministeren
faktisk ønsket å frigjøre flere
politifolk slik at vi fikk mer politi i gatene og mer trygghet ute i
distriktene, kunne han ha foreslått bevilgninger, slik
at det hadde vært mulig å ansette flere sivile
i stillinger innenfor politiet
hvor det faktisk er mulig.

Mitt spørsmål er: Når
statsråden sier at han «jobber med»,
når kommer de konkrete (presidenten klubber) forslagene
om seniortiltak og flere sivile i politiet?

 Det er jo ikke slik at man ikke
har fremmet tiltak i forslaget til statsbudsjett for neste år
som går på at man skal ha flere ansatte i politiet,
snarere tvert imot. Det er det jeg har prøvd å forklare.
Vi har jo rettet opp kutt som Høyre bidrog til – bl.a. overfor
Oslo-politiet – i det siste statsbudsjettet da de satt i
regjering. Man har senest i revidert nasjonalbudsjett økt bevilgningene
når det gjelder driftssituasjonen i politiet generelt,
men også til Oslo-politiet. Det er en vekst som vi ønsker å videreføre
neste år.

Jeg mener at satsingen på 60–70
mill. kr ikke er å hoppe fra tue til tue, som
representanten Sanner sier. Vi er altså i gang med en stor
reform som gjelder DNA-satsing, som vil bidra til å frigjøre
ressurser i politidistriktene, og som man selvfølgelig
kan bruke til å øke bemanningen. Men
når vi er i en situasjon hvor det er mangel på politifolk,
er vi nødt til å finne løsninger med
sivile for å avlaste. Det arbeidet er allerede i gang.
Vi har bl.a. igangsatt arrestprosjekter i en del (presidenten klubber)
politidistrikter hvor vi tar inn sivile. Så her jobbes
det. (Presidenten klubber.)

 Presidenten vil minne om at når den røde
lampen slukker, er det et tegn på at den som snakker, skal
slutte å snakke.

 Beklager!

 Vi går til neste hovedspørsmål.

 Jeg skal gi justisministeren anledning til å snakke
litt mer.

Tillit nyter norsk politi, heldigvis, men i
for mange tilfeller kan ikke politiet
gi den bistanden som innbyggerne trenger, og som de faktisk har
grunn til å forvente. Jeg skal nevne to eksempler, som
bl.a. TV 2 har presentert.

En jernvarehandler som gang på gang
har tatt kriminelle på fersken, får den kriminelle
til å skrive under på at han erkjenner forholdet. Like
fullt henlegges anmeldelsen – ikke én
gang, men alle gangene. Et annet eksempel, som er enda
ferskere: En organisasjon som i utgangspunktet skal arbeide med
integrering, får betydelige offentlige midler til dette.
Integreringsdirektoratet merker at her misbrukes det offentlige
midler. De gransker, bruker mye tid og krefter på det,
og anmelder. Så kan vi se på fjernsynet at politiet
i Oslo sier sorry, de prioriterer ikke
den type saker, og henlegger saken.

Mitt spørsmål til justisministeren
blir derfor: Føler ikke også han
at det går en grense for hva folk vil akseptere før
det går på rettsfølelsen løs,
når kriminelle faktisk ikke straffes, men indirekte
belønnes for de ugjerninger som er begått? Er
justisministeren enig i at vi nå, uavhengig av regjeringer
og budsjetter, er i en situasjon der vi er farlig nær
en grense hvor vi setter folks alminnelige rettsfølelse
på en alvorlig prøve?

 Jeg er enig i at i de sakene hvor gjerningsmannen
er kjent, hvor spørsmålet om straffskyld er rimelig
klart, og hvor det er begått alvorlige straffbare handlinger,
skal politiet selvfølgelig iretteføre
det. De enkelttilfellene som er trukket fram         – uten å gå nevneverdig
inn i dem, det har jeg ikke kompetanse eller
mulighet til å gjøre – er ikke
heldige for politiet.

Vi har altså en situasjon
i både politiet og kriminalomsorgen – jeg
vil også nevne den – der man faktisk
oppklarer flere saker. Man gjør det raskere, mer effektivt
og, etter mitt skjønn, også bedre.
Det har vært en utvikling som også den
forrige regjeringa skal ha ære for, og som bidrar til
at vi får fram også den siden av politiets
og justissektorens virksomhet når man skal vurdere hva
slags tillit man skal ha til sektoren. Det er viktig.

Det samme gjelder kriminalomsorgen, hvor vi ofte
hører om de få sviktene som skjer, enten det er
en rømning eller bruk av narkotika i fengsel.
Men situasjonen ute i kriminalomsorgen blir stadig bedre.
Soningskøen er nå mer enn halvert, til tross for
at Regjeringa ikke løslater fangene tidligere.
Vi har strammet inn med hensyn til praksis, viser de siste tall.

Det er viktig at man har et helhetsblikk på det å vurdere tillit
og resultater opp mot både politi og kriminalomsorg. Denne
sektoren er så til de grader avhengig av tillit at vi skal være
særdeles på vakt mot slike utslag som vi har sett i
avisene i det siste. Jeg håper og tror at nettopp
de tiltakene som nå blir satt i verk for å bedre
oppklaringsprosenten – særlig DNA-satsingen – vil
gjøre politiet bedre i stand til å oppklare
mer av den kriminaliteten som bør oppklares.

 Jeg tror det er veldig få rundt omkring
i det ganske land som har liten tillit til politiet. De
aller fleste har stor tillit til politiet. Det mange stusser ved,
er den åpenbare kapasitetsmangelen som er mange steder.
Jeg tror ikke vi kommer bort fra at driftsbudsjettene
er uhyre stramme, uansett hvordan vi nå vender på det.

Jeg har lyst til å bringe justisministerens
oppmerksomhet mot ytterligere en sak som vi nå har under
oppseiling. Det gjelder mulige alvorlige seksuelle overgrep mot
til dels små barn. Vi hadde for noen år
siden aksjon Pendulum, som også skulle
iretteføre mulige overgrep mot små barn. Der ble
en tredjedel av sakene henlagt av ulike årsaker, også av
kapasitetsårsaker.

Mitt spørsmål er: Med tanke
på denne store saken vi kanskje har under oppseiling, kan
justisministeren garantere at vi skal gjøre det som står
i vår makt for å avdekke dette?

 Jeg kan garantere at vi skal gjøre
alt som står i vår makt for å angripe denne
typen alvorlig kriminalitet.

Jeg er glad for at Stortinget stod samlet rundt
siste budsjettsatsing når det gjelder å styrke
nettopp innsatsen til Kripos, særlig med tanke
på å oppklare de sakene som dreier
seg om overgrep mot barn og avdekke flere av dem som står
bak bl.a. overgrepsbilder. Der har Regjeringa særlig gjort
to ting som vi synes er viktige. For det første tar
vi sikte på å etablere en politistasjon
på nettet – dette er det bevilget særskilte
midler til – som skal arbeide aktivt for å avdekke
hvem som står bak overgrepsbilder, og vi har intensivert
det internasjonale samarbeidet, bl.a. ved å styrke Interpols
arbeid i Lyon med mellom 2 og 3 mill. kr, nettopp
rettet inn mot dette arbeidet. Jeg er glad for at det ser ut til
at man i den siste saken nå har et bedre grep rundt
så alvorlige saker som dette faktisk er, enn det vi har hatt
tidligere.

 Det blir tre oppfølgingsspørsmål – først Solveig
Horne.

 Dette skal ikke bli en budsjettdebatt.
Likevel har Regjeringen et mål om å oppklare
36 pst. av kriminalsakene i landet. Det vil si at 64 pst. av sakene ikke
vil bli oppklart.

Når det gjelder politibemanning, er
vi dårligst i Norden. Både Sverige
og Danmark ligger mye høyere enn oss. Det er flott at justisministeren
nå satser på å øke opptaket
på Politihøgskolen. Men det må også være
ressurser til å ansette disse politifolkene når
de er ferdig utdannet. Det har ikke det norske
politiet råd til i dag.

I en høring med Oslos politisjef i
går kom det fram at Oslo-politiet må redusere
bemanningen hvis de skal holde seg på 2007-nivå.
Mitt spørsmål til justisministeren blir da: Hva
vil justisministeren gjøre for at politiet
i Norge i alle fall skal holdes på 2007-nivå?

 Jeg tror at vi må vurdere politiets
kraft og ressurser ut fra et bredere perspektiv
enn bare å se på de konkrete politimessige
bevilgningene. De øker. Det er det ingen tvil om. Det er
kanskje vondt å innse for opposisjonen, men det er slik
at politibevilgningene har økt.

Så er det også helt
avgjørende å gi politiet bedre
redskap til å oppklare mer kriminalitet.
Jeg har nevnt DNA, som er en kjempesatsing fra vår side,
og jeg har nevnt nødnettet. Det må investeres
i sikkerhetsutstyr og våpen, men også i
biler. Vi skal komme à jour med våpen og vester
innen 2008. Jeg har mange ganger nevnt at vi vil øke opptaket,
og jeg tror også det er viktig å se
på hvordan vi organiserer det politimessige arbeidet.

De grep som er gjort for å bekjempe
gjengkriminalitet i Oslo, som har vært viktig for Regjeringa,
har bidratt til at man har kommet i posisjon når det gjelder
svært alvorlig kriminalitet, på en annen måte
enn man kanskje tradisjonelt har gjort tidligere, særlig
i forhold til det å kunne inndra penger og følge
pengestrømmen.

 Elisabeth Aspaker – til oppfølgingsspørsmål.

 Tilliten til politiet avhenger
av at politiet evner å reagere. Samarbeid mellom
politiet og andre offentlige etater,
som trygdeetaten og tolletaten, er kolossalt viktig for å avdekke
og effektivt kunne forfølge kriminelle forhold.

I møte med Oslos politimester
i går hørte vi at han hadde hatt en dialog
med trygdeetaten om at de ikke måtte anmelde
flere saker enn det Oslo-politiet kunne greie å ta seg
av. Samtidig har vi denne høsten hørt om to tilfeller hvor
Tollvesenet varslet politiet – ett
tilfelle gjaldt et rekordbeslag av dopingmidler og et annet tilfelle noen
rumenere som var i besittelse av minibanksvindelutstyr. I begge
tilfellene svarte politiet at de ikke
hadde kapasitet  – de kunne ikke rykke ut, de
kunne ikke følge opp sakene.

Mener statsråden at dette
er tilfredsstillende? Hva vil han gjøre for at vi skal
få til et bedre samarbeid mellom offentlige
etater – slik at ikke en etat avdekker det som kan være
kriminelle forhold, mens politiet på den
andre siden ikke evner å følge
opp?

 For det første er det et
ressursmessig spørsmål. Derfor mener
jeg igjen at det er viktig at man styrker politiets budsjetter og
gir mulighet for økt bemanning, slik vi har vært inne
på tidligere i dag. Samtidig har vi en utfordring
i forhold til det tverrsektorielle samarbeidet mellom
politi, trygdeetat og skatteetat, men jeg vil også si
i forhold til barnevernsmyndigheter, hvor man ofte har
sett på bl.a. taushetspliktsregler som et hinder
for samarbeid. Jeg mener at vi må bryte ned de
grensene i større grad enn tidligere, enten det er reelle
grenser som står i lovverket, eller det er grenser
vi har i hodene våre, at vi innbiller oss at det er slik.

Jeg vil f.eks. trekke fram etableringen av
Barnas Hus i Norge. Der samarbeider politiet
med andre myndigheter nettopp for å avdekke
og hjelpe i forbindelse med overgrep mot barn. Det er et veldig
godt eksempel på hvordan man kan få mer
effekt ikke bare i politietterforskningen, men også i
rehabiliteringen. Det kan være en god modell for
andre områder i kriminalitetsbekjempelsen.
Vi åpner to Barnas Hus nå før jul.

 Vera Lysklætt – til
oppfølgingsspørsmål.

 Vi har store utfordringer
i dag også i vårt nordligste fylke på dette
området. I Finnmark opplever vi altfor ofte at
politiet ikke har ressurser til å rykke
ut i forbindelse med alvorlige hendelser. Vi har veldig store avstander
innad i fylket, befolkningen bor veldig spredt, vi har ulike språk å forholde
oss til, og veldig mange stillinger står ubesatt. I en
slik situasjon har politimesteren i Vest-Finnmark, Arild
Aaserød, tenkt nytt i høst. Han har ifølge
media foreslått å løse bemanningsproblemene
i politiet bl.a. ved å gi skikkede
lokalinnbyggere et lynkurs i politiarbeid, slik at de kan opprettholde lov
og orden når politiressursene ikke strekker til.
Ifølge samme media sier assisterende politidirektør
Vidar Refvik at vi bare må regne med en lang
utrykningstid for politiet i Finnmark.

Deler justisministeren disse synspunktene – at
det i Finnmark kan være en løsning å ta
i bruk et slags borgervern, og at vi bare må godta
en lang utrykningstid, som ofte kan være
flere timer?

 I Soria Moria-erklæringen og også i
Regjeringas første gjerninger det første året
markerte vi veldig tydelig at den maktutøvelsen som politiet
er satt til å håndtere i Norge, skal håndteres
av politiet som offentlig etat. Jeg mener
at dette prinsippet bare er blitt viktigere og viktigere,
særlig i en tid da vi ser at kriminalitetsbildet blir mer
komplisert, og i mange tilfeller også mer alvorlig.
Men det er også viktig fordi vi ser at politiet
håndterer metoder og midler som gjør sitt til
at det kreves særlig kompetanse og særlig aktpågivenhet
i forhold til en så viktig tvangsutøvelse. Derfor
mener jeg det er helt uakseptabelt å tenke seg
en retning hvor vi utvikler bl.a. borgervern for å ta oss
av alvorlige kriminelle handlinger. Dette er det offentliges oppgave.
Det er Regjeringas oppgave, det er min oppgave. Det er derfor det er
så viktig å styrke denne innsatsen.

 Stortinget går til neste hovedspørsmål.

 Mitt spørsmål går
til statsråd Navarsete.

Det går en – kan vi si – jernbanevekkelse
over landet, hvor alle snakker om å lansere spennende,
flotte og nye visjoner, hvor Sør-Norge, i hvert fall om
alt skulle lanseres samtidig, ville se ut som en gjennomhullet sveitserost. Jeg
synes dette er et flott engasjement, som jeg deler. Jeg deler drømmene
om et Sør-Norge med en effektiv jernbanesatsing. For en
tidligere formann i Bergensbanemuseet og jernbaneentusiast er dette
flott.

Jeg kan historien om det stolte øyeblikk
da denne sal fattet et vedtak om å bruke ett
statsbudsjett på ett prosjekt med skarp votering, som vi
sier, hvor de to partiene som var her, stod
mot hverandre, og hvor Oslo stod mot resten av landet.
Men jeg må si at jeg undrer meg litt over at miljøer – folk,
politikere – som tidligere ikke ville bruke 1 mill.
kr på jernbane, nå vil bruke mange hundre
milliarder på jernbanesatsing. Men også det
må vi glede oss over og gi uttrykk for er flott.

Men så er det et ordtak som sier
at det er bedre med en fugl i handa enn ti på taket.
Jeg er redd for at vi i jernbanediskusjonen framover kommer
til å holde oss med jernbaneseminarer og ikke
med jernbaneutbygging. Jeg er veldig opptatt av hvordan vi kan omsette
all denne flotte jernbaneentusiasmen og alle drømmene
om ny jernbaneteknologi til gode og – vil jeg
si – mellomlange prosjekter, som gjør at vi sakte,
men sikkert, kan bringes i retning av et nytt Jernbane-Norge. Og
jeg har en bekymring for at det fort kun blir en diskusjon om de
store visjoner, og ikke om de fornuftige bevilgninger,
satsinger og prosjekter framover.

Så mitt litt åpne
første spørsmål til statsråden
går i denne retning: Hvilke tanker har statsråden
gjort seg om hvordan all denne jernbaneentusiasmen kan omsettes
til konkret satsing de neste årene? Hvordan kan
de ti fuglene på taket bli til én fugl i statsrådens
hånd?

 Det har i lengre tid vore
ei sterk fokusering på høgfartstog i Noreg. Det
har òg vore diskusjonar i denne salen, og det
er som ei oppfølging av dei at eg gav eit tysk konsulentselskap
i oppdrag å gå djupare inn i nokre utvalde prosjekt. Òg
den førre regjeringa var oppteken av at ein skulle ha ei
nærare utgreiing av dette. Det starta med Oslo–Trondheim
og Oslo–Göteborg, og vart seinare
utvida med høgfartsringen i Sør-Noreg og Haukelibana,
som er to prosjekt som har ulike interessentmiljø bak seg.

Rapporten, som eg har fått overlevert
frå det tyske konsulentselskapet via Jernbaneverket, som
har vore den utøvande i dette arbeidet, viser
at høgfartsbane kan vere realiserbart. Det er
dei orda statsråden har brukt ved presentasjonen. Men eg
har òg sagt at det er mange oppoverbakkar før
ein eventuelt kan realisere dette, og det er mange drøftingar
som må gjerast på politisk nivå. Dei
første drøftingane vil gå på om
ein skal gå vidare inn i materien, for dei svara som me
no har fått, er jo ikkje gode nok til å bestemme
om ein skal gå inn for ei bygging. Dei er ein mellomstasjon
for å kunne drøfte om ein skal gå inn
i nærare utgreiingar, noko som vil
koste atskilleg med pengar, og som sjølvsagt òg
vil ta noko tid. Svaret på det vil Regjeringa
gi i Nasjonal transportplan, som skal leggjast fram
i desember 2008. Fram til den tida håpar eg på ein open
politisk debatt. Fram til 1. desember ligg rapporten ute – ja,
han vert liggjande ute òg vidare. Det er ope for alle å gi
innspel til Jernbaneverket. Vidare ynskjer eg, som sagt, sjølvsagt å ha
denne saka i den offentlege debatten. Men ikkje
minst i dei diskusjonane Regjeringa skal føre framover,
vil dette bli eit stort tema. Så statsråden har
ikkje gjort seg opp ei meining enno.

 Jeg takker for det svaret. Spørsmålet
mitt gikk enda lenger, i retning av hva vi kan få til
de neste 5–10–15 årene som er veldig
bra for Jernbane-Norge og for miljø og klima,
som vi må finne viktige løsninger for i løpet
av de neste tiårene. Så kan vi drømme
om det nye Jernbane-Norge en generasjon eller to fram.

Det er jo slik at uansett hvordan en beveger
seg her, ligger de store utfordringene i å komme seg effektivt
ut og inn av hovedstaden i nær sagt alle retninger.
Uansett vil disse nye framtidstogene måtte gå ut
og inn av hovedstaden. Prosjekter ut og inn av hovedstaden vil uansett være nyttige
for den mellomlange jernbaneutviklingen. For eksempel
vant jo SV i sin tid en heroisk seier
i forhandlinger med tidligere statsråd Opseth om Ringerikstunnelen
i en byttehandel med Lærdalstunnelen – tror jeg
det var. Ringerikstunnelen er et godt eksempel
på hvordan man kan redusere reiseavstanden til Bergen betydelig,
hvordan man kan skaffe Oslo betydelig mer effektive omlandsområder,
og hvordan man kan starte på framtiden. Hvor står Ringerikstunnelen
i statsrådens hode?

 Noko av det mest positive med den
rapporten som vi har fått lagd fram om høgfartsbane,
er jo nettopp ei stadfesting av at det uansett er fornuftig å intensivere
dei planlagde prosjekta som ikkje minst ligg i intercityområdet.
Det er jo det denne Regjeringa gjer, når me har auka
budsjettet til jernbane med 1 milliard kr og slik sett får
fart på utbygginga av jernbane, ikkje minst i
dette viktige området. Me prioriterer òg midlane
slik at me skal få gjort dei store prosjekta ferdige, i
staden for å setje i gang mange prosjekt, som det då vil
gå veldig seint å få fullført.

Når det gjeld Ringerikstunnelen, er
det eit viktig prosjekt, som ikkje har vorte prioritert
så langt. Me følgjer no opp den eksisterande Nasjonal
transportplan lagd fram av den førre regjeringa, men som
heldigvis er påplussa midlar frå stortingsfleirtalet
og følgd opp av denne regjeringa. Så Ringerikstunnelen
er i mitt hovud eit svært viktig prosjekt i forhold til å korte
reisetida mellom Oslo og Bergen og ikkje
minst til viktige omlandsområde til Oslo, og han skal vurderast
i neste NTP.

 Det blir oppfølgingsspørsmål – først
Per Sandberg.

 Nå tolker jo jeg spørsmålet
fra representanten Sponheim mer i forhold til hva Regjeringen ønsker å gjøre
med dagens jernbane, og ikke høyfartstanken.
Men la meg likevel følge det opp.

Jeg registrerer at statsråden sier
at de svarene som nå foreligger, slett ikke er gode
nok til overhodet å gjøre noe vedtak i forhold
til høyfartstog i Norge, og der er jeg hjertens enig med
statsråden. Men jeg ber statsråden se hva som
står i dagens utgave av Dagsavisen, for der blir det signalisert
fra forhandlingskameratene til Senterpartiet
og den sittende regjering når det gjelder klimameldingen,
at både Høyre, Kristelig Folkeparti
og Venstre ønsker å foreta
et kupp ved allerede i forbindelse med klimameldingen å vedta å bygge
høyfartstog i Norge på bortimot 300
milliarder kr.

Mitt spørsmål er: Hvilke
tanker gjør statsråden seg rundt det?

 Eg har registrert oppslaget
i Dagsavisen i dag, og då tenkte statsråden at
dei tre partia veldig fort har gløymt korleis
det er å sitje i regjering, og at ein må ha eit
ganske godt grunnlag for å ta så store
avgjerder. Det er ei stor avgjerd om ein bestemmer seg for å byggje
høgfartsbane i Noreg. Det har ganske store konsekvensar både
for eksisterande nett, som må avklarast, og sjølvsagt
for traséar, for miljø osb., og ikkje
minst er dei økonomiske konsekvensane store, sjølvsagt.
Dei står sjølvsagt fritt til å ta dette
inn i debatten om klimameldinga, og der skal dei møtast
konstruktivt frå Regjeringa. Men eg meiner at me treng
litt meir tid og ein grundig diskusjon før me kan ta ei
endeleg avgjerd om byggjestart.

 Trond Helleland – til oppfølgingsspørsmål.

 Jeg tror nok ikke klimakameratene
vil kreve at det blir bygd høyfartsbane, men statsråden
får vente og se på de kravene som kommer. Noe
av det som det går an å gjøre noe med
derimot, er Vestfoldbanen, som går på en trasé fra
1882, og der veteranjernbaneentusiaster fra hele Europa
møtes for å kjøre den gamle traseen,
som er dagens trasé. Den nye traseen fra Barkåker
til Tønsberg er ferdig prosjektert, men ble altså ikke
nevnt med ett ord i statsbudsjettet. I Vestfold er det jernbaneopprør
i de rød-grønne partiene, stortingsrepresentant
Gullvåg og vararepresentant Egeland fra SV raser i avisene
over manglende satsing på Vestfoldbanen.

Hvorfor nedprioriterer Regjeringen utbyggingen
av Vestfoldbanen, som er så viktig i klima- og miljødiskusjonen,
og som er en del av intercity-triangelet på Østlandet? Regjeringspartienes
representanter lovte jo 6 milliarder kr til Vestfoldbanen i forrige
valgkamp. Så langt har det ikke kommet en krone
til utbygging.

 Det er feil at Regjeringa nedprioriterer Vestfoldbana.
Det som er det korrekte, er at me prioriterer å gjere ferdig
dei prosjekta som ein har begynt på. I motsetning til det
arvestykket eg fekk frå førre regjering, der ein
prioriterte å starte opp prosjekt, ynskjer me å ferdigstille
prosjekt. Valet me her står overfor med dei rammene, som
faktisk er mykje høgre enn dei ville vore
ved ei alternativ regjering – der me til og med tek igjen
litt av etterslepet frå 2006 i neste års budsjett – er å redusere
utbyggingstakten på Sandvika–Lysaker,
Lysaker stasjon, for å starte opp andre
prosjekt. Det synest eg er dårleg samfunnsøkonomi.
Det å få gjort ferdig dei store prosjekta i vestkorridoren
kjem ikkje minst Vestfold til gode. Så skal sjølvsagt
Vestfold både oppstartast og ferdigstillast,
men me må ta ein ting i gongen, og eg vel då å ferdigstille
store prosjekt i staden for å begynne på veldig
mange som vil verte ståande halvferdige i lang tid.

 Jan Sahl – til oppfølgingsspørsmål.

 Vi har nok ikke glemt hva det vil
si å sitte i regjering. I møte med samferdselsstatsråden
blir vi til stadighet påminnet om det, så vi får ikke
anledning til å glemme det, for å si det slik.

Jeg skal bore litt mer i det vi må gjøre
før høyhastighetssatsingen kommer. Det forutsettes
nemlig fra det tyske konsulentselskapet at det som ligger i NTP
framover, skal være gjennomført, før
en kan få satt i gang høyhastighetssatsingen.
Da handler det om dobbeltspor i vestkorridoren, fullføring
av Vestfoldbanen, sammenkobling med Sørlandsbanen, bygging
av Ringerikstunnelen, nytt dobbeltspor Oslo–Ski og dobbeltspor
Eidsvoll–Hamar, alt på plass før 2020.
Dette er en gedigen utfordring, det ser også Kristelig
Folkeparti.

Mitt spørsmål til ministeren
er derfor: Er det mulig å løse dette
uten at vi finner tilbake til Soria Moria-tanken med prosjektfinansiering
og midler utover de årlige budsjetter?

 Det vil sjølvsagt avhenge
av kor store dei årlege budsjetta er. Det som ligg i føringa
frå konsulentfirmaet, er jo, som det vart referert til,
at dei planane som er lagde for utbygging, ikkje minst
i intercity-området og på andre viktige
jernbanestrekningar, skal liggje ferdig før ein startar
på ein høgfartsbane. Det er det sjølvsagt
mogleg å gjere innafor eksisterande
budsjett, men då må det budsjettet aukast. Det har
denne Regjeringa teke tak i, me har allereie auka
budsjettet med 1 milliard kr. Mitt arbeid, og Regjeringa sitt gode
arbeid, går sjølvsagt på at me skal intensivere
jernbaneutbygginga, for ho er viktig. Det er spesielt
viktig i dei folketette områda, der langt fleire enn i
dag kan reise kollektivt om vi får eit tilbod med høgare
frekvens og betre kapasitet. Det er målsetjinga,
og det nødvendiggjer prosjektfinansiering, om budsjettrammene
er store nok.

 Vi går videre til neste hovedspørsmål.

 Mitt spørsmål går
til statsråd Navarsete.

Vi er nå godt kjent med – både
innenfor Regjeringen og jeg trodde man også var
ganske godt kjent med det innenfor
Stortinget – vedrørende stamnettutredningen som ble
forelagt både regjering og storting i desember
2006, at vi har enorme mangler innen vår
infrastruktur. Stamnettutredningen peker på at
vi har et etterslep på 230 milliarder kr på stamveiene
våre, at eksisterende jernbane faktisk har et etterslep
på bortimot 90 milliarder kr, og vi ser daglig mangler
innenfor vei og jernbane. I en sånn
sammenheng registrerer jeg at hovedfokuset hos nesten samtlige andre
partier går på høyfartstog.
Det er nærmest blitt en hallelujastemning rundt omkring
i landet, ja en religiøs vekkelse nærmest, der
man kun tenker høyfartstog. Det er på tross av
at det politiske miljøet er fullstendig klar
over at den eksisterende infrastrukturen er i ferd med å forfalle. Det
er nærmest krise. Tunnelene våre, 974 i tallet,
har et etterslep på 2 milliarder kr, bruene våre
har et etterslep på 3 milliarder kr. Når Fremskrittspartiet
da legger fram seriøse forslag om å ta igjen dette
etterslepet på 20 år istedenfor på 50 år,
blir vi nærmest karakterisert som useriøse som
vil sprenge norsk økonomi.

Mitt spørsmål til statsråden
er: Finnes det muligheter for innenfor en 20-årsperiode å bygge
høyfartstog som beløper seg til 300 milliarder
kr, og samtidig ta igjen etterslepet på den eksisterende
infrastrukturen vår?

 Det er heilt rett som representanten Sandberg
seier, at me har store utfordringar fordi samferdsle ikkje
har vore prioritert høgt nok av vekslande regjeringar
over lang tid.

Det beste må ikkje
verte det godes fiende, og ein må ha lov til å greie
ut høgfartsbane som ei framtidig satsing. Ein må her
tenkje på kort og lang sikt. Det er nok ingen som ser føre
seg ein høgfartsbane ferdigstilt innan 20 år. Det
me ser innanfor den 20-årsperioden,
er å få ferdigstilt det som representanten Sahl
reikna opp, som vil vere ein del av ei eventuell
høgfartssatsing, som er ein del av det handlingsprogrammet
som ligg i dag, og som skal utvidast vidare ved neste
NTP. Her må me ha to tankar i hovudet samtidig.

Me må satse sterkare på vedlikehald,
me er nøydde til å oppgradere eksisterande
veg- og jernbanenett, og me må ta nødvendige infrastrukturinvesteringar
for å kome vidare. Det jobbar Regjeringa med,
og i det arbeidet me no har med Nasjonal transportplan,
er me nøydde til å kunne stokke tankane
slik at me greier å tenkje to tankar no på kort
sikt, men ikkje minst skilje mellom satsing som vi skal
ha på kort og på lang sikt.

 Alt dreier seg om en framtidig satsing.
I stamnettutredningen slås det fast at med dagens tempo
i investering på eksisterende infrastruktur vil det ta
50 år før vi får en akseptabel standard på nettet.
Da er det interessant å måle
det opp mot at man kanskje også skal satse milliarder
av kroner på høyfartstog, for da må man
på et eller annet tidspunkt velge: Skal man ha både
i pose og i sekk? Skal man glemme den eksisterende infrastrukturen?
Skal man glemme de regionene som ikke blir omfattet av
høyfartstog? Skal man glemme veier? Skal man glemme den
eksisterende jernbanen og satse på høyfartstog?
Det synes jeg absolutt at Regjeringen og statsråden bør
signalisere til det norske folk, før man eventuelt
får et kupp i klimameldingen.

I dag går både
Transportøkonomisk institutt, Norges Miljøvernforbund
og ikke minst forskjellige økonomiske professorer
ut og kaller satsingen på høyfartstog useriøst. Da
tror jeg kanskje man må signalisere i større grad
hvor man ønsker å satse, for å få på plass
en god infrastruktur.

 Det vert stadig talt om ei satsing
på høgfartstog her. Per i dag har me inga
satsing på høgfartstog. Me har ei utgreiing frå eit
tysk konsulentfirma som nemner moglegheitene. Den utgreiinga reiser
mange spørsmål som me må gå djupare
inn i. Eg trur me skal late vere å snakke
om ei satsing som iallfall enno ikkje er der,
men som kan verte der ein gong i framtida.

Det eg vil slå heilt klinkande klart
fast, er at det er heilt utenkjeleg at me skal neglisjere utbygging
og vedlikehald av vegnettet i dette landet, som er eit så viktig
blodåresystem for heile landet. Det er òg heilt
utenkjeleg at me skal gløyme eksisterande jernbanenett.
Akkurat det siste er interessant i
og med at ein i rapporten slår fast at mykje av det eksisterande
nettet uansett må oppgraderast før ein kan tenkje
høgfartsbane, og før det kan nyttast i ei slik
satsing, dersom ein vel å gå vidare med det. Men
denne statsråden, som sannsynlegvis ikkje sit
i stolen når det eventuelt vert ei satsing på høgfartsbane,
for eg trur det ligg eit stykkje fram i løypa, vil iallfall vere
veldig tydeleg på det. Så den diskusjonen avviser
eg.

 Presidenten vil, av hensyn til tiden, akseptere
to oppfølgingsspørsmål – først Øyvind
Halleraker.

 Statsråden har fulgt opp forrige
regjerings forslag om å utrede høyhastighetstog
på en utmerket måte. Hun lyttet også til
signaler fra Høyre og Stortinget og sørget
for at Oslo, Bergen, Stavanger og Kristiansand
ble omfattet av utredningen.

Vi må ikke gjøre
denne debatten om satsing på høyhastighetstog
til et spørsmål om bedriftsøkonomi. Det
blir for enkelt. Det dreier seg om ideologiske og etiske
spørsmål knyttet til samfunnsbygging og miljø,
om hvordan høyhastighetsbane kan bidra til økt
mobilitet og verdiskapning og, ikke minst, om hva et slikt
prosjekt vil bety for utvikling av norsk teknologikompetanse
og forskning. Men dette vil antakelig kreve nye organisasjons- og
finansieringsformer. Nylig ble det lagt fram en rapport om OPS,
Offentlig Privat Samarbeid, som beskriver store gevinster, gjennomføringshastighet
og andre forhold i samferdselsinvesteringer.

Når statsråden nå arbeider
videre med høyhastighetsspørsmålet, vil
hun da også legge inn vurderinger om eventuell
OPS-organisering for å løse en slik
stor, historisk oppgave?

 Eg svara tidlegare på eit spørsmål
om dei eksisterande planane som i så fall vil bli ein del
av eit høgfartskonsept i Noreg. Eg meiner dei kan realiserast
innanfor eksisterande budsjettsystem. På pressekonferansen
då eg tok imot rapporten frå det tyske konsulentfirmaet,
sa eg, og det står eg ved, at dersom ein vel å gå inn
i eit høgfartskonsept, vil det utfordre våre
budsjettsystem, for det vil krevje så store utteljingar
over ein del år at eg meiner me då må vurdere
om me må sjå på andre typar
finansiering, som t.d. prosjektfinansiering vil vere.

 Jan Sahl – til oppfølgingsspørsmål.

 Jeg er svært glad for at ministeren
nå gav uttrykk for det som vi har vært opptatt av
i Kristelig Folkeparti, nemlig at skal vi realisere høyfartstog,
må vi i framtiden se på muligheter for
en annen finansieringsform.

Men som jeg sa i mitt forrige spørsmål:
Skal vi realisere de allerede eksisterende planer, slik at grunnlaget
skal være der for å komme i gang med
høyhastighetstog, tror Kristelig Folkeparti
vi også der må lete etter
nye måter å investere på. Da er det en
glimrende idé å ta opp igjen Soria Moria-tanken
om prosjektfinansiering, som også Høyre
påpeker her.

Så uttrykte ministeren
seg slik at hun sannsynligvis ikke får anledning
til å være med på høyhastighetssatsingen
i Norge. Det kan vel denne representanten også underskrive
på. Men jeg lurer på: Det er vel ikke
slik at vi ikke vil få noen signaler
i NTP omkring dette? For det er uhyre viktig at det gis noen
signaler om i hvilken retning det går.

 Som eg sa til eit tidlegare spørsmål,
vil Regjeringa gi svar på kva vurderingar me skal gjere
dei komande åra, i NTP som vert lagd fram i desember 2008.
Det vil gi svar på om ein skal gå inn i meir detaljprosjektering,
og vil sjølvsagt òg vere eit svar på om
Regjeringa ser det som aktuelt å få realisert
høgfartsbane i Noreg på sikt.

 Stortinget går til siste hovedspørsmål.

 Mitt spørsmål går til
statsråd Navarsete.

Bondevik II-regjeringen åpnet opp
for realisering av store veiprosjekt på en ny måte.
Det ble OPS-finansiering eller såkalt Offentlig
Privat Samarbeid på tre større
veiprosjekt. Dette innbærer at utbyggeren får
ansvaret for å bygge veien og samtidig ansvaret
for drift og vedlikehold i 25 år. Etter Høyres
mening har alle de tre prosjektene, E39 Klett–Bårdshaug,
E39 Lyngdal–Flekkefjord og E18 Grimstad–Kristiansand,
vært vellykkete eksempler på Offentlig
Privat Samarbeid.

Da den rød-grønne regjeringen
overtok, ble OPS lagt i en skuff. Ordningen skulle evalueres, og
det nye trylleordet var prosjektfinansiering, som også representanten Sahl
var inne på. Regjeringspartienes representanter
var svært entusiastiske i sin omtale av prosjektfinansiering, som
skulle gi raskere framdrift og mer effektivitet. Overraskelsen var
derfor stor da Regjeringen selv i Gul bok i fjor, side
102, punkterte sin egen Soria Moria-formulering ved å si:

«Regjeringen
finner at investeringer i veg og jernbane fortsatt bør
bevilges etter gjeldende budsjetteringsprinsipper, og
at det således ikke etableres en ordning med
lånefinansiering.»

På samme side skriver Regjeringen:

«Når
det gjelder OPS-modellen, er det ikke aktuelt å fremme
forslag om ytterligere bruk av denne ordningen før igangsatte
prosjekter er evaluert.»

Nå foreligger
evalueringen, og den er svært positiv. Evalueringen peker
på at byggetiden blir kraftig redusert, at ressursene blir
mer effektivt utnyttet, og at brukere og utbyggere er svært
godt fornøyde. Med dette bakteppet blir spørsmålet
til statsråden enkelt: Vil Regjeringen legge opp til at
OPS-prosjekter igjen blir et virkemiddel for å få gjennomført
store samferdselsprosjekt her i landet?

  Transportøkonomisk institutt og Dovre
International leverte den 25. oktober ein evalueringsrapport
om dei tre OPS-prosjekta. Evalueringsrapporten viser at det har vore
ein gevinst gjennom rask gjennomføring av prosjekta. Rapporten
viser likevel ikkje nokon økonomisk
gevinst ved OPS. OPS er ein annan måte å finansiere
prosjekt på, der den største gevinsten
ligg i at ein har finansiert opp heile prosjektet, slik at ein ikkje
må vente på det årlege budsjettet for å ha
vidareføring av veg- eller jernbaneprosjekt.

På eit tidlegare spørsmål
i dag, som gjekk på jernbane og Vestfold, gav eg eit svar
som viser at eg må følgje opp tankegangen og dei
positive erfaringane frå OPS, nemleg ved å ha
full trøkk på gjennomføringa av allereie
igangsette prosjekt og sikre budsjettmidlar dei enkelte
budsjettåra, slik at det ikkje vert slik som
ein dessverre har hatt erfaring med tidlegare,
ein lappeteknikk når det gjeld vegprosjekt, der ein byggjer
litt her og litt der, og så må ein vente på nye
budsjettmidlar. Det er ein teknikk som eg ynskjer å vidareføre,
der ein iallfall oppnår gevinsten med OPS,
og der ein fullfinansierer prosjektet innanfor
budsjettrammene og slik sett ikkje får den andre,
meir negative OPS-erfaringa, nemleg at ein dreg med seg finansieringa
av prosjekta mange år fram i tida. Det bind opp framtidige
budsjett.

 Høyre vil ha slutt på veibygging
i halv fart. Det er jo det vi i realiteten har opplevd de siste årene,
ved at det har vært klattvise bevilgninger. Det har verken
den forrige regjeringen eller denne regjeringen eller
andre ansvaret for, men det er den måten vi har
lagt opp veiutbyggingsprosjektene på her i landet. Når
det gjelder f.eks. det ene OPS-prosjektet som nå er gjennomført, sier
prosjektlederen at det ble gjort på fire år,
mens det normalt ville tatt åtte år å gjennomføre
det.

Finansieringen er noe annet. Vi vet at det
i andre land er mulig å låne, bl.a.
hos staten, for å få rimeligere finansieringsvilkår.
Det er jo hovedproblemet for et OPS-prosjekt i dag, at man må ta
opp lån i private finansinstitusjoner med høyere
rente.

Spørsmålet er da: Ønsker
Regjeringen å gå videre nå når
OPS-evalueringen har kommet, og se seriøst på om det
er mulig å finne nye finansieringsformer innenfor
det OPS-regimet en har, men med gunstigere finansieringsvilkår?

 Det er jo ikkje pengemangel korkje
i den norske stat eller i samfunnet elles
i dag, så det er vel ikkje der det største
dilemmaet vårt ligg. I dagens utbygging av veg og jernbane
har me ei utfordring når det gjeld
kostnadsnivået, som ikkje handlar om pengemangel,
men som handlar om at me har ein marknad som er ganske
oppheta. Dessverre har prisane gått
veldig mykje opp som følgje av det.

Evalueringa av OPS-prosjekta vart bestilt som
ledd i og del av grunnlaget for Regjeringa sitt arbeid med Nasjonal
transportplan. Den skal leggjast fram om vel eit år. Dessverre
må eg seie til representanten Helleland at han må vente
på NTP for å få det svaret som er etterspurt.
Men det er klart at i tida fram til den framlegginga ynskjer
eg å sjå på alle sider ved
OPS og prosjektfinansiering og diskutere dei, slik at ein kan leggje
fram eit svar for Stortinget på det som eigentleg her vert
etterspurt.

 Det blir to oppfølgingsspørsmål – først Per
Sandberg.

 La meg først få lov til å si
at de siste ti minuttene i Stortinget har vært oppløftende.
Mange signaler fra statsråden synes jeg har vært meget
positive, både det som går på planene
om høyfartsbane, og det som går på prosjektfinansiering
og OPS-bruk. Jeg tolker faktisk statsråden dit hen at statsråden ønsker
seg mer av både prosjektfinansiering og Offentlig Privat
Samarbeid. Så når denne evalueringen skal foretas og
eventuelt legges fram for Stortinget på egnet
måte, vil jeg spørre statsråden om det også er
mulig å utvide tanken om Offentlig Privat Samarbeid
til å omfatte flere transportformer i sammenheng – altså å tenke
intermodalt, med både havn, jernbane og vei i
samme prosjekt, og gjerne også i sammenheng med
Offentlig Privat Samarbeid. Det ville innebære en stor
framgang og framdrift med hensyn til å løse
de store utfordringene når det gjelder alle de
etterslepene vi har, og ikke minst ville det skape et
effektivt og rasjonelt transportsystem i Norge.

 Å tenkje intermodalt og sjå dei
ulike transportformene i samanheng er noko som Regjeringa
er svært oppteken av. Me samarbeider veldig godt med Kyst-
og fiskeridepartementet i utarbeidinga av neste Nasjonal
transportplan, nettopp for å sjå dei
ulike transportformene endå betre i samanheng
enn det ein har evna fram til i dag.

Så må eg nok seie at representanten
Sandberg kanskje har tolka statsråden vel positivt. Men
eg er alltid glad for at me kan ha god dialog. Det er alltid hyggeleg,
iallfall når det gjeld stortingsrepresentantar.

Når det gjeld OPS, seier
eg at eg gjerne vil sjå på dei positive effektane,
altså det som går på raskare gjennomføringstid.
Eg sa ikkje at OPS nødvendigvis er svaret på det.
Eg er oppteken av at me skal ha ei effektiv veg- og jernbaneutbygging
som er til størst mogleg vinst for samfunnet.
Då gjev OPS-evalueringa nokre innspel som det er viktig
at vi ser nærmare på.

 Jan Sahl – til oppfølgingsspørsmål.

 Det er godt at vi kan avslutte en hektisk spørretime
med god stemning og en følelse av at vi er på et
positivt spor. Jeg oppfattet også svaret fra
ministeren når det gjelder OPS, som vi i grunnen har vært
innom i flere spørsmålsrunder, som positivt i
den forstand at man skal vurdere de ulike positive sidene av dette.

Det har vært nevnt flere ting her,
som hurtig framføring. Det har vært snakk om økonomi,
der det nok ikke er så veldig mye å vinne.
Men det er én side til som jeg vil spørre
ministeren om, og det gjelder det ansvaret som en entreprenør
får for å vedlikeholde veien i 20 år etter
at veien er bygd. Hva har det å si for kvaliteten?
Vi har opplevd i den senere tid, særlig med tunnelene,
at kvaliteten på byggingen ikke har vært
så god. Er det slik at denne rapporten viser noe om at
kvaliteten blir bedre når den samme entreprenøren
har ansvaret for oppfølgingen?

 Det ville jo vere ein mistillit mot
bransjen som utfører ulike oppdrag for Statens Vegvesen,
dersom eg skulle gjere den koplinga at dersom utbyggjaren sjølv
skal stå for vedlikehaldet, gjer han ein betre jobb enn
om han leverer eit prosjekt til Statens Vegvesen. Det håpar
eg verkeleg er ei kopling som me ikkje skal gjere. Eg
håpar at dei norske utbyggjarane og denne bransjen
av entreprenørar er så seriøse at me
ikkje skal gjere ei slik kopling. Me har rett nok hatt
nokre uheldige hendingar i tunnelar og på prosjekt, men
eg vil ikkje gjere den koplinga som representanten Sahl
gjer her.

 Den muntlige spørretimen er nå omme, og
vi går over til den ordinære spørretimen.





                    
                    
                    

 Det blir noen endringer i den oppsatte spørsmålslisten,
og presidenten viser i den sammenheng til den oversikt som er omdelt
på representantenes plasser i salen.

De foreslåtte endringer i dagens spørretime
foreslås godkjent. – Det anses vedtatt.

Endringene var som følger:

Spørsmål 2, fra representanten
Ketil Solvik-Olsen til olje- og energiministeren, utsettes til neste
spørretime, da statsråden er bortreist.

Spørsmål 3, fra representanten Line
Henriette Holten Hjemdal til olje- og energiministeren, er trukket
tilbake.

Spørsmål 6, fra representanten
Tord Lien til miljøvern- og utviklingsministeren,
utsettes til neste spørretime, da statsråden er
bortreist.

Spørsmål 15, fra representanten
Hans Frode Kielland Asmyhr til samferdselsministeren, bortfaller,
da spørreren har sykdomsforfall.

Spørsmålene 22 og 23, fra
henholdsvis representantene Elisabeth Røbekk Nørve
og Anders Anundsen til landbruks- og matministeren, vil bli besvart
av samferdselsministeren på vegne av landbruks- og matministeren,
som er bortreist. Disse spørsmålene vil bli besvart
før spørsmål 18.

 Vi går til spørsmål
1, fra representanten Svein Flåtten til finansministeren. 

Svein Flåtten ikke er til
stede i salen, og dermed bortfaller dette spørsmålet.Spørsmålet
tatt opp senere, jf. side 357.





                    
                    








        

Spørsmål 2


    
        

Spørsmål 3


    
        

Spørsmål 4


    
        

Spørsmål 1


    
        

Spørsmål 5


    
        

Spørsmål 6


    
        

Spørsmål 7


    
        

Spørsmål 8


    
        

Spørsmål 9


    
        

Spørsmål 10


    
        

Spørsmål 11


    
        

Spørsmål 12


    
        

Spørsmål 13


    
        

Spørsmål 14


    
        

Spørsmål 15


    
        

Spørsmål 16


    
        

Spørsmål 17


    
        

Spørsmål 22


    
        

Spørsmål 23


    
        

Spørsmål 18


    
        

Spørsmål 19


    
        

Spørsmål 20


    
        

Spørsmål 21


    
        

Spørsmål 24


    
        

Spørsmål 25


    
        

Spørsmål 26


    



                    

 Dette spørsmålet er utsatt.





                

 Dette spørsmålet er trukket.





                

 Spørsmålet bortfalt egentlig
da spørreren, Svein Flåtten, ikke var
til stede da spørsmålet ble annonsert. Men finansministeren
har allikevel strukket seg langt og sagt at hun kan være
her noen minutter til og besvare spørsmålet.
Stortinget er takknemlig overfor finansministeren
for denne velvillige holdning, og presidenten har etter
sterk tvil valgt å la tvilen falle tiltalte, Svein Flåtten,
til gode – så han får allikevel
stille sitt spørsmål.

 Jeg takker ikke bare finansministeren
for velvilligheten, men også presidenten.

«Toll- og avgiftsdirektoratets definisjon
av næringsparker har gitt blant andre Kongsberg
Næringspark betydelige etterregninger på elavgift.
Holdningene til disse spørsmål hindrer
utviklingen av moderne parker med integrert elforsyning
og dermed effektiviseringsgevinster. Den forrige finansministeren
bad høsten 2005 direktoratet om å se på regelverket
for å oppnå mer formålsrettede definisjoner,
men intet har skjedd.

Er statsråden enig med sin forgjenger
i at saken bør følges opp av direktoratet, og
i så fall når?»

 Etter dagens regelverk for avgift
på elektrisk kraft kan industribedrifter betale redusert
sats på vilkår om korrekt registrering etter Statistisk
sentralbyrås næringshovedområder. Problemstillingen
for næringsparkene er at bedrifter som yter fellestjenester
til industri som selv er registrert
i kode som gir rett til redusert avgift, faller utenfor
de aktuelle kodene.

Hensikten med å knytte avgrensningen
av hvilke virksomheter som i avgiftsammenheng anses å være
industri, opp mot standarden for næringsgruppering er bl.a.
at det ikke skal være nødvendig
for det avgiftspliktige nettselskapet eller avgiftsmyndighetene å vurdere
hvilken type virksomhet den enkelte bedrift utøver.

Departementet utreder for tiden mulighetene
for å endre reglene knyttet til næringsparker
og fjernvarmeprodusenters rett til redusert avgift. Dette reiser
særlige EØS-rettslige problemstillinger som må vurderes
nøye. Bakgrunnen for dette er at fritak eller
redusert sats for industrien i utgangspunktet anses som statsstøtte etter
EØS-avtalen, og kun kan innrømmes innenfor
de rammer som ble godkjent av ESA i 2004.

Lodve Solholm hadde
her teke over presidentplassen.

 Jeg takker for svaret.

Betyr dette at departementet nå gjør
en utredning av denne kodingen, denne definisjonen,
og at direktoratet for så vidt ikke er inne
i det? Hvis det da er slik, som jeg forstår det, når
kan vi forvente at departementet har sitt arbeid ferdig – eventuelt sine
klareringer overfor EØS-regelverket?

 Jeg tør ikke si en tidsfrist
til Stortinget nå. Det er riktig, som Svein Flåtten
sier, at det nå er departementet som ser nærmere på dette.
Vi er jo kjent med det som representanten Flåtten tar opp,
denne næringsparken i Kongsberg. Vi har også andre
eksempler på det samme, der man ut
fra en hensiktsmessig organisering i næringsparker har
funnet – hva skal en si – å løse
visse oppgaver i fellesskap, men slik sett faller man da utenfor
regelverket godkjent av ESA, fra 2004.
Det betyr at vi har en jobb å gjøre, men vi kan
jo ikke gamble med at vi lager løsninger som
blir problematiske i forholdet til EØS. Det er bakgrunnen
for at dette er et arbeid som tar litt tid. Men vi er oppmerksomme
på problemstillingen, og jeg skal komme tilbake til Stortinget
så fort det lar seg gjøre.

 Jeg takker for oppfølgingen også her.

Jeg har et siste spørsmål
til dette: Hvilken dialog har departementet med de angjeldende
næringsparker? Dette er jo litt kompliserte situasjoner.
De forskjellige næringsparker har forskjellige situasjoner.
Er det noen form for høring eller en
annen form for dialog som gjør at deres problemer
kommer frem på en klar måte for departementet?

 Dersom det er nødvendig med ytterligere
kontakt med disse næringsparkene for å få belyst
hva som er problemstillingen, skal vi selvsagt sørge for
det. Så langt har jeg forstått at problemstillingen
for så vidt er ganske klar. Spørsmålet
her er om det går an å utforme et regelverk som
gjør at det ikke reises EØS-rettslige
problemstillinger, og som gjør at det går an å få til
en løsning på dette som er innenfor
en forståelse med ESA som gjør at vi ikke
får problemer med vår egen
oppfatning i ettertid. Men hvis det er behov for ytterligere informasjon,
tar vi selvfølgelig kontakt med de næringsparkene
det gjelder.

 Vi går til spørsmål
5.





                

 Dette spørsmålet er utsett
til neste spørjetime.





                

 Dette spørsmålet fell bort,
då spørjaren har sjukdomsforfall.





                

 Dette spørsmålet, frå representanten
Elisabeth Røbekk Nørve til landbruks- og matministeren,
vil bli svara på av samferdselsministeren på vegner
av landbruks- og matministeren, som er bortreist.

 Jeg vil stille følgende spørsmål
til statsråden:

«Usikkerheten rundt drifting av beredskapssenteret
i tilknytning til Åknes/Tafjord-prosjektet i området
Storfjorden og Geiranger lever videre, til stor
fortvilelse for både innbyggere og tilreisende. Dette til
tross for at Regjeringen har hatt to år på seg
til å komme med forslag til en trygg og fornuftig driftsløsning.
Hva er årsaken til at Regjeringen fortsatt trenerer saken,
og når, konkret, vil statsråden komme med sitt
bidrag til finansiering?»

 Fyrst vil eg få presisere at det ikkje
er rett at Regjeringa har hatt to år på seg til å kome
fram til ei løysing om trygg og fornuftig drift
av eit senter knytt til Åknes/Tafjord-prosjektet.
Prosjektet fremja 30. august 2006 søknad om tilskot
til drift av eit beredskapssenter, med eit nytt brev med nye budsjettal
frå prosjektet 16. mars 2007. Etter dette har
det vore kontakt med prosjektet i fleire fasar for å vurdere
dei ulike elementa i søknaden. Dette er ein heilt vanleg måte å arbeide
på, og er kopla til Regjeringa sin budsjettprosess. Det
som har vore uvanleg i denne saka, er at senteret som
no vert etablert i Stranda, er det fyrste i sitt slag
i Noreg. Det har difor vore heilt nødvendig å bruke
den tida me har brukt.

I Landbruks- og matdepartementet sin budsjettproposisjon
for 2008 varsla Regjeringa at staten vil medverke til å sikre
døgnkontinuerleg overvaking av skredfarlege område
i Storfjorden – Åknes, Tafjord – og andre
stader der det er behov for det. Regjeringa varsla vidare at det
ville verte arbeidd vidare med korleis dette skulle organiserast, og
at ein ville kome tilbake til saka på eigna
måte. Dette vart signalisert til dei aktuelle aktørane
allereie i august 2007. Eg er difor glad for at representanten Røbekk
Nørve stiller dette spørsmålet, fordi
det gir meg og Regjeringa høve til å gjere
greie for Stortinget for at Regjeringa nyleg har bestemt å yte
statleg tilskot på 10 mill. kr i 2008 til drift av eit
overvakingssenter. Landbruks- og matministeren har gjort dette kjent
i pressemelding 30. oktober. Ei slik driftsløyving er ei
nødvendig oppfølging av undersøkingar
og investeringar som er lagde ned i Åknes/Tafjord-prosjektet
over ein fireårsperiode, og der staten har ytt tilskot
på vel 64 mill. kr.

Det tiltaket som Regjeringa no vil gi driftstilskot,
er viktig for befolkninga sin tryggleik og tryggleikskjensle. Føremålet
er å leggje til rette for ei effektiv varsling av befolkninga
om det skulle verte rørsler og endringar i desse områda
som kan bety auka rasfare, og som då vil vere grunnlag
for myndigheitene sine vurderingar av behov for evakuering.

Overvakingssenteret vil vere eit
interkommunalt selskap, der dei aktuelle kommunane også vil
delta i finansieringa av drifta. Dette er ei naturleg følgje
av at kommunane har eit beredskapsansvar.

 Jeg vil først få lov til å vise
til at jeg mener fortsatt at det er snakk om minst to år,
på grunn av at vi den dagen vi startet å bevilge midler
til sikringen i fjellsiden, også burde vite
at her skulle det driftes. Sett fra mitt ståsted
er det ganske naturlig.

Årsaken til min uro og spørsmålet
her i dag er landbruksministerens svar på mitt spørsmål
senest i juni i år, der han ikke sa
noe om behovet for kvalitet på sikkerheten, men han la
stor vekt på følgende: «Jeg er opptatt
av at ordninger som skal etableres er kostnadseffektive, og har derfor
bedt om at prosjektet også beskriver mulige alternative
løsninger.»

Jeg og befolkningen i området rundt
Storfjorden og Geiranger ser nå litt
mer optimistisk på situasjonen etter at
Regjeringen endelig kom med 10 av de 16 mill.
kr som det var søkt om. – Banket presidenten?

 Ja, tida er ute.

 Det var vel ikkje noko
oppfølgingsspørsmål i det som Røbekk
Nørve no sa, meir ei presisering av ståstaden.
Det som er viktig no frå Regjeringa si side, er at me har
ein god dialog med lokale styresmakter, at ein får
opp det beredskapssenteret så raskt som mogleg, og at me
får ei god form på drifta av dette. Regjeringa
er oppteken av at me skal ha eit system som gjer at folk i dette
området kan føle seg trygge, at dei kan
bu og drive i det daglege der utan å måtte
tenkje på risikoen for eit mogleg ras. Eg trur
berre dei som har levd med rasfare, skjønar kva dette betyr
for livskvaliteten. Så Regjeringa er oppteken av at me
skal få dette i gang og opp så fort som mogleg.

 Mitt oppfølgingsspørsmål
her var egentlig om Regjeringen nå, og statsråden
på vegne av Regjeringen, kan slå fast at økonomien
til drifting av beredskapssenteret er sikret med statlig støtte også i
framtiden, og at vi slipper omkamp om hvorvidt dette skal ha andre
løsninger enn den beredskapen som er planlagt.

Jeg takker for øvrig statsråden
for svaret så langt og håper at jeg får
svar på det siste spørsmålet.

 No er det slik at Regjeringa kjem med eitt
budsjett om gongen, så eg må nok seie
til representanten at ho må vente på det komande
budsjettet for å få svar på det ho spør etter
no. Men det at ein frå Regjeringa si side har
gått inn med 10 mill. kr, er eit synleg prov på at
me er opptekne av problemstillinga, at me skal samarbeide godt med
kommunale og lokale styresmakter både for å sikre
oppstart av senteret og for å få på plass
ei god drift vidare. Dette er ikkje eit eittårig
prosjekt. Regjeringa er også innforstått
med at dette må vere ei varig løysing.





                

 Dette spørsmålet, frå representanten Anders
Anundsen til landbruks- og matministeren, vil bli svara på av
samferdselsministeren på vegner av landbruks- og matministeren.

 Jeg tillater meg å stille følgende
spørsmål til statsråden:

«Mattilsynet i Vestfold er av eierdepartementene
pålagt å bedre ressursutnyttelsen. Det
medfører at Mattilsynet vil legge ned sin virksomhet i
Larvik og flytte den til Tønsberg. Det foreligger
ingen dokumentasjon på at dette vil bidra til en mer effektiv eller
rimeligere tjenesteproduksjon. I Larvik/Sandefjord ligger
de store næringsmiddelprodusentene i fylket. Larvik havn
er regionhavn med kraftig økende godsmengde.

Hvorfor vil statsråden tvinge gjennom
en sammenslåing som er meningsløs og kvalitetsreduserende?»

 Eg har ingen planar om å tvinge gjennom
samanslåing av nokon av distriktskontora i Mattilsynet.
Eg legg stor vekt på at Mattilsynet er og skal vere
ein desentralisert etat. Ein viktig føresetnad for strukturen
i Mattilsynet er at distriktskontora har kunnskap om, nærleik
til og direkte kontakt med dei verksemdene dei skal føre
tilsyn med. Det er aktiviteten på distriktskontora som
er kjernen i Mattilsynets utøvande tilsyns- og
rettleiingsarbeid.

Mattilsynet har orientert om at dei vurderer å redusere talet
på distriktskontor for å redusere
bruken av tid til intern administrasjon
og frigjere ressursar til utøvande tilsyns- og rettleiingsarbeid.
Mattilsynet opplyser at det i den samanhengen har kome
forslag frå regionkontoret om ei samanslåing av
dei to distriktskontora i Vestfold, som representanten Anundsen
viser til. Dette forslaget er no til vurdering på hovudkontoret
til Mattilsynet.

Dei politiske rammene for organiseringa av
Mattilsynet på distriktsnivå vart lagde i St.prp.
nr. 1 Tillegg nr. 8 for 2002-2003. Her er det lagt til grunn at
talet på distriktskontor
vil liggje i området 50–65. Vidare vart det ved opprettinga
av Mattilsynet lagt til grunn ei effektivisering på 10
pst., noko som inneber ei redusert bemanning i organisasjonen
på om lag 10 pst. I St.prp. nr. 1 for 2007-2008 er det
presisert at effektiviseringsgevinsten skal takast ut i løpet
av 2008, og at Stortinget sine føresetnader om
talet på distriktskontor
skal liggje til grunn for eventuelle organisatoriske endringar i
Mattilsynet.

Eg er oppteken av at Mattilsynet aukar det
utøvande tilsyns- og rettleiingsarbeidet på distriktsnivå.
Dette vil vere positivt både for dei
bedriftene som Mattilsynet fører tilsyn med, og for forbrukarane.
For å frigjere ressursar til utøvande arbeid kan
eitt grep vere å redusere talet på administrative
einingar. Så lenge dette skjer innanfor
dei overordna rammene som er lagde for organiseringa av Mattilsynet,
og på ein måte som ikkje svekkjer
nærleiken mellom tilsynet og brukarane
i vesentleg grad, ynskjer eg at Mattilsynet skal ha fridom til å gjere
det dei sjølve meiner er hensiktsmessige tilpassingar av
organiseringa på distriktsnivå. Departementet
har lagt til grunn at Mattilsynet fører vidare undereiningar
til distriktskontor, slik at talet på kontorstader i Mattilsynet,
og dermed nærleiken til verksemdene, vert ført
vidare på om lag same nivå som
i dag.

 Jeg vil takke statsråden for svaret.

Jeg synes svarets innledning var svært
god, for da klargjorde statsråden at
ingen skulle tvangssammenslås. Så ble jeg litt
mer i tvil om hva svaret for øvrig gikk ut på, fordi
det ble vist til en del større, overordnete rammer og gitt åpning
for at man skulle rasjonalisere ved å legge ned kontoret
likevel. Derfor vil jeg gjerne få statsråden til
konkret å svare på følgende: Ønsker
statsråden å bidra til at Mattilsynet i Larvik
legges ned og flyttes til Tønsberg, eller vil
statsråden bidra til at den nærheten som er helt
avgjørende for tjenestetilbudet i søndre deler
av Vestfold, vil bli opprettholdt ved at kontoret
til Mattilsynet i Larvik blir opprettholdt?

 Som det gjekk fram av hovudsvaret, er det Mattilsynet
sjølv som innanfor gitte rammer har
fridom til å gjere tilpassingar i sitt kontornett. Det
viktige, som også vart presisert, er at dette
skal gjerast på ein måte som ikkje
svekkjer nærleiken mellom tilsynet og brukarane,
altså at ein ikkje får ein struktur
som gjer at avstandane gjer eit godt tilsyn og ei god rettleiing
vanskeleg. Rettleiingsbiten er svært viktig i arbeidet
til Mattilsynet. Statsråden vil vere oppteken
av å sikre at ein ikkje får
ei svekking av Mattilsynet ved dei endringane som no vert diskuterte.

 Jeg vil takke for svaret nok en gang, og jeg
er fristet til å tolke svaret på følgende
vis: Mattilsynets kontor i Larvik skal ikke legges ned,
for det er den eneste måten å klare å opprettholde
den nærheten og kvaliteten på tjenestetilbudet
på som statsråden sier er nødvendig
for Mattilsynets virksomhet. I den sammenheng vil jeg takke for
presiseringen.

Vi har også erfaring med
at en flytter andre tjenestetilbud fra Larvik til Tønsberg,
f.eks. trafikkstasjonen og kontrollvirksomheten der, som har ført
til en så stor avstand at kvaliteten på tjenestetilbudet
til innbyggerne i søndre Vestfold har blitt vesentlig redusert.
Derfor er jeg på mange måter glad for at signalene
fra statsråden, slik jeg tolker dem i det siste svaret,
går på at man skal opprettholde
Mattilsynet i Larvik.

 Sjølv om eg no er freista til å gå over
til samferdsle, skal eg halde meg til Mattilsynet.

Det eg sa som svar på oppfølgingsspørsmålet,
var at dei endringane som ein no vurderer på hovudkontoret
til Mattilsynet, må gjennomførast på ein måte
som ikkje svekkjer den kontakten Mattilsynet har med det
lokale næringslivet, både tilsyn og
rettleiing. Det ligg fast. Det er sjølvsagt slik at statsråden
vil sjå til at det vert halde ved lag. Når det
er sagt, vil eg seie at Mattilsynet har fridom innanfor
desse rammene til å kunne gjere organisatoriske endringar.
Men det ligg veldig tydelege føringar på kva som
er avgrensingane med omsyn til dei endringane som kan gjerast.

 Vi går da tilbake til spørsmål
18.





                

