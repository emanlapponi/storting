 Presidenten vil gjere merksam på at
talen skal rettast via presidenten.

 Slik eg har oppfatta Statens vegvesen, som
har ansvaret for tilrettelegging av detaljar – eg ber om
respekt for at statsråden ikkje kan gå inn
i detaljane ved kvar enkelt trafikkstasjon – er poenget
at det skal kome sensor frå Kristiansand trafikkstasjon
til Flekkefjord for å føreta oppkøyring
der. Eg meiner det er ein rasjonell måte å gjere
det på. Det er lettare å flytte ein sensor til
Flekkefjord for å samle opp og ta ei rekje oppkøyringar
på éin dag, enn at alle skal måtte
bevege seg den andre vegen, som vil bety mykje
meir transport. Me er jo alle opptekne av å redusere både
transportmengde og transportulempe for den enkelte. Dette handlar
jo òg om tid og tidsressursar for den som skal køyre opp.
Det er slik eg har oppfatta situasjonen.

 Jeg tar med meg svaret fra statsråden
til distriktene. Det er positivt. Det er et viktig signal til befolkningen
at de lokale trafikkstasjonene består. Men en bygning må jo også ha
et innhold. Et redusert tilbud, gjerne med åpningstid tre
dager pr. uke, har skapt usikkerhet for framtiden flere
steder. Hvilke planer og visjoner er det for framtidens trafikkstasjoner?

 På vegner av Regjeringa og Samferdsledepartementet
la eg fram ein heilskapleg plan for trafikkstasjonane
for ei tid tilbake. Der har me gjort om på ein god del
av forslaga til nedlegging frå den førre regjeringa.
Me fraus jo den nedleggingsprosessen hausten 2005. Me har brukt tida
etterpå på å utgreie behovet for tenester
rundt om i ulike delar av landet. Det er ingen tvil om at ein på det
tidspunktet då den førre planen vart lagd fram,
overvurderte endringane i folks handlingsmønster, bl.a.
bruk av Internett. Men ein har ikkje kome så langt
at ein ikkje framleis har behov for trafikkstasjonar.
Det er ingen tvil om at handlingsmønsteret vårt
stadig endrar seg. Slik sett må vi vere opne
for at behovet for trafikkstasjonane òg kan endre
seg i tida framover. Det er Statens vegvesen som må følgje
med på dette og kome med forslag til eventuelle
endringar i framtida.

 Då er vi komne til spørsmål
13, frå representanten Arne Sortevik til samferdselsministeren.

Den observante vil leggje merke til at Arne
Sortevik stiller to spørsmål i denne spørjetimen, noko
som ikkje er i tråd med forretningsordenen. Men
på grunn av tilhøve som representanten sjølv
ikkje rår over, har spørsmålet vore
utsett to gonger tidlegare. Derfor dispenserer presidenten frå forretningsordenen.





                

