 Ønsker Bastesen en kommentar?

  Ja takk, president, jeg ønsker en
kommentar.

Jeg stilte et spørsmål til
Fiskeridepartementet om hva som skulle gjøres når
det gjelder sjøpattedyrene, og fikk som svar at det var
registrert i Fiskeridepartementet at det var en debatt i Stortinget.
Har ikke fiskeriministeren fått med seg at det er et enstemmig
vedtak i Stortinget i forbindelse med sjøpattedyrmeldingen,
og gitt beskjed til fiskeri- og kystministeren om dette?

Når så er sagt, må jeg
stille spørsmål om fiskeri- og kystministeren
tror at sjøpattedyrene spiser potet. De spiser jo fisk.
Det er ikke skutt en eneste sel i Lofoten-området, som
foreslås fredet – ikke en eneste sel. Den spiser fisk.
Sjøpattedyrene har ikke kvote. Hva gjøres fra
Fiskeridepartementets side for at det skal bli lønnsomt å høste av
kystselbestanden, f.eks.?

  Det kunne være fristende å ta
en stor debatt om sjøpattedyrene. Men dette er en spørretime,
hvor jeg i henhold til Stortingets forretningsorden skal svare på de
spørsmål som er stilt. Jeg skal gjerne utdype
mine synspunkter både på sjøpattedyr
og kysttorsken.

Jeg registrerer at representanten Bastesen
innser at hans spørsmål og hans synspunkter knyttet
til kysttorsken er så dårlig fundert at han har
behov for å ta opp en annen problemstilling, nemlig sjøpattedyrene.
Men dette er altså helt utenfor det som er temaet. Hvis
presidenten tillater det, skal jeg gjerne ta en debatt om sjøpattedyrene,
men det er ikke det Bastesen har spurt om skriftlig.

 Da vil presidenten si at vi setter
strek der og går videre.





                

