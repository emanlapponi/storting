 Det foreligger tre permisjonssøknader:

		fra representanten Fridtjof Frank 

Gundersen 

om permisjon i tiden fra og
med 14. november til og med 16. november for å delta
i Den vesteuropeiske unions parlamentariske forsamling i Paris

		fra Arbeiderpartiets stortingsgruppe om permisjon for representanten
Einar 

Johansen

 i tiden fra og med 14. november
til og med 17. november for å delta i møte
i Den blandede norsk-russiske fiskerikommisjon i Murmansk

		fra representanten Steinar 

Bastesen

 om
velferdspermisjon i tiden fra og med 14. november til og
med 17. november

Etter forslag fra presidenten ble enstemmig
besluttet:

1.		Søknadene behandles straks
og innvilges.

2.		Følgende vararepresentanter innkalles for å møte
i permisjonstiden

For Akershus fylke: André 

Kvakkestad

For Finnmark fylke: Inger Lise 

Balandin

For Nordland fylke: Arvid 

Falch

 Representanten Bjørn Hernæs
vil fremsette et privat forslag. 

  På vegne av Ansgar Gabrielsen, Jan
Tore Sanner og meg selv vil jeg legge frem forslag om å be
Regjeringen legge frem en ny stortingsmelding om rovdyrforvaltningen. 

 Representanten Carl I. Hagen vil
fremsette et privat forslag.

  Jeg tillater meg å fremme et forslag
om å bevilge kompensasjon til Tore Sandberg på 900 000 kr
for å dekke skattekrav som følge av gave Sandberg
mottok fra Per Liland, og omkostninger for å bli fritatt
for skattekravet. 

 Representanten Steinar Bastesen vil fremsette
et privat forslag.

  Jeg vil gjerne fremsette et forslag som gjelder
en ordning med å slette gjeld vedrørende offentlige
samferdselsprosjekt som tar betaling fra de reisende og som sliter
med stor gjeld, på lik linje med gjeldsslettingen vedrørende
Gardermobanen. 

 Forslagene vil bli behandlet på reglementsmessig
måte. 





                    
                    
                    

 Ingen har bedt om ordet.

(Votering, se side 393)





                    

 Det voteres over forslag
fra stortingsrepresentant Rolf Reikvam på vegne av Sosialistisk
Venstreparti oversendt fra Odelstingets møte
19. oktober 2000:

«Stortinget
ber Regjeringen legge fram forslag der kravet om generell studiekompetanse
skal være fullført videregående skole.»

Votering:

 Forslaget fra Sosialistisk Venstreparti ble mot 6 stemmer
ikke bifalt.


                    
                    

 Ingen har bedt om ordet.

(Votering, se side 393)





                    

 Det voteres over forslag
oversendt fra Odelstingets møte 19. oktober 2000:

«Stortinget
ber Regjeringen så raskt som mulig komme tilbake til spørsmålet
om investeringsvalg i foretakspensjon og tilhørende endringer
i virksomhetsreglene, slik at endringer i tråd med konkurranseflateutvalgets
tilrådinger knyttet til virksomhetsregler i livsforsikring
kan implementeres.»

Presidenten antar
at Arbeiderpartiet, Sosialistisk Venstreparti og hr. Bastesen
vil stemme imot.

Votering:

 Forslaget bifaltes med 62 mot 49 stemmer.

(Voteringsutskrift kl. 11.54.41)


                    
                    

 Ingen har bedt om ordet.

(Votering, se side 393)





                    

 Det voteres over forslag
oversendt fra Odelstingets møte 19. oktober 2000:

«Stortinget
ber Regjeringen fremme lovforslag som åpner for adgang
til parallelle innskudds- og ytelsesordninger i samme bedrift.»

Presidenten forstår det slik at Arbeiderpartiet
og Sosialistisk Venstreparti vil stemme imot.

Votering:

Forslaget bifaltes med 62 mot 48 stemmer.

(Voteringsutskrift kl. 11.55.11)


                    
                    

 Ingen har bedt om ordet.

(Votering, se side 393)





                    

 Det voteres over forslag
oversendt fra Odelstingets møte 19. oktober 2000:

«Stortinget
ber Regjeringen komme tilbake til Stortinget med en vurdering av å legge
innskuddspensjon på toppen av en ytelsesbasert pensjon.»

Også her antar presidenten at Arbeiderpartiet
og Sosialistisk Venstreparti vil stemme imot.

Votering:

 Forslaget bifaltes med 62 mot 49 stemmer.

(Voteringsutskrift kl. 11.55.38)


                    
                    

 Ingen har bedt om ordet.




(Votering, se side 393)





                    

 Det voteres over forslag
oversendt fra Odelstingets møte 19. oktober 2000:

«Stortinget
ber Regjeringen foreslå endringer i § 5-1
om alminnelige regler for innskuddsplanen i tilknytning til den
varslede proposisjonen om endringer i lov om foretakspensjon for å ivareta
denne intensjonen på en hensiktsmessig måte.»

Også her har Arbeiderpartiet og Sosialistisk
Venstreparti varslet at de vil stemme imot.

Votering:

 Forslaget bifaltes med 61 mot 49 stemmer.

(Voteringsutskrift kl. 11.56.05)


                    
                    

 Ingen har bedt om ordet.

(Votering, se side 394)





                    

 Det voteres over forslag
oversendt fra Odelstingets møte 19. oktober 2000:

«Stortinget
ber Regjeringen fremme forslag om adgang til at man lukker ordningen
for nye medlemmer, slik at de som i dag er inne i en ytelsesordning
kan ha rett til å stå i ordningen frem til pensjonsalder.»

Her har Arbeiderpartiet,
Sosialistisk Venstreparti og hr. Bastesen varslet at de vil stemme
imot. 

Votering:

 Forslaget bifaltes med 61 mot 50 stemmer.

(Voteringsutskrift kl. 11.56.34)


                    
                    

 Ingen har bedt om ordet.

(Votering, se side 394)





                    

 Det voteres over forslag
fra stortingsrepresentant Lars Gunnar Lie på vegne av Kristelig
Folkeparti, Senterpartiet og Venstre oversendt fra Odelstingets møte
19. oktober 2000:

«Stortinget
ber Regjeringen i forbindelse med Revidert nasjonalbudsjett 2001
legge fram forslag til oppretting og omfang av et fond for å fremme økt kunnskap
om kapitaldannelse, øke bevisstheten og innsikten rundt
næringslivsetikk og også forskning på disse
områdene.»

Her har Fremskrittspartiet og Høyre
varslet subsidiær støtte til forslaget.

Votering:

 Forslaget fra Kristelig Folkeparti, Senterpartiet og Venstre
bifaltes med 65 mot 45 stemmer.

(Voteringsutskrift kl. 11.57.07)


                    
                    

