  Ærede medrepresentanter!

De tidligere stortingsrepresentantene Hanna
Kvanmo og Finn Gustavsen er døde.

Det var med stor sorg vi mottok budskapet om
at 

Hanna Kvanmo

 gikk bort den
23. juni i år. Norsk politikk mistet da en av
landets mest populære politikere.

Hanna Kvanmo var stortingsrepresentant
for SV fra 1973 til 1989 og parlamentarisk leder i tolv år
fra 1977. Hun var medlem av samferdselskomiteen i alle sine fire perioder
på Stortinget. Og hun var medlem av Den Norske
Nobelkomite i tolv år. Med bakgrunn fra kommunepolitikken
i Mo i Rana var hun en sterk talsperson
for Nord-Norge og distriktene. Hanna Kvanmo var en sterk debattant
og ofte den som avsluttet lange, viktige og konfliktfylte
debatter i Stortinget med en direkte replikk.

Det var ikke de store ordene og de
luftige visjonene Hanna Kvanmo hadde størst sans for. Hun
siterte derfor sjelden store sosialistiske tenkere for å underbygge sine poenger.
Da Sosialistisk Venstrepartis stortingsgruppe satt på vippen
og avgjorde mange saker, la hun sin ære i å være
redelig og ansvarlig.

Hanna Kvanmo fikk ingenting gratis. Hun var
blant de siste rikspolitikerne som kom fra fattige kår,
men som likevel endte opp med vervet som landets øverste
tillitsvalgte: stortingsrepresentant. Hun vokste opp i Harstad med
en enslig og fraskilt mor, og ble selv enslig mor som slet hardt
som renholder og kokk i noen år. Hanna traff
sin Bjarne og fikk to barn til. Hun var familiekjær og
en dugende og stolt husmor ved siden av arbeid og politikk. Men
enslige mødre hadde alltid en varm forsvarer i Hanna Kvanmo,
en våpendrager som slo ned på dem som så ned på kvinner
som tok seg av barn alene.

Hanna Kvanmo ble sykepleierelev som svært
ung i det tyske Røde Kors i 1944, og hun var
i Berlin som hjelpepleier da Hitler falt. For dette ble hun dømt
for landssvik, men slapp å sone etter
at dommen ble anket til Høyesterett. Men det var ikke
den første dommen som ble tyngst for Hanna. I
1974, da hun var nyvalgt stortingsrepresentant, ble saken såkalt
avslørt på nytt i mediene, og en svært
grov og personlig belastende kampanje mot henne rullet og gikk.
Flere krevde at hun måtte trekke seg som stortingsrepresentant.
Men hardkjøret og motstanden førte tvert imot
til respekt og popularitet i store deler av befolkningen.

Solidaritet i praksis og en sterk rettferdighetssans
var Hanna Kvanmos drivkraft. I lange kvelder og sene nattetimer
besvarte hun selv henvendelser fra enkeltpersoner som satte sin
lit til at nettopp hun ville forstå og støtte dem.
Hun var folkevalgt i ordets rette forstand, og et ombud i maktens
korridorer for småkårsfolk i hele landet. Hun
var et ruvende forbilde for mange kvinner i politikken. Hun har
gitt mange mot til å være seg selv og
til å stole på sitt eget vett og sine egne
erfaringer.

Våre tanker går
til Hanna Kvanmos barn, barnebarn og oldebarn som hun satte så høyt
og var så stolt av.

Det var med stor sorg vi mottok budskapet om
at partistifteren 

Finn Gustavsen 

gikk
bort 20. juli i år. Finn Gustavsen var en av
etterkrigstidens mest markante politikere.

Finn Gustavsen ble født i Drammen
i 1926. Han startet som aluminiumsarbeider før han ble
journalist. I 1954 var han med på å starte ukeavisen
Orientering. Orientering skapte et etterlengtet pusterom for alternativ
tenkning på venstresiden. Som journalist skilte Finn Gustavsen
seg ut i miljøet i Orientering. Han var en skarp og markant
debattant, og behersket språket til fulle både
som skribent og som politiker.

Ved valget i 1961 fikk det nyetablerte Sosialistisk Folkeparti
to representanter på Stortinget. Partiet kom
på vippen i det nye Stortinget, og Arbeiderpartiet
hadde for første gang etter krigen ikke
flertall alene. Finn Gustavsen ble valgt inn fra Oslo, og ble den
naturlige lederskikkelsen i partiet. Finn Gustavsen stod fram som
en moderne politiker som behersket det nye TV-mediet.

Da Kings Bay-saken kom opp i juni
1963, måtte partiet ta stilling til et mistillitsforslag
mot arbeiderpartiregjeringen. Sosialistisk Folkepartis gruppe endte
med å felle Gerhardsen-regjeringen. For Finn Gustavsen
var dette en enorm personlig og politisk belastning. Men han stod
samtidig fram som en modig politiker med stor integritet.

Finn Gustavsen satt på Stortinget
fram til valget i 1969. I disse to periodene var han den fremste
politikeren på venstresiden, spesielt i utenriksspørsmål.
Hans popularitet blant folk var langt større enn oppslutningen
om SF skulle tilsi. Finn Gustavsen satte kampen mot atomvåpen, EU
og NATO på den politiske dagsordenen. Han var
den som torde si fra om feil og mangler, noe mange satte pris på.
For de fleste som har støttet hovedlinjene i norsk utenriks-
og sikkerhetspolitikk, er det i ettertid enkelt å se at det
korrektivet som Gustavsen og mange andre representerte,
var nødvendig og betydningsfullt for landet.

Ved valget i 1969 trakk Finn Gustavsen seg.
Han mente at to perioder var nok, og at det var behov for rotasjon. Dette
bidrog nok til at Sosialistisk Folkeparti falt ut av Stortinget
ved valget i 1969.

I 1973 ble Finn Gustavsen igjen innvalgt på Stortinget, nå fra
Sosialistisk Venstreparti. Han ledet en gruppe på 16, og
det var ingen liten jobb. Stortingsgruppen til Sosialistisk
Venstreparti omfattet da mange sterke folk og personligheter, og
det ble en svært turbulent periode
for partiet.

Finn Gustavsen vil bli husket som grunnleggeren
av Sosialistisk Folkeparti og som den personen som i størst grad
var med på å skape rom for et sterkt og uavhengig venstreparti
i norsk politikk.

Vi minnes Hanna Kvanmo og Finn Gustavsen med
dyp respekt og takknemlighet for deres virke på Stortinget,
og lyser fred over deres minne.

Representantene påhørte stående
presidentens minnetaler.

 Representantene Ågot 

Valle

, Rune
J. 

Skjælaaen, 

Svein Roald 

Hansen

 og Martin 

Engeset,

 som har
vært permittert, har igjen tatt sete.

Følgende innkalte vararepresentanter
har tatt sete:

For Finnmark fylke: Alf E. 

Jakobsen

For Møre og Romsdal fylke:
Modulf 

Aukan

For Nordland fylke: Søren Fredrik 

Voie

For Oppland fylke: Morten Ørsal 

Johansen

Fra Arbeiderpartiets stortingsgruppe foreligger
meddelelse om at den innvilgede permisjon for representanten Knut 

Storberget

 bortfaller.

– Denne meddelelse tas til etterretning.

Ad Regjeringens og Stortingets sammensetning

 Fra Statsministerens kontor foreligger tre
brev til Stortinget, datert 17. oktober 2005.

Det første brevet lyder:

«Statsministerens
kontor har den ære å meddele:

I statsråd for Hans Majestet Kongen
holdt 17. oktober 2005 kl. 1100 er bestemt:

Statsminister Kjell Magne Bondevik,
utenriksminister Jan Petersen, statsrådene Erna
Solberg, Dagfinn Høybråten, Lars Sponheim, Per-Kristian
Foss, Odd Einar Dørum, Valgerd Svarstad Haugland, Hilde
Frafjord Johnson, Laila Dåvøy, Kristin Clemet,
Svein Ludvigsen, Ansgar Gabrielsen, Torild Skogsholm, Kristin Krohn
Devold, Børge Brende, Morten Andreas Meyer, Thorhild Widvey
og Knut Arild Hareide gis etter søknad
avskjed i nåde fra sine embeter som medlemmer
av Kongens råd fra 17. oktober 2005 kl. 1300.

Jens Stoltenberg utnevnes til statsminister
og følgende til statsråder fra 17. oktober 2005
kl. 1300:

Stortingsrepresentant
Kristin Halvorsen

Stortingsrepresentant Åslaug
Marie Haga

Generalsekretær Jonas Gahr Støre

Stortingsrepresentant
Anne-Grete Strøm-Erichsen

Generalsekretær Helen Oddveig Bjørnøy

Administrerende direktør Odd Roger
Enoksen

Seniorrådgiver Erik Solheim

Fylkesråd Odd Eriksen

Stortingsrepresentant Liv Signe Navarsete

Stortingsrepresentant Øystein Kåre
Djupedal

Stortingsrepresentant Bjarne Håkon
Hanssen

Stortingsrepresentant Knut Storberget

Stortingsrepresentant
Karita Bekkemellem

Stortingsrepresentant Trond Giske

Stortingsrepresentant Sylvia Kristin Brustad

Barnehagestyrer Heidi Grande Røys

Daglig leder Terje Riis-Johansen

Fylkesordfører Helga Pedersen»

Det andre brevet lyder:

«Statsministerens
kontor har den ære å meddele:

I statsråd for H.M. Kongen holdt på Oslo
slott 17. oktober 2005 kl. 13 er bestemt at statsrådets
medlemmer overtar styringen av departementene således:

Statsråd Kristin Halvorsen, Finansdepartementet

Statsråd Åslaug Marie Haga,
Kommunal- og regionaldepartementet, unntatt Innvandringsavdelingen,
Integrerings- og mangfoldsavdelingen og Same- og minoritetspolitisk
avdeling

Utenriksminister Jonas Gahr Støre,
Utenriksdepartementet

Statsråd Anne-Grete Strøm-Erichsen,
Forsvarsdepartementet

Statsråd Helen Oddveig Bjørnøy,
Miljøverndepartementet

Statsråd Odd Roger Enoksen, Olje-
og energidepartementet

Statsråd Erik Solheim, Utenriksdepartementet,
utviklingssaker

Statsråd Odd Eriksen, Nærings-
og handelsdepartementet

Statsråd Liv Signe Navarsete, Samferdselsdepartementet

Statsråd Øystein Kåre
Djupedal, Utdannings- og forskningsdepartementet, samt ansvaret
for å bestyre de deler av Barne- og ungdomsavdelingen i
Barne- og familiedepartementet som har ansvaret for barnehagesaker

Statsråd Bjarne Håkon Hanssen,
Arbeids- og sosialdepartementet, unntatt Seksjon for alkohol
og narkotika i Velferdspolitisk avdeling. I tillegg gis han ansvaret for å bestyre
Innvandringsavdelingen, Integrerings- og mangfoldsavdelingen og
Same- og minoritetspolitisk avdeling i Kommunal- og regionaldepartementet

Statsråd Knut Storberget, Justis-
og politidepartementet

Statsråd Karita Bekkemellem, Barne-
og familiedepartementet, unntatt de deler av Barne- og ungdomsavdelingen
i Barne- og familiedepartementet som har ansvaret for barnehagesaker

Statsråd Trond Giske, Kultur- og kirkedepartementet

Statsråd Sylvia Kristin Brustad, Helse-
og omsorgsdepartementet, samt ansvaret for å bestyre Seksjon
for alkohol og narkotika i Velferdspolitisk avdeling i Arbeids-
og sosialdepartementet

Statsråd Heidi Grande Røys,
Moderniseringsdepartementet

Statsråd Terje Riis-Johansen,
Landbruks- og matdepartementet

Statsråd Helga Pedersen, Fiskeri-
og kystdepartementet

Statsråd Kristin Halvorsen
bemyndiges til i forfallstilfelle å fungere som statsministerens
stedfortreder. Har også statsråd Kristin
Halvorsen forfall, fungerer statsråd Åslaug
Marie Haga og deretter utenriksminister Jonas Gahr Støre
som stedfortreder. Har også disse statsråder
forfall, utfører den første av de tilstedeværende
medlemmer av statsrådet statsministerens funksjoner.

Statsråd Erik Solheim bemyndiges til å forestå styret
av Utenriksdepartementet når utenriksministeren er fraværende.

Statsråd Heidi Grande Røys
oppnevnes som Norges representant i Nordisk Ministerråd
med den særlige oppgave å ha ansvaret for samordningen
av nordiske samarbeidsspørsmål.»

Det tredje brevet lyder:

«Statsministerens
kontor har den ære å meddele:

I statsråd for H.M. Kongen holdt på Oslo
slott 17. oktober 2005 kl. 1300 er følgende statssekretærer utnevnt:

Sekretariatsleder Lars Erik Flatø,
for statsminister Jens Stoltenberg

Partisekretær Bård Vegar
Solhjell, for statsminister Jens Stoltenberg

Politisk rådgiver Hege Solbakken,
for statsminister Jens Stoltenberg

Distriktssekretær Svein Fjellheim,
for statsminister Jens Stoltenberg

Direktør Morten Wetland, for statsminister
Jens Stoltenberg

Informasjonsrådgiver Torbjørn
Giæver Eriksen, for statsminister Jens Stoltenberg

Politisk rådgiver Rita Skjærvik,
for statsminister Jens Stoltenberg

Sekretariatsleder Roger Schjerva, for statsråd
Kristin Halvorsen

Spesialutsending Geir Axelsen, for statsråd
Kristin Halvorsen

Avdelingsleder Bjørn Arild Gram, for
statsråd Kristin Halvorsen

Personlig rådgiver Roger Østlie
Sandum, for statsråd Kristin Halvorsen

Kommunikasjonsdirektør Inge
Bartnes for statsråd Åslaug Marie Haga

Politisk rådgiver Guri Størvold,
for statsråd Åslaug Marie Haga

Seniorforsker Espen Barth Eide, for statsråd
Anne-Grete Strøm-Erichsen

Vernepleier Henriette Westhrin, for statsråd
Helen Oddveig Bjørnøy

Utdanningsdirektør Anne
Margareth Stenhammer, for statsråd Erik Solheim

Rektor Åge Ronald Rosnes, for statsråd Øystein Kåre
Djupedal

Politisk rådgiver Lisbeth Rugtvedt,
for statsråd Øystein Kåre Djupedal.»

Presidenten foreslår at disse tre
brev vedlegges protokollen – og anser det som vedtatt.

Regjeringsskiftet medfører følgende
endringer i Stortingets sammensetning:

De tidligere medlemmer av regjeringen, Jan
Petersen, Erna Solberg, Lars Sponheim, Laila Dåvøy,
Per-Kristian Foss, Odd Einar Dørum, Dagfinn Høybråten
og Børge Brende tar sete som representanter.

Følgende vararepresentanter møter
som representanter i den tid representantene Jens Stoltenberg, Kristin
Halvorsen, Åslaug Haga, Anne-Grete Strøm-Erichsen,
Liv Signe Navarsete, Øystein Djupedal, Bjarne Håkon
Hanssen, Knut Storberget, Karita Bekkemellem, Trond Giske og Sylvia
Brustad er medlemmer av Regjeringen:

For Akershus fylke: Dagfinn 

Sundsbø

For Hedmark fylke: Ivar 

Skulstad

 og
Thomas 

Breen

For Hordaland fylke: Dag Ole 

Teigen

For Møre og Romsdal fylke:
Svein 

Gjelseth

For Oslo: Truls 

Wickholm

 og
Heidi 

Sørensen

For Sogn og Fjordane fylke: Erling 

Sande

For Nord-Trøndelag fylke: Arild 

Stokkan-Grande

For Sør-Trøndelag fylke: Arne
L. 

Haugen

 og Ingvild Vaggen 

Malvik

Fra Arbeiderpartiets stortingsgruppe foreligger
søknad om sykepermisjon for representanten Ivar
Skulstad fra og med 19. oktober og inntil videre.

Etter forslag fra presidenten ble enstemmig
besluttet:

1.	Søknaden behandles straks
og innvilges.

2.	Vararepresentanten, Tone Merete 

Sønsterud

, innkalles for å møte
i permisjonstiden.

Andre vararepresentant for Hordaland fylke, Tove
Linnea 

Brandvik

, og andre vararepresentant
for Oslo, Kjell Erik 

Øie

,
foreslås innkalt for å møte
under henholdsvis representantene Hilde Magnusson Lydvos og Marianne Marthinsens
permisjoner. – Det anses vedtatt.

Tove Linnea Brandvik og Kjell Erik Øie
foreslås innvalgt i Lagtinget for den tid de møter
for henholdsvis representantene Hilde Magnusson Lydvo og Marianne Marthinsen. – Det
anses vedtatt.

Tove Linnea Brandvik og Kjell Erik Øie
er til stede og vil ta sete.

Statsråd Erik
Solheim overbrakte 1 kgl. proposisjon (se under Referat).





                    
                    
                    

 Presidenten ber om forslag på nytt medlem til Lagtinget.




(fra salen): 

Jeg foreslår Jan Petersen istedenfor Hårek Elvenes.




 Erna Solberg har foreslått Jan Petersen istedenfor Hårek Elvenes, som har trådt ut av Stortinget.




Andre forslag foreligger ikke – og Jan Petersen er enstemmig valgt som nytt medlem til Lagtinget.





                    
                    
                    

 Presidenten ber først om forslag på nye medlemmer av valgkomiteen.




 

(fra salen): 

Jeg foreslår Thorbjørn Jagland istedenfor Knut Storberget.




 Thorbjørn Jagland er foreslått istedenfor Knut Storberget, som har trådt inn i Regjeringen.




Foreligger det flere forslag?




 

(frå salen): 

Eg foreslår Inge Ryan i staden for Kristin Halvorsen.




 Inge Ryan er foreslått istedenfor Kristin Halvorsen, som har trådt inn i Regjeringen.




Foreligger det flere forslag?




(fra salen): 

Jeg tillater meg å foreslå at Erna Solberg går inn for Kari Lise Holmberg.




 Erna Solberg er foreslått istedenfor Kari Lise Holmberg.




Foreligger det flere forslag?




(frå salen): 

Eg tillèt meg å føreslå at Dagfinn Høybråten trer inn i valkomiteen i staden for Ingebrigt S. Sørfonn.




 Dagfinn Høybråten er foreslått som nytt medlem av valgkomiteen istedenfor Ingebrigt S. Sørfonn.




Foreligger det flere forslag?




(fra salen): 

Jeg foreslår Lars Sponheim istedenfor Gunnar Kvassheim.




 Lars Sponheim er foreslått som nytt medlem av valgkomiteen istedenfor Gunnar Kvassheim.




Flere forslag foreligger ikke, og presidenten foreslår at det voteres på vanlig måte.

Votering:

Dagfinn Høybråten, Thorbjørn Jagland, Inge Ryan, Erna Solberg og Lars Sponheim ble enstemmig valgt som nye medlemmer av valgkomiteen.




 Presidenten ber så om forslag på nye varamedlemmer til valgkomiteen.




(fra salen): 

Jeg tillater meg å foreslå at Kari Lise Holmberg går inn som varamedlem istedenfor Svein Flåtten.




 Kari Lise Holmberg er foreslått som nytt varamedlem istedenfor Svein Flåtten.




Foreligger det flere forslag?




(frå salen): 

Eg tillèt meg å føreslå at Ingebrigt S. Sørfonn går inn som varamedlem i staden for Åse Gunhild Woie Duesund.




 Ingebrigt S. Sørfonn er foreslått som nytt varamedlem istedenfor Åse Gunhild Woie Duesund.




Foreligger det flere forslag?




(frå salen): 

Eg føreslår Erling Sande i staden for Liv Signe Navarsete.




 Erling Sande er foreslått som nytt varamedlem til valgkomiteen istedenfor Liv Signe Navarsete, som har trådt inn i Regjeringen.




Foreligger det flere forslag?




(fra salen): 

Jeg foreslår Gunnar Kvassheim som nytt varamedlem istedenfor André N. Skjelstad.




 Gunnar Kvassheim er foreslått som nytt varamedlem istedenfor André N. Skjelstad. Flere forslag foreligger ikke, og presidenten foreslår at det voteres på vanlig måte.

Votering:

Kari Lise Holmberg, Ingebrigt S. Sørfonn, Erling Sande og Gunnar Kvassheim er enstemmig valgt som nye varamedlemmer, henholdsvis i referert rekkefølge som nr. 1 for Høyre, nr. 1 for Kristelig Folkeparti, nr. 3 for Senterpartiet og nr. 1 for Venstre, i valgkomiteen.





                    
                    
                    

