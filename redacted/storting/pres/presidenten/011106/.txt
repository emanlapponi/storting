 Fra statsministerens kontor foreligger følgende
brev til Stortinget, datert 2. november 2001:

«I statsråd
for H.M. Kongen holdt på Oslo slott 2. november 2001
kl. 1100 er bestemt:

Førsteamanuensis
Christine Benedichte Meyer utnevnes til statssekretær
i Arbeids- og administrasjonsdepartementet.»

Presidenten foreslår at det refererte
brevet vedlegges protokollen, og anser det som vedtatt.

Representanten Bjarne Håkon 

Hanssen

, som har vært permittert,
har tatt sete.

Følgende innkalte vararepresentanter
har tatt sete:

For Aust-Agder fylke: Tormod 

Vågsnes

For Rogaland fylke: Inger Lise 

Aarrestad

For Troms fylke: Per-Willy Trudvang 

Amundsen 

og Arne 

Bergland

For Sør-Trøndelag fylke:
Jørund 

Leknes

Det foreligger to permisjonssøknader:

fra representanten Inge 

Lønning 

om sykepermisjon fra og med 6. november
og inntil videre

fra Kristelig Folkepartis stortingsgruppe om velferdspermisjon
for representanten Ivar 

Østberg 

i dagene
8. og 9. november

Etter forslag fra presidenten ble
enstemmig besluttet:

1.	Søknadene behandles straks
og innvilges.

2.	Følgende vararepresentanter innkalles for å møte
i permisjonstiden: 
For Oslo: Brit I. H. 

Andreassen

For Troms fylke: Leif Christian 

Johansen

3.	Leif Christian Johansen innvelges i Lagtinget for den tid
han møter for representanten Ivar Østberg.

 Brit I. H. Andreassen
er til stede og vil ta sete.

Før sakene på dagens kart
tas opp til behandling, vil presidenten meddele at innstillingene
til sakene nr. 1 og 2 ikke har ligget ute i den reglementsbestemte
tid, det vil si 48 timer. Med hjemmel i forretningsordenens § 32
vil presidenten foreslå at Stortinget likevel
behandler disse saker nå.

– Det anses som vedtatt.





                    
                    
                    

 Ingen har bedt om ordet.

(Votering, se side 188)





                    

 Ingen har bedt om ordet.

(Votering, se side 188)





                    

 Da er vi klare til å votere
over sakene på dagens kart.





                
                
                

Voteringen i en sak finnes i slutten av referatet for hver enkelt sak.


            


            

 Denne saken foreslås lagt
ut til gjennomsyn for tingets medlemmer i minst en dag og deretter ført
opp på kartet til behandling, jf. forretningsordenens § 28 tredje
ledd bokstav c.

Steinar Bastesen har bedt om ordet.

  Forslaget i Dokument nr. 8:9 mener
jeg bør oversendes til justiskomiteen. Begrunnelsen for
det er følgende: Norge er i krig. Vi er i en
terrorkrig. Vi aner ikke hva slags folk som
kommer til dette landet. Det melder seg folk på politistasjonene
som vi ikke aner hvor kommer fra. Det er nødvendig å gi
dette en grundig behandling, slik at alle partiene
får meddele skriftlig hva de synes om dette forslaget.
Derfor bør det oversendes til justiskomiteen.

 Representanten Steinar Bastesen har
tatt opp forslag om at Dokument nr. 8-forslaget skal oversendes
til justiskomiteen.

Det voteres alternativt mellom Presidentskapets
forslag til behandlingsmåte og forslaget fra representanten Bastesen.

Votering:

Ved alternativ votering mellom Presidentskapets
forslag og forslaget fra Steinar Bastesen bifaltes Presidentskapets
forslag mot 1 stemme.

Videre ble referert:

5.

(67) 

Innberetning fra valgkomiteen om oppnevning av
varamedlemmer for utenrikskomiteens medlemmer av Konsultasjonsorganet
for EØS-saker (EØS-utvalget) (S. nr. 12 (2001-2002))

 Her gjør presidenten oppmerksom
på at det skal gjøres en korreksjon
i den foreliggende innberetning, idet II skal
utgå. Innberetningen vil bli beriktiget i den trykte utgaven.

Referatsaken foreslås vedlagt protokollen – det
anses vedtatt.





                    
                    
                    

