 Presidenten vil minne representanten Kvassheim om at all tale skal foregå
via presidenten. 

 Regjeringas mål
er sjølsagt at vi skal ha en energiforsyning som er så god
at vi slipper å ty til løsninger à la mobile gasskraftverk.
Dette jobber vi med dagstøtt og systematisk. Nå har vi de største
utfordringene i Midt-Norge. Vi er klar over at det må til økt
produksjon også i området rundt Bergen for at vi skal kunne
forsikre oss om at vi ikke kommer i en krevende situasjon også der.

Mitt hovedanliggende er å bidra til at vi får opp produksjon
som gjør oss trygge på at vi kan håndtere strømforsyningen
også i et tørrår. 

Så er vi da i en situasjon
i Midt-Norge at vi ikke er helt sikre på at vi kan håndtere
et tørrår på en god måte, og derfor er reservekraftanleggene
der. Vi skal gjøre alt vi kan for å håndtere dette på
en så miljømessig god måte som mulig. 





                

