 Presidenten vil vel bemerke at et av de ordene representanten
brukte, ikke er et parlamentarisk uttrykk. 

 Eg vert nesten stum over å høyre det representanten seier.
Eg stod i kyrkja i Oppland. Eg møtte pårørande - eg
har gjort det mange stader elles i landet. Eg synest representanten òg
burde ta seg ein tur og snakke med dei pårørande. Eg tek ikkje
lett på dette. Eg følgjer faktisk opp ein transportplan som
den førre regjeringa nok ikkje la opp ambisiøst nok, men som
opposisjonsparti då forsterka. Det er faktisk eg den fyrste ministeren
som gjer, og me er den fyrste regjeringa som gjer det. Me fokuserer sterkt
på trafikksikringsarbeid, men i motsetning til enkelte stortingsrepresentantar
har me faktisk òg fokus på heile breidda. I samband med det
førre spørsmålet gjorde eg greie for den breie satsinga
på trafikksikkerheit, som har gjort at me har halvert talet på
omkomne, samtidig som trafikkmengda er tredobla. Risikoen for å omkome
i trafikken i Noreg er redusert med 85 pst. på grunn av eit breitt
arbeid. Det er berre dei siste åra me har bygd midtdelar, som enkelte
parti framhevar som den einaste løysinga. Me skal halde fram med
det breie arbeidet, og me skal gjere det i respekt for dei trafikkfarande
og i respekt for alle dei som er skadde eller har omkome i trafikken. 





                

