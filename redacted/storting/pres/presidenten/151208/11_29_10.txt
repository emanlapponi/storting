 Det blir replikkordskifte.


 Det som gjorde at jeg ba om ordet, var at jeg antar at statsråden sa feil. Han sa at han ville kommentere de motforestillingene som var kommet fra Venstre og Kristelig Folkeparti. Jeg regner med at han fortsatt vet at det var SV og Venstre, og at Kristelig Folkeparti er med i flertallet. – Det var bare det jeg ville oppklare.


 Ja, hvis jeg kom i skade for å forveksle Kristelig Folkeparti med SV i denne saken, så beklager jeg det. Det var overhodet ikke meningen. Jeg er veldig glad for at Kristelig Folkeparti støtter regjeringen i denne saken.


 Replikkordskiftet er omme.


Flere har ikke bedt om ordet til sak nr. 3.






                    

 Det voteres først over § 17 første ledd bokstav g siste punktum og § 66 første ledd bokstav c.


Venstre, Sosialistisk Venstreparti og Miljøpartiet De Grønne har varslet at de vil stemme imot.


Votering:

Komiteens innstilling til § 17 første ledd bokstav g siste punktum og § 66 første ledd bokstav c ble bifalt med 86 mot 10 stemmer.

(Voteringsutskrift kl. 16.20.37)

 Det voteres over øvrige deler av I og II.


Votering:

Komiteens innstilling til øvrige deler av I og II ble enstemmig bifalt.

 Det voteres over lovens overskrift og loven i sin helhet.


Votering:

Lovens overskrift og loven i sin helhet ble enstemmig bifalt.

 Lovvedtaket vil bli satt opp til andre gangs behandling i et senere møte i Stortinget.



                    
                    

