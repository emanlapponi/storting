 Sonja Irene Sjøli til eit
kort tilleggsspørsmål. Presidenten vil igjen minne
om oppmodinga om å prøve å klare seg
med eitt tilleggsspørsmål, med mindre noko anna
er heilt naudsynt.

  Men det er det, president. 

Så lenge følgetjenesten ikke
er lovpålagt, vil mange kommuner ikke organisere en slik
tjeneste. Mange kommuner spekulerer nå i jordmødrenes
plikt til å gi øyeblikkelig hjelp også på fritiden.
Så loven om jordmortjenesten må utvides til også å gjelde
følgetjeneste og vaktberedskap i de områder
hvor det er mer enn én time til fødeavdelingen.
Selv ved et desentralisert fødetilbud vil det være
behov for følgetjeneste, ja, kanskje vil det da være
enda viktigere, fordi det oftest dreier seg om kvinner som av medisinske årsaker
må føde ved en spesialavdeling. 

Jeg vil spørre helseministeren om
han mener at fødsler er akuttmedisin når det foregår
ved sykehus eller ved fødestuer, men ikke når
det skjer i ambulanse, drosje, privatbil eller båt. Jeg
spør fordi det i akuttmeldingen, som vi nå har
til behandling i Stortinget, ikke er nevnt ett ord om vaktberedskap
og følgetjeneste i forbindelse med fødsel.

  Jeg mener det er akuttmedisinsk uavhengig
av hvor det foregår. Jeg gjentar at når det gjelder
akkurat spørsmålet om følgetjeneste,
er det noe som i dag ikke er pålagt ved lov, og sånn
sett, som jeg sa i mitt første innlegg, er det ikke noe
som kommunene er tilpliktet. 

Jeg kjenner ikke til at kommuner spekulerer
i å redusere den type tjenester, i den utstrekning de har
det, men jeg vil si at dette er forhold som jeg er innstilt på å vurdere,
og jeg vil se på hva vi i tilfelle kan gjøre med
dette i forhold til kommunene.





                

 Presidenten vil for sin del anta
at landbruksministeren har rev innenfor sitt fagområde,
og kan ikke motsette seg sammensetningen av ord.





                

 Bjørn Hernæs får
ordet til oppfølging.

  Jeg takker for elskverdig imøtekommelse.
Jeg skal være veldig kort. 

Jeg slutter meg helt og holdent til statsrådens
beskrivelse, at vi er enige om denne saken. Jeg legger første
delen av svaret dypt ned i skuffen, og baserer resten av oppfølgingen
på andre delen av svaret pluss det som kom frem i mitt
første tilleggsspørsmål.

 Presidenten finner igjen å minne
om det som presidenten la til grunn ved møtets start når
det gjaldt den ordinære spørretimen.





                

 Hr. Kristiansen! – Rettelse:
hr. Marthinsen! Presidenten beklager at han lot seg forlede av hr. Marthinsens
mellomnavn.

  Det er ikke første gang at noen gjør
det, president. Men navnet skjemmer ingen. Jeg skjønte
i hvert fall at jeg fikk ordet.

  Det har hr. Marthinsen nå.

  Takk.

Jeg takker statsråden for svaret,
som vel bare inneholdt ett punkt som kunne tolkes i retning av noe
som kunne være positivt, og det er at statsråden
vil ta dette opp med kirke-, utdannings- og forskningsministeren. Utover
det var det ikke noe svar på det jeg spurte om. 

Jeg vil gjerne understreke at dette ikke bare
handler om å ivareta utøvelse av religion og tilgang
på sjelesørger. I denne sammenhengen er det en
annen side som er svært viktig sett fra kriminalomsorgens
ståsted, nemlig å bedre muligheten for rehabilitering
av den innsatte til et kriminalitetsfritt liv. Og det sier fengselspresten
i et brev datert 29. august dette året. Jeg regner
med at statsråden er kjent med innholdet i dette brevet,
som gir uttrykk for at ved at man får en regelmessig oppfølging
av en imam, vil også justismyndigheten kunne sikre seg
et bedre forhold til den innsatte.

 Ønsker statsråd Harlem ordet?

  Jeg har lært at det er uhøflig
ikke å svare.

Jeg er jo ikke uenig i noe av det representanten Marthinsen
sier om at det er viktig å kunne bruke sin tro i et arbeid
for rehabilitering, og at det derfor er viktig at man uansett trosretning
kan få slik tilgang, også når man er
i fengsel. Så når mitt svar er å ta dette
opp med Kirke-, utdannings- og forskningsdepartementet, er det fordi fengselspresttjenesten
nå ligger under kirke-, utdannings- og forskningsministeren.
Også budsjettmidlene er der. Derfor må det være
et samarbeid med dette departementet for eventuelt å omdisponere
midler, hvis det er det som er den beste løsningen.

 Jeg ville bare ganske kort understreke at jeg
synes det er viktig når justisministeren tar den kontakten
med kirkeministeren i denne sammenhengen, at ministeren da peker
på ikke bare utøvelsen av religion, men også den
justispolitiske siden som denne saken har ved seg. Det synes jeg
vil være veldig viktig for å få fram
det som er vesentlig med tanke på utøvelse av
religionen og rehabilitering av den innsatte.





                

 Presidenten må be om at
taletida blir respektert.

  Jeg har lyst til å gi Kristelig Folkeparti
honnør for den endringen de har foretatt i familiepolitikken
nå de siste ukene. Vi er kjent med at det har vært
en partibehandling av nytt program i Kristelig Folkeparti, og det
kjenner det norske folk nå innholdet i. Der ser vi faktisk
ganske nye tanker fra Kristelig Folkeparti, som ikke har stått
på den politiske dagsorden i den grad som de har gjort
nå de siste ukene. 

Det har med respekt å melde kanskje
ikke vært nettopp Kristelig Folkeparti som har snakket
farsrolle og fars deltakelse i barnas liv etter et samlivsbrudd.
De har i hvert fall ikke vært så veldig høyt
på banen i den offentlige debatten og tilkjennegitt sine
synspunkter på den måten som en faktisk har hatt
full mulighet til. Men jeg er meget glad for de signalene vi ser
fra Kristelig Folkeparti, og mener at det kan borge for gode løsninger
i Stortinget når vi legger fram de konkrete forslagene.

 Presidenten vil igjen gjere merksam
på oppmodingar frå presidenten om å avgrense
seg til eitt tilleggsspørsmål.

  Det er riktig at det har vore mykje debatt
og fokus omkring Kristeleg Folkeparti sine forslag den siste tida,
men det er ikkje nytt at vi er opptatt av barns situasjon etter
skilsmisse. Då barnelova sist blei behandla, trur eg faktisk
at Arbeidarpartiet og Kristeleg Folkeparti stod i lag
om dei endringane som då skjedde.

Då vi sat i regjering, hadde den dåverande
barne- og familieministeren ein gjennomgang av bidragsreglane, også med
den målsettinga at det skulle verke konfliktdempande og
meir rettferdig. Så vi har vore opptatt av barns situasjon
og fars situasjon også tidlegare, men Arbeidarpartiet har
hatt ein tendens til å vilje framstille oss som eit parti
som ikkje har vore opptatt av det. Det vil eg på det sterkaste
tilbakevise.

  Jeg må bare si at jeg er meget glad
for den holdningen som Kristelig Folkeparti tar til disse spørsmålene,
og ser ikke noen grunn til å gå inn i en krangel
med representanten Molvær Grimstad om dette. Jeg imøteser
med glede behandlingen av både barnelov og bidragsreglene
etter dette!

 Presidenten forstår det
slik at her vil det bli vidare debattar ute i Hoffsveien!





                

 Det er hyggeleg med korte spørsmål
og korte svar. Presidenten set pris på det.

  Da kan jeg være tilsvarende kort
og si meg meget godt fornøyd med et presist og utvetydig
svar på denne søknaden. Men likevel et tilleggsspørsmål,
og det er: Hvorfor var det nødvendig å bruke spørretimen
til å etterlyse en søknad som har ligget så lenge
i departementet? Vil statsråden se til at rutinene i departementet
blir slik at skolene, når de henvender seg i liknende tilfeller,
får et svar på den søknaden de sender inn?

  Det hadde overhodet ikke vært nødvendig å bruke
spørretimen til det spørsmålet. Svaret
kunne også vært oppnådd ved en telefon
til departementet. Jeg skal selvsagt sørge for
at de rutinene vi har, blir fulgt. 





                

 Presidenten vil streke under at taletida
er 1 minutt. 

  Jeg er helt enig i det representanten Reikvam
sier om at en av demokratiets viktigste prøvesteiner er
hvordan man behandler sine minoriteter. Derfor må vi få til
et KRL-fag som fungerer i forhold til de ulike minoritetene. 

Det viser seg at det fungerer godt enkelte
steder, og at det fungerer dårlig andre steder, innenfor
det samme regelverket. Det betyr at det i stor grad er
praktiseringen det kommer an på. 

Dette stortinget har i forbindelse med KRL-faget
sluttet seg til at det skal være en felles kjerne, at man
skal ha et felles fag og fritak fra deler av faget. Jeg ønsker å holde
fast på den ordningen inntil vi eventuelt kommer fram til
andre løsninger. Jeg tror nemlig egentlig, i likhet med Reikvam,
at det er mulig å finne gode, fleksible løsninger lokalt
hvis man bruker det handlingsrommet og den informasjonsplikten som
finnes innenfor det regelverket vi har.

 Rolf Reikvam – til oppfølgingsspørsmål.

Presidenten merkar seg dei talarane som ikkje
nøyer seg med eitt tilleggsspørsmål.

  Jeg takker for den påminnelsen. Det
er jo bare statsråden og jeg her nå, så vi
kunne holde på lenge med denne saken, for det er en viktig
sak.

Så til fritaksordningen. Rapporten
fra Høgskulen i Volda viser helt klart at det finnes miljøer
hvor en praktiserer fullt fritak, det finnes skoler hvor det praktiseres fullt
fritak – det er trukket fram én skole spesielt
i denne rapporten – mens andre miljøer ikke får
samme muligheten. Derfor tror jeg det er forferdelig viktig nå at
en viser fleksibilitet også i de miljøene hvor
en praktiserer dette veldig strengt og hvor det er vanskeligere å få fritak.
Så min henstilling er fortsatt at statsråden går
ut med en oppfordring til skolene om å vise stor fleksibilitet
og strekke seg langt for å prøve å dempe
konfliktnivået.

  Jeg har allerede understreket overfor skoler
og lærere og også media at man bør vise stor
fleksibilitet. Jeg tror veldig mye kan løses ut fra det, og
det er jo ingen tilfeldighet, vil jeg si, at fleksibilitet også er
det første ordet i mitt utdanningspolitiske slagord FRISK.
Så jeg tror det er riktig som Reikvam sier, at det er mulig å løse
veldig mye med å vise romslighet og tilpasningsdyktighet
lokalt. 

Derimot er jeg tilhenger av en felles kjerne
i KRL-faget. Nå får vi se når vi skal
behandle evalueringen og lage en stortingsmelding, hvordan de to
hensynene kan ivaretas, både det med minoritetenes rettigheter
og et felles grunnlag i faget. Jeg tror at det i et multikulturelt
og multireligiøst samfunn er viktig at vi har møtesteder
hvor vi lærer hverandre å kjenne. 

Dette er jo det siste spørsmålet
og siste runde, så hvis presidenten har tid, tar jeg gjerne
flere runder, ellers kan Reikvam og jeg fortsette på gangen.

 Då er sak nr. 1
ferdighandsama.





                

