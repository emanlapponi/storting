 Representanten Kari Lise Holmberg har tatt opp det forslaget hun refererte til.




 Jeg skal ikke polemisere. Men noe av det første jeg bet meg merke i da jeg tok over som ansvarlig statsråd på dette feltet, var at deler av det elektroniske saksbehandlingssystemet i UDI var svært gammeldags. Det går først og fremst på at man ikke greier å behandle dokumenter elektronisk, og man bærer saksmapper mellom politi, UDI og UNE. Det er klart at det etter hvert blir betydelige saksdokumenter – mange hundre sider med dokumenter – som er et vesentlig bidrag til at ting går sent.




Dette var ikke en situasjon som oppstod 17. oktober 2005. Det var en situasjon som preget UDI i de fire årene før den tiden også, mens Høyres leder var ansvarlig. Man kan si at jo da, jeg har brukt litt tid på å få på plass de bevilgningene som gjør at vi nå er i gang med å investere i et elektronisk saksbehandlingssystem i UDI. Men nå er vi i gang, og de første 15 millionene ligger vel nå i revidert nasjonalbudsjett. Jeg skulle gjerne hatt de 15 millionene på plass den 18. oktober 2005, men nå er de på plass. Jeg synes det er en feil beskrivelse å si at dette først og fremst gir uttrykk for sendrektighet fra Regjeringen, med tanke på hva slags elektronisk saksbehandlingssystem jeg arvet fra den forrige regjering.




 Flere har ikke bedt om ordet til sak nr. 9.

(Votering, se side 3599)





                    

 Under debatten har Kari Lise
Holmberg sett fram eit forslag på vegner av Høgre.
Forslaget lyder:

«Stortinget
ber Regjeringen:

1.	Sørge for elektronisk behandling
av søknader om arbeids- og oppholdstillatelse
og fornyelse av disse ved å utarbeide en elektronisk søknadsmodul
på UDIs Internett-sider, med guider på engelsk
og de språk utenom engelsk som erfaringsmessig har et stort
antall søkere. Søknadsmodulen skal samhandle/kommunisere
med saksbehandlingssystemene hos utlendingsmyndighetene. De elektroniske
saksbehandlingssystemene hos politi, UDI og relevante statlige etater
må kommunisere seg imellom og generere et elektronisk statusbilde
som gjør det mulig for søkere og alle
saksbehandlere raskt å kunne se på en illustrasjon
med forklarende tekst, hvor en sak befinner seg i saksflyten. Søknadsmodulen
må indikere eventuelle manglende dokumenter eller
andre forhold som hindrer fremdrift i søknadsbehandlingen
på de ulike stadier i flyten og generere varsel om
dette, så rask retting muliggjøres.

2.	Sørge for at søkere tildeles en elektronisk
id ved første oppmøte hos politiet.
Slik kan man oppnå at mest mulig av etterfølgende
korrespondanse kan skje elektronisk. Guider tilbys på flere
språk. Arbeidsgivere tilbys en eID som gjør at
bedriften elektronisk kan oversende søknader og dokumenter,
og etter arbeidstakers samtykke følge søknadsbehandlingen.

3.	Sørge for at den veiledende brosjyre som Sentralkontoret
for utenlandssaker i samarbeid med UDI, Arbeids-
og velferdsetaten (NAV), Arbeidstilsynet og Petroleumstilsynet skal være
i ferd med å utarbeide om hvordan man skal gå frem
som utenlandsk arbeidstaker i Norge, og som snart skal være
klar, gjøres tilgjengelig på Internett på relevante
offentlige portaler, og et tilstrekkelig antall relevante språk.

4.	Vurdere å opprette en Internett-portal etter
mønster av www.workindenmark.dk.»

Votering:

Forslaget frå Høgre blei med
88 mot 14 røyster ikkje vedteke.

(Voteringsutskrift kl. 15.42.40)

Komiteen hadde tilrådd:

Dokument nr. 8:70 (2006-2007) – representantforslag fra
stortingsrepresentantene Bent Høie, Trond Helleland, Kari Lise
Holmberg, Øyvind Halleraker og Jan Tore Sanner
om informasjon, kommunikasjon og teknologi (IKT) i utlendingsforvaltningen – vedlegges
protokollen.

Votering:

Tilrådinga frå komiteen
blei samrøystes vedteken.


                    
                    

