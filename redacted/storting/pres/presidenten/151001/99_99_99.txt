 Fungerende president vil anmode visesekretæren for det forrige storting, Sylvi Graham, om midlertidig å fungere som sekretær.




Det ble deretter foretatt navneopprop.




Følgende representanter hadde forfall: Ingebjørg Amanda Godskesen, Mette Tønder, Morten Wold, Kristin Ørmen Johnsen, Jan Arild Ellingsen, Tore Hagebakken, Rasmus Hansson, Jan Bøhler, Geir Pollestad, Geir Sigbjørn Toskedal, Bjørn Lødemel, Bård Hoksrud, Øyvind Korsberg, Arild Grande, Per Sandberg og Stein Erik Lauvås.




Følgende representant var fraværende: Ingjerd Schou.




Fra de øvrige fraværende representantene forelå det permisjonssøknader (se nedenfor).




 Fungerende president foreslår at den sist benyttede forretningsorden blir gjort gjeldende. – Det anses vedtatt.




Det foreligger en rekke permisjonssøknader:




– Fra Arbeiderpartiets stortingsgruppe om permisjon for representanten Jens 

Stoltenberg

 i tiden fra og med 1. oktober til og med 30. september 2016 på grunn av stilling som NATOs generalsekretær




– fra representantene Geir Jørgen 

Bekkevold

, Jette F. 

Christensen

, Per Rune 

Henriksen

, Frank J. 

Jenssen

, Abid Q. 

Raja

 og Erlend 

Wiborg

 om permisjon i tiden fra og med 1. oktober til og med 21. oktober, alle for å delta i De forente nasjoners 70. ordinære generalforsamling i New York.




– fra representantene Tom E. B. 

Holthe

 og Magne 

Rommetveit

 om permisjon i tiden fra og med 1. oktober til og med 6. november, begge for å delta i sjefskurs ved Forsvarets høgskole




– fra representanten Lise 

Christoffersen

 om permisjon i dagene 1. og 2. oktober for å delta i Europarådets parlamentariske forsamlings 2015-sesjon, 4. del, i Strasbourg




– fra Sosialistisk Venstrepartis stortingsgruppe om sykepermisjon for representanten Heikki Eidsvoll 

Holmås

 fra og med 1. oktober og inntil videre




– fra representanten Nikolai 

Astrup

 om foreldrepermisjon i dagene 1. og 2. oktober




– fra representanten Trond 

Giske

 om velferdspermisjon i dagene 1. og 2. oktober




Disse søknader foreslås behandlet straks og innvilget. – Det anses vedtatt.




Fra henholdsvis første og andre vararepresentant for Oslo, Frode 

Helgerud

 og Afshan 

Rafiq

, foreligger søknad om fritak for å møte i Stortinget under representanten Astrups permisjon, av velferdsgrunner.




Etter forslag fra presidenten ble enstemmig besluttet:




1. Søknadene behandles straks og innvilges.




2. Følgende vararepresentanter innkalles for å møte i permisjonstiden:










For Akershus fylke: Siri 

Engesæth

 1.–21. oktober




For Buskerud fylke: Laila 

Gustavsen

 1. og 2. oktober




For Hordaland fylke Eigil 

Knutsen

 1. oktober–5. november, Marianne S. 

Bjorøy

 og Roald Aga 

Haug

, begge 1.–21. oktober,




For Oslo: Truls 

Wickholm

 1. oktober–30. september 2016, John Christian 

Elden

 1. og 2. oktober og Ingunn 

Gjerstad

 1. oktober og inntil videre




For Telemark fylke: Hanne 

Thürmer 

1.–21. oktober




For Sør-Trøndelag fylke: Audun 

Otterstad

 1. og 2. oktober og Torhild 

Aarbergsbotten 

1.–21. oktober




For Vestfold fylke: Ellen 

Eriksen

 1. oktober–5. november




For Østfold fylke: Kjell Håvard 

Jensen

 1.-21. oktober










 Siri Engesæth, Laila Gustavsen, Eigil Knutsen, Marianne S. Bjorøy, Roald Aga Haug, Truls Wickholm, John Christian Elden, Ingunn Gjerstad, Hanne Thürmer, Audun Otterstad, Torhild Aarbergsbotten, Ellen Eriksen og Kjell Håvard Jensen er til stede og vil ta sete.




Valg av presidenter og sekretærer




 Det skal foretas valg av presidenter og sekretærer. Valget vil bli gjennomført i tråd med Stortingets forretningsorden § 6, andre og tredje ledd.




Fungerende president vil da foreslå at vi stemmer på vanlig måte, uten bruk av stemmesedler.




Fungerende president ber om forslag på Stortingets 

president

.




Thommessen.




 Olemic Thommessen er foreslått valgt til Stortingets president. – Andre forslag foreligger ikke.




Votering:




Forslaget fra Trond Helleland ble enstemmig bifalt.




 Presidenten ber så om forslag på Stortingets

 første visepresident.




Nybakk.




 Marit Nybakk er foreslått valgt til Stortingets 

første visepresident.

 – Andre forslag foreligger ikke.




Votering:




Forslaget fra Jonas Gahr Støre ble enstemmig bifalt.




 Presidenten ber så om forslag på Stortingets 

andre visepresident

.




Svendsen.




 Kenneth Svendsen er foreslått valgt til Stortingets andre visepresident. – Andre forslag foreligger ikke.




Votering:




Forslaget fra Harald T. Nesvik ble enstemmig bifalt.




 Presidenten ber så om forslag på Stortingets 

tredje visepresident.




Hansen

.




 Svein Roald Hansen er foreslått valgt til Stortingets tredje visepresident. – Andre forslag foreligger ikke.




Votering:




Forslaget fra Jonas Gahr Støre ble enstemmig bifalt.




 Presidenten ber så om forslag på Stortingets 

fjerde visepresident.







 Ingjerd Schou er foreslått valgt til Stortingets fjerde visepresident. – Andre forslag foreligger ikke.




Votering:




Forslaget fra Trond Helleland ble enstemmig bifalt.




 Presidenten ber så om forslag på Stortingets 

femte visepresident

.




Hjemdal

.




 Line Henriette Hjemdal er foreslått valgt til Stortingets femte visepresident. – Andre forslag foreligger ikke.




Votering:




Forslaget fra Knut Arild Hareide ble enstemmig bifalt.




 Det skal så velges sekretær og visesekretær i Stortinget. Presidenten ber om forslag på 

sekretær

.







 Jette F. Christensen er foreslått valgt til Stortingets sekretær. – Andre forslag foreligger ikke.




Votering:




Forslaget fra Jonas Gahr Støre ble enstemmig bifalt.




 Presidenten ber så om forslag på 

visesekretær

.







 Sylvi Graham er foreslått som visesekretær. – Andre forslag foreligger ikke.




Votering:




Forslaget fra Trond Helleland ble enstemmig bifalt.




 Norges 160. storting erklæres herved lovlig konstituert.




Presidenten foreslår at underretning om dette sendes Hans Majestet Kongen gjennom regjeringens sjef, for at denne kan innhente Kongens bestemmelse om tiden for Stortingets åpning. – Det anses vedtatt.




Tidspunktet vil senere bli kunngjort.




Presidenten ber om bemyndigelse til, etter at Stortinget er erklært åpnet, og etter at trontalen og beretningen om rikets tilstand er overlevert, å utbringe det sedvanlige ønske for Kongen og fedrelandet – og anser denne bemyndigelse for gitt.




Presidenten ber videre om Stortingets bemyndigelse til å oppnevne en deputasjon på syv representanter til å motta Hans Majestet Kongen ved Stortingets åpning – og anser også denne bemyndigelse for gitt.




Som deputasjon oppnevnes representantene Bård Vegar Solhjell, leder, Martin Kolberg, Trond Helleland, Jørund Rytman, Anders B. Werp, Torgeir Micaelsen og Morten Wold.




I anledning av Stortingets høytidelige åpning har Oslo biskop innbudt Stortingets representanter til gudstjeneste i Oslo Domkirke i dag, torsdag 1. oktober kl. 17.00.




Ønsker noen ordet før møtet heves? – Møtet er hevet.





                    
                    
                    

