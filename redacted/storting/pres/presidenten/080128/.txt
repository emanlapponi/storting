 Ærede medrepresentanter! 




Stortingsrepresentant Petter Løvik gikk bort 3. desember 2007 - bare 58 år gammel.




Petter Løvik var født 11. juli 1949 i Volda. Etter fullført økonomisk gymnas i 1969 begynte han ved Handelshøyskolen i Bergen og tok eksamen som siviløkonom i 1975. I 1976 overtok han farens forretning i Volda og drev denne helt fram til 1997, da han ble innvalgt på Stortinget. I 1982 ble han amanuensis ved Høgskulen i Volda. Bortsett fra et avbrudd på tre år fra 1985 som næringssjef i Volda kom han til å bli i undervisningsstillingen ved høgskolen fram til stortingsvervet i 1997. 




Petter Løvik ble innvalgt i Volda kommunestyre i 1979. Han var medlem av kommunestyret fram til 1997. I perioden 1983-1987 var han også medlem av formannskapet. I perioden 1982-1991 var han varamedlem av fylkestinget i Møre og Romsdal. Petter Løvik var leder av Møre og Romsdal Høyre i årene 1994-1997, og var i samme periode også medlem av Høyres sentralstyre.




Ved stortingsvalget i 1989 ble han valgt til 2. vararepresentant for Høyre i Møre og Romsdal, mens han i perioden 1993-1997 var første vararepresentant. Ved valget i 1997 ble han så innvalgt som representant. På Stortinget var han i perioden 1997-2001 medlem av kirke-, utdannings- og forskningskomiteen. I perioden 2001-2005 var Petter Løvik leder av samferdselskomiteen, mens han i inneværende periode var medlem av næringskomiteen. I forrige periode var han også varamedlem til EØS-utvalget. Petter Løvik var gjennom flere år kasserer i Løvebakken Mållag. 




Petter Løvik var en hardt arbeidende representant og gikk fullt og helt opp i de saksfelter som lå under den komiteen han til enhver tid var medlem av. Men han glemte aldri sin tilhørighet som representant for Møre og Romsdal spesielt og for Kyst-Norge generelt. Han hadde også en faglig tilknytning til distriktspolitikk og til arbeidet for å fremme vekst og næringsutvikling - noe som også framgår klart av den lange rekken av fagskrifter fra Høgskulen i Volda/Møreforskning med Petter Løvik som forfatter. Høyres leder, Erna Solberg, sa i sine minneord at det var som leder av samferdselskomiteen at Petter Løvik virkelig blomstret. Det er ikke vanskelig å si seg enig i en slik vurdering. Her hadde han rik anledning til å være med på å virkeliggjøre ønsket om handling og reform på et samfunnsområde som også lå hans hjerte nært.




Det føles fortsatt nokså uvirkelig å snakke om Petter Løvik i fortid. Alle som har hatt gleden av å samarbeide med Petter Løvik her i Stortinget siden 1997, vil bære med seg bildet av en medrepresentant som kombinerte en nesten ustoppelig glede over et skikkelig politisk basketak med meningsmotstandere med en like stor glede over hyggelig kontakt og samvær på tvers av alle politiske skillelinjer. Et usedvanlig fint menneske er gått bort. Vi savner ham dypt - både som samfunnsbygger og menneske. 




Vi minnes Petter Løvik for hans virke i Stortinget og lyser fred over hans minne.




Representantene påhørte stående presidentens minnetale.




Carl I. Hagen overtok her presidentplassen. 




 Representanten Dagrun 

Eriksen

, som har vært permittert, har igjen tatt sete. 




Det foreligger to permisjonssøknader:










fra representanten Bjørn 

Jacobsen

 om permisjon i tiden fra og med 28. januar til og med 30. januar for å delta som valgobservatør for Europarådet før presidentvalget i Armenia 







fra representanten Øystein 

Djupedal

 om permisjon i tiden fra og med 28. januar til og med 30. januar for å delta i Wilton Park-konferanse i Storbritannia




Etter forslag fra presidenten ble enstemmig besluttet: 










Søknadene behandles straks og innvilges. 







Følgende vararepresentanter innkalles for å møte i permisjonstiden: 




For Møre og Romsdal fylke: Ingrid I. 

Opedal




For Sør-Trøndelag fylke: Ingvild Vaggen 

Malvik







Ingrid I. Opedal innvelges i Lagtinget for den tid hun møter for representanten Bjørn Jacobsen. 




 Ingrid I. Opedal og Ingvild Vaggen Malvik er til stede og vil ta sete. 




Valg av settepresident




 Presidenten vil foreslå at det velges en settepresident for Stortingets møte i dag - og anser det som vedtatt. 




Presidenten vil foreslå Anders Anundsen. - Andre forslag foreligger ikke, og Anders Anundsen anses enstemmig valgt som settepresident for dagens møte.




Statsråd Kristin Halvorsenoverbrakte 3 kgl. proposisjoner (se under Referat). 




 Representanten Odd Einar Dørum vil fremsette et representantforslag.




 På vegne av representantene Trine Skei Grande, Leif Helge Kongshaug, Borghild Tenden og meg selv har jeg den glede å fremme forslag om lærerløft for lærere i grunnskole og videregående skole. 




 Forslaget vil bli behandlet på reglementsmessig måte. 





                    
                    
                    

 Det skal velges nytt varamedlem til valgkomiteen etter representanten
Petter Løvik, som er avgått ved døden. 

Presidenten
ber om forslag. 

  

 (fra salen):

Jeg tillater meg å
foreslå Øyvind Halleraker. 

 Øyvind
Halleraker er foreslått som nytt varamedlem til valgkomiteen etter
Petter Løvik. 

- Andre forslag foreligger ikke, og Øyvind
Halleraker er enstemmig valgt som nytt varamedlem til valgkomiteen. 





                    
                    
                    

 Ingen har bedt om
ordet. 

(Votering, se side 1836) 





                    

 I sak nr. 3 foreligger det ikke
noe voteringstema. 


                    
                    

 Stortinget går nå til votering. 

Votering i sak nr. 2

Komiteen hadde innstilt:

Bent Høie velges som medlem av Stortingets delegasjon
til EFTA-parlamentarikerkomiteene og Den felles EØS-parlamentarikerkomiteen
istedenfor Børge Brende. 

Votering:

Komiteens innstilling ble enstemmig bifalt.

 I sak nr. 3 foreligger det ikke
noe voteringstema. 





                
                
                

Voteringen i en sak finnes i slutten av referatet for hver enkelt sak.


            


            

 Dermed er dagens
kart ferdigbehandlet. 

Forlanger noen ordet i henhold til forretningsordenens
§ 37a før møtet heves? - Møtet er hevet. 





                    
                    
                    

