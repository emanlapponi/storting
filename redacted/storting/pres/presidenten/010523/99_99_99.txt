 Spørsmål 2 vil
bli svara på seinare.





                

 Det var ikkje presidenten
si meining at ein skulle ta det så med ro at ein gjekk
langt utover taletida.

  I den utstrekning det har vært uro
for at ISF-systemet skulle føre til en omprioritering av
pasientbehandling ut fra hva som måtte være
et lønnsomhetshensyn, så er det jo slik at de
undersøkelser som er gjort på det, ikke
bekrefter at den uroen har vært berettiget. Noe helt annet
er – og der er vi, tror jeg, ganske enige – at
ISF-systemet, DRG-nomenklaturen, må kontinuerlig revideres
og forbedres. Den er ikke god nok på noen
måte, og det er et omfattende arbeid, som jeg da også beskrev
tidligere, som man er i gang med når det gjelder å gå gjennom
DRG-vektene bl.a. og gjøre forbedringer der.

Det er riktig at kronikere – og her
er det nevnt revmatikere – kommer dårlig ut gjennom
dette systemet. Det er årsaken til at det gis tilleggsbevilgninger.
Men jeg har heller ikke her problemer
med å innrømme at vi ikke er der vi
burde være med finansieringssystemet.





                

 Då går vi til spørsmål
2.





                

 Presidenten registrerer at det er
stor nøgd i salen, og det kan jo vere godt å ha
med seg når vi går inn i tronge tider fram mot
sommarferien.





                

 Presidenten vil be om at taletiden respekteres.




 Jeg er også noe forbauset over at denne interpellasjonen tas opp nå, så kort tid etter at Stortinget har behandlet Nasjonal transportplan, hvor prioriteringene også innen luftfartssektoren er lagt.




Det må være en forutsetning at tiltak på Kristiansand Lufthavn, Kjevik, må skje innenfor de rammer og prioriteringer som er lagt i Nasjonal transportplan, og videre innenfor de rammer som fastlegges i de årlige budsjettbehandlingene.




De økonomiske rammebetingelsene som Luftfartsverket arbeider under, er meget stramme. Dette har et flertall i Stortinget bestående av bl.a. interpellantens eget parti sørget for. De er så stramme at Luftfartsverket ikke ser seg i stand til å gjennomføre helt nødvendige prosjekter på Sola, hvor det nå foreslås en reduksjon på 50 mill. kr. Dette er Luftfartsverkets situasjon, som Kristelig Folkeparti har medvirket til å bringe Luftfartsverket i.




Kristelig Folkeparti har også gjennom de rekordhøye avgiftene luftfarten er belagt med, forårsaket en reduksjon i antall flypassasjerer, som jo er selve grunnlaget for Luftfartsverkets inntekter og muligheter til å tjene penger for å utføre helt nødvendige investeringer og vedlikehold.




Jeg ser på interpellasjonen som ren valgkamp, der Kristelig Folkepartis egen politikk alvorlig hindrer Luftfartsverket i dets arbeid for å bedre forholdene på norske flyplasser.




 Det forundrer meg at Kristelig Folkeparti nå plutselig nærer bekymring for Kristiansand lufthavn, Kjevik. Tilskudd til regionale flyplasser ble redusert med 14,4 mill. kr for 2001 i forhold til saldert budsjett for 2000. Dette skjedde i budsjettforliket mellom Arbeiderpartiet og sentrumspartiene.




Fremskrittspartiet er klar over at reduksjonen i bevilgningene fra 2000 til 2001 skyldes saldering av den statlige overtakelsen i 1999 og 2000, men vi forutsatte at reduksjonen i bevilgningene i 2001 ikke ville få konsekvenser for regulariteten og sikkerheten ved de regionale flyplassene. Fremskrittspartiet la også inn i sitt budsjettforslag for 2001 en økning på 10 mill. kr på kap. 1311, Tilskudd til regionale flyplasser, uten at Kristelig Folkeparti støttet dette. For flyplassene, som i utgangspunktet skal være selvfinansierende, er Kristelig Folkeparti også med på å opprettholde overskuddskravet, som igjen gir en lavere utbyggingstakt av flyplasser og dyrere reiser. 




Fremskrittspartiet mener at det høye avgiftsnivået på innenlandsruter kan føre til nedleggelse av ruter, noe som igjen fører til mindre inntekt for Luftfartsverket. Dette betyr høyere billettpriser for de reisende og en svekket konkurranse innen luftfarten i det innenlandske markedet, samt en høyere avgift for den resterende flytrafikken.




Fremskrittspartiet har også registrert uttalelser fra representanter fra Luftfartsverket om at de økonomiske rammebetingelsene for Luftfartsverket og flyplassene ikke er tilfredsstillende. Det fører til reduserte muligheter for nødvendige utbygginger og oppgraderinger. Det er bekymringsfullt sett på bakgrunn av hvor viktig flyplassene er for næringslivet og bosettingen rundt om i landet. Vi er bekymret for det høye avgiftsnivået i luftfarten og de konsekvensene dette har for konkurransen i markedet.




De siste dagers hendelser med SAS sitt oppkjøp av Braathens bekrefter dette. Fremskrittspartiet viser til at det enten er de reisende selv som betaler, eller så er det næringslivet i de aktuelle regionene som må betale en større del av regningen for avgiftsøkningene. Etter vårt syn er dette en svært uheldig konsekvens, og derfor finner jeg det merkelig at representanten Jon Lilletun ønsker en raskere utbygging av Kjevik uten at det viser seg i det budsjettet Kristelig Folkeparti har vært med på. 




 Jeg skjønner at representanten Lilletun har det trangt på Kjevik. Når jeg farter rundt i verden og ser på standarden på flyplasser, tenker jeg ofte at den norske standarden egentlig er himmelhøy. Den er kanskje egentlig mye høyere enn nødvendig på mange av flyplassene. Representanten Lilletun nevnte Bodø og Tromsø som eksempler, og da sa statsråden at det var «fremtidsrettet» bygging. Jeg er av dem som bruker Bodø veldig ofte, og jeg har ofte tenkt at her har man iallfall bygd for en veldig stor kapasitet. Jeg er ikke sikker på at den typen investeringer er det riktige. Jeg har ennå ikke opplevd at det er fullt der, sjøl om det skulle være en kritisk situasjon. Men den er nå bygd, den skal ikke rives. 




Ut fra økonomien i Luftfartsverket vil det å fortsette å bygge flotte, store terminaler med tuber være en helt feil investering. Et av temaene i offentligheten er: Har Luftfartsverket økonomi til å holde på det regionale rutenettet, på kortbaneflyplassene, eller står de i fare for å kunne bli lagt ned? I Honningsvåg har vi en flyplass på dispensasjon, hvor vi kanskje må bygge en ny for å få lov til å ha en flyplass der. Det er av de kritiske tingene i norsk luftfart, og ikke om man kan gå tørrskodd i tuber ut til flyet. Men hvis det var et sted man skulle ha tuber, måtte det jo være i Honningsvåg når det er vinterstorm. Men jeg tror ikke det blir aktuelt. 




Jeg har lyst til å si følgende: Ikke bare bommer representanten Lilletun – det er jo betryggende at statsråden ikke tar den invitasjonen og sier ja, nå bygger vi – men jeg synes at Luftfartsverket, departementet og stortingsflertallet prioriterer feil når man skal bruke store investeringsmidler framover til ombygging, 550 mill. kr på Sola, en god del hundre millioner kroner på Flesland, Værnes, som er nybygd, osv. Jeg tror ikke det er de riktige prioriteringene i en tid hvor en del av flyplassnettet faktisk kjemper for å overleve, og hvor det trengs investeringer som har med regularitet og sikkerhet å gjøre. Regularitet og sikkerhet er mye viktigere enn om det kan være litt trangt på visse tidspunkter av dagen, eller at det eventuelt i en litt kritisk situasjon begynner å fylles opp. Det må vi kunne leve med. 




De viktigste investeringene i luftfarten skal gå på å opprettholde det nettet vi har, som er så viktig for næringsliv og bosetting, og på å investere for regularitet og sikkerhet. Så må bekvemmelighetene komme i annen rekke. Om det er mange nok innsjekkingsskranker, om det kan bli litt kø, om det er tuber å gå i ut til flyene, må komme i annen rekke, etter det som er det viktige – de kritiske tingene. Og der går min kritikk ikke bare til representanten Lilletun, som nå har sendt en liten hilsen hjem, men også til flertallet i Stortinget som på en måte har akseptert en prioritering som ligger i Nasjonal transportplan.




 Av dei innlegga som har vore, har eg stor forståing for representanten Inge Myrvoll sitt innlegg. Det var ut frå ein heilskapleg politikk og ei linje som eg forstår, men som likevel ikkje tek opp i seg heile problemstillinga. 




For kva er realiteten når det gjeld Kristiansand Lufthamn, Kjevik? For det fyrste gjev den heile tida bidrag til fellesskapen, men har heile tida vorte dårlegare tildelt når det gjeld utbyggingsmoglegheiter enn dei fleste lufthamner ein kan samanlikne med. For det andre er det ikkje slik at eg i min interpellasjon berre har forsøkt å forsere utbyggingstakten innanfor Luftfartsverket. Det er heilt rett at dei har tronge budsjettprioriteringar, men det kan likevel framleis vere grunn til å sjå på ei heilskapleg prioritering, og det må vere fullt tillate å arbeide for, innanfor den ramma som eg erkjenner at vårt parti har vore med på å setje, at ein kan flytte pengar. Det må det vere fullt mogleg å ta opp i ein interpellasjon. 




Så undrar det meg litt at ikkje representantar for Høgre eller Framstegspartiet har teke opp den hansken at ein her faktisk kan finne ei anna løysing for å utvikle ei lufthamn som i så fall ikkje ville belaste statlege budsjett. Om det eventuelt ville vere løysinga, seier ikkje eg, men Kristiansands ordførar – som forresten er frå Høgre – har teke det initiativet. Eg synest det var eit klokt innspel ut frå at ein ser at ein er i ein vanskeleg situasjon. Det hadde eg kanskje trudd at Høgre og Framstegspartiet syntest var interessant, men eg registrerer at dei berre er opptekne av det formelle.




Så til representanten Eirin Faldet. Eg registrerer at ho meiner eg heller skulle ha stilt eit spørsmål enn å ha ein interpellasjon. Det går det an å meine. Men eg synest faktisk det er interessant å ha ein noko meir utfyllande dialog med ein statsråd i ei sak. Eg synest òg det er interessant å få høyre kva andre parti meiner. I den saka må eg nok seie at eg er noko skuffa over at ingen andre var villige til å ta opp hansken om alternative måtar å gjere det på, men eg tek det til etterretning.




Så er eg glad for ein liten ting, og det er at eg har eit håp om at vi i samarbeid med m.a. samferdselsministeren og finansministeren iallfall skal få utlikna ein urett, nemleg at ein òg kan få ein tollstad på Kjevik.




Hans J. Røsjorde hadde her gjeninntatt presidentplassen.




 Noen kommentarer til det som har kommet fram i debatten:




Når det gjelder Stavanger lufthavn, Sola, har det skjedd en gjennomgang av planene som har ført til at det ikke er aktuelt å starte de faktiske byggearbeidene i år. Derfor er forslaget til investeringsbudsjett for Sola redusert i 2001, men det er fortsatt et prioritert prosjekt.




Når det gjelder Luftfartsverkets totale økonomi, er det grunn til å følge den nøye, og det er grunn til å vurdere hvorledes vi skal håndtere dette framover, med tanke på at den er særdeles stram. Men det må ikke være tvil om at prioritet nr. 1 er sikkerhetsspørsmål, prioritet nr. 2 er operasjonelle forhold. Vi må fortsette å sørge for et godt utbygd regionalt nett, men vi må også sørge for at Luftfartsverket kan forbli en selvfinansierende virksomhet. Dermed er vi også avhengig av velfungerende ekspedisjonsbygg på de største flyplassene. Men det er i dette bildet vi må finne en nødvendig balanse i den prioritet som jeg nå gav uttrykk for.




Når det gjelder å gjøre lufthavnene kommunale, tror jeg først jeg vil henvise til at det overhodet ikke har blitt vurdert i forhold til Nasjonal transportplan, verken i forarbeidene eller under Regjeringens arbeid. Ei heller kan jeg erindre at det overhodet var framme under Stortingets behandling. Det ville for øvrig også være temmelig drastisk å gjøre de lønnsomme lufthavnene kommunale. Da ville vi gjøre noe strukturelt helt på tvers av gjeldende politikk. Jeg er også helt overbevist om at luftfart stadig blir mer krevende i framtida, både operasjonelt og sikkerhetsmessig. Jeg er derfor overbevist om at vi må ha et nett av lufthavner i Norge, og jeg er overbevist om at de må være under én koordinerende hånd.




 Sak nr. 2 er dermed ferdigbehandlet.




Valg av settepresidenter




 Før vi går til sak nr. 3 på dagens kart vil presidenten foreslå at det velges settepresidenter for Stortingets møter mandag–torsdag i neste uke – og anser det som vedtatt.




Presidenten ber om forslag på settepresidenter.




(fra salen): 

Jeg tillater meg å foreslå Kenneth Svendsen og Øyvind Korsberg.




 Kenneth Svendsen og Øyvind Korsberg er foreslått som settepresidenter. – Andre forslag foreligger ikke, og Kenneth Svendsen og Øyvind Korsberg er enstemmig valgt.





                    
                    
                    

