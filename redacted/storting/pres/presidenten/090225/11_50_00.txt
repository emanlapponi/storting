 Presidenten vil be om at representantane held seg til den taletida som er
                     fastsett. 

 Jeg har tidligere invitert representanten Hoksrud til å komme med et forslag
                     til denne forenklede forskriften som skal lette alle disse problemene. Det
                     gjorde jeg 21. januar, og i hvert fall så langt glimrer et slikt forslag med
                     sitt fravær. Så jeg vil gjenta at hvis dette er så enkelt – og vi sitter og
                     jobber med forskriften – er det bare for Fremskrittspartiet å fremme et
                     forslag, så skal vi se veldig nøye på det. 

Vi synes det er en del kompliserte faktorer, men jeg er enig med Hoksrud i at
                     det er en målsetting å få dette til å fungere bedre. Derfor jobber vi med
                     forskriften og forenklingen, og vi er som sagt villige til å se på alle gode
                     forslag. Men så veldig enkelt kan det åpenbart ikke være, for, så langt har vi
                     i hvert fall ikke fått noe forslag fra Fremskrittspartiet til forenklinger.
                  





                

