  Ærede medrepresentanter!

Tidligere stortingsrepresentant og riksrevisor
Lars Breie er død, 92 år gammel.

Lars Breie møtte som stortingsrepresentant
for Arbeiderpartiet fra Buskerud i årene 1945 til 1953.

Lars Breie var født og oppvokst i
Ål i Hallingdal. Som ung jusstudent fattet han tidlig interesse
for politikk. Senere førte det til at han engasjerte seg
i kommunalpolitikken i hjembygda. Etter å ha fullført
sin juridiske embetseksamen i 1933, startet han sakførerforretning
i Ål, som han drev fram til 1948. Han var først varaordfører
og siden ordfører i Ål i 1940 og i 1945. Under krigen var
han i ledelsen for den sivile motstandskampen i Hallingdal.

Etter frigjøringen i 1945 ble han
valgt inn på Stortinget. Her var han medlem av den daværende
protokollkomiteen, hvor han som sekretær gjorde en viktig
innsats i de omfattende granskingssakene som ble behandlet etter krigen.
Arbeidet i protokollkomiteen gav ham en solid innsikt i de konstitusjonelle
forhold, og han nøt stor anerkjennelse for sin dyktighet,
upartiskhet og lojalitet til konstitusjonen og dens spilleregler.
Han ble formann i komiteen etter valget i 1949.

Den objektivitet og omhyggelighet som kjennetegnet hans
arbeid, var utvilsomt en av hovedårsakene til at oppmerksomheten
ble rettet mot Lars Breie da vervet som formann i Riksrevisjonen
skulle besettes. Selv om Lars Breie var representant for Arbeiderpartiet,
var C. J. Hambro hans varmeste tilhenger og den som sterkest gikk
inn for at nettopp Breie skulle ha dette ansvarsfulle vervet. Dette
forteller kanskje mer enn noe annet om den respekt og aktelse han
nøt i alle kretser. Han hadde et enstemmig storting bak
seg da han i 1950 ble valgt til riksrevisor. Han ble siden gjenvalgt
hvert fjerde år helt fram til 1978, da han gikk av med
pensjon. I 1979 ble han utnevnt til kommandør av St. Olavs
Orden for sitt virke i offentlig tjeneste.

Lars Breie hadde også framtredende
tillitsverv på den internasjonale arena. Blant annet var
han fra 1955 til 1961 medlem av FNs revisorråd, et tremannsutvalg
som foretok den konstitusjonelle kontroll med hvordan verdensorganisasjonens
midler ble brukt. Her var han formann i 1956 og 1960. Han var også formann
i revisorrådet for Det internasjonale energibyrået
og i OECDs revisorråd. I 1963 ble han valgt til ekstern
revisor for Verdens Helseorganisasjon, et verv han hadde fram til
1974. Her hjemme hadde han også en rekke offentlige verv, bl.a.
som medlem av Statens Rasjonaliseringsråd.

Lars Breie hadde et lunt og elskverdig vesen,
og hans framferd var stillfaren og stø. Her på Stortinget
var han høyt respektert for sin dyktighet og godt likt
av alle. De som lærte Lars Breie å kjenne gjenom
et langt liv i politisk og offentlig tjeneste, vil minnes ham for
hans samarbeidsevne, rettferdighetssans og integritet.

I dyp respekt lyser vi fred over hans minne.

Representantene påhørte stående
presidentens minnetale.

 Representanten Haakon 

Blankenborg

, som har vært permittert,
har igjen tatt sete.

Det foreligger en rekke permisjonssøknader:

fra Arbeiderpartiets stortingsgruppe
om sykepermisjon for representanten Mimmi 

Bæivi

 fra
og med       26. oktober og inntil videre

fra representantene Ingvald 

Godal

,
Fridtjof Frank 

Gundersen

 og Jørgen 

Kosmo

 om permisjon i dagene fra og med
26. oktober til og med 28. oktober for å delta i et møte
i regi av Den vesteuropeiske unions parlamentariske forsamling på Kreta

fra representanten Oddbjørg Ausdal 

Starrfelt

 om
permisjon i tiden fra og med 26. oktober til og med 28. oktober
for å delta i Den Interparlamentariske Unions delegasjon
til De forente nasjoners 54. ordinære generalforsamling
i New York

fra representantene Kjell 

Engebretsen

 og
Sigvald Oppebøen 

Hansen

 om permisjon
i tiden fra og med  27. oktober til og med 2. november for å delta
som valgobservatører for OSSE ved valget i Georgia

fra representanten Inge 

Myrvoll

 om
permisjon i dagene 27. og 28. oktober for å delta som valgobservatør
for Europarådet ved valget i Georgia

fra representanten Olav Gunnar 

Ballo

 om
permisjon i dagene 26. og 27. oktober for etter invitasjon fra Statens
utdanningskontor i Finnmark å delta på konferanse
i Kirkenes samt om velferdspermisjon i tiden fra og med 28. oktober
til og med 4. november

Etter forslag fra presidenten ble enstemmig
besluttet:

1.	Søknadene behandles straks
og innvilges.

2.	Følgende vararepresentanter innkalles for å møte
i permisjonstiden:

For Akershus fylke: André 

Kvakkestad 

og
Rikke 

Lind

For Finnmark fylke: Einar 

Johansen 

og
Kirsti 

Saxi

For Nordland fylke: Lisbeth 

Holand

For Rogaland fylke: Helga 

Rullestad

For Telemark fylke: Marthe Scharning 

Lund

 og
Gunn Marit 

Helgesen

For Vestfold fylke: Karin 

Lian

3.	Einar Johansen og Lisbeth Holand innvelges i Lagtinget
for den tid de møter for representantene Mimmi Bæivi
og Inge Myrvoll.





                    
                    
                    

  Det foreligger ikke noe referat.





                    
                    
                    

