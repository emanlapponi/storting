 Presidenten vil minne om at all tale
skal gå via presidenten.

 Jeg beklager, president!

 Jeg deler selvsagt representantens bekymringer – og
i og for seg også det å se mulighetene – når
det gjelder det området vi her diskuterer. Det er jo ikke
verst at vi i 2007 har kommet dit at vi definerer husdyrgjødsel
som et kinderegg. Det betyr vel at det er gjort enkelte framskritt.
Realiteten er vel at det på flere områder fins
muligheter for å realisere biogassproduksjon basert på biogasstenkning.

Når det så gjelder jobbinga
i Landbruks- og matdepartementet rundt miljøspørsmål,
er det helt riktig som representanten sier, at jeg nå jobber
med en konkret plan i forhold til miljøspørsmål
i landbruket, og presenterte en del tanker rundt det i representantens
hjemfylke i forrige uke. Min ambisjon er at vi skal utvikle
landbruket betydelig på miljøsiden.
Slik sett vil jeg verken konkludere for eller mot enkeltforslag
i den sammenheng nå, men jeg er selvsagt mer enn mottakelig
for gode forslag med hensyn til hva vi konkret
kan og bør gjøre for nettopp å sørge
for at vi har et landbruk som hvert år tar skritt i miljømessig
riktig retning.

  Jeg takker igjen for svaret og også for
at statsråden er villig til å ta på alvor
innspill for at vi sammen kan løse de klimautfordringene
vi står overfor. Men statsråden skal jo også gjennom
miljøvernministeren levere sin sektorvise klimahandlingsplan
til Stortinget i løpet av våren.

Et tiltak som kan være med
og spare energi, som et slikt biogassanlegg er, gjennom en fondsordning,
mener jeg er en god ting, ut fra at de støtteordninger
vi pr. i dag har på dette området, er for store
i forhold til Enova, som har for høy grense til at en bonde
kan få støtte også til avfallsbehandling.
Så her må det skreddersys noe for landbrukssektoren,
og jeg håper ministeren kan ta med seg og vurdere om ikke
et fond à la skogfondet er en vei å gå.

  Ja, jeg tar med meg gode innspill.
Jeg er glad for alle som er opptatt av miljø og
landbruk og det å se mulighetene på dette området
framover. Vi skal jobbe mye med det, og jeg er overbevist om at
vi skal komme fram til konkrete forslag som bidrar nettopp
til det som representanten her etterlyser, en endring
og en tydelig retning som handler om miljø, og som handler
om å ta vare på ressursene som er i landbruket,
og bruke dem til – i dette tilfellet – energi
og til samtidig å løse miljøproblemer.





                

