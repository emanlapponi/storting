 Representanten Morten Ørsal Johansen har tatt opp de forslagene han refererte til.


 Saksordføreren har redegjort for sakens realiteter, og saken har vært drøftet i denne salen tidligere.


Jeg er enig i at det er viktig at det i møte mellom brukerne av offentlige tjenester og offentlig ansatte ikke er språklige hindringer for å forstå det partene sier.


I dag er brukerne av offentlige tjenester mer mangfoldige enn tidligere, og den språklige bakgrunnen deres er derfor også mer variert. Det betyr at offentlig ansatte med variert språkbakgrunn bidrar til likeverdige tjenester til hele spekteret av befolkningen.


Forslagsstillerne viser til media, hvor det framkommer opplysninger om at det er sviktende norskkunnskaper blant helsepersonell. La meg først understreke at det er mye helsepersonell fra utlandet som bidrar til at vi har nok helsepersonell i Norge, og mange av dem gjør en uunnværlig jobb i det offentlige helsevesenet. Derfor har Helse- og omsorgsdepartementet vurdert tiltak for å styrke kvaliteten på fremmedspråklige helsearbeidere. Språkopplæring vil være et sentralt tema i det arbeidet. Språkferdigheter i offentlig pleie- og omsorgstjeneste er en del av totalvurderingen når en ansetter folk.


Helse- og omsorgsdepartementet har utarbeidet veilederen «Gode rutiner – gode tilsettinger. Veileder for arbeidsgivere i helsetjenesten ved tilsetting av helsepersonell». Her presiseres det at arbeidsgiver alltid bør foreta intervju og innhente referanser for å sikre at den som tilsettes, har tilstrekkelige norskkunnskaper for stillingen.


Fra 1. september 2013 innføres en regel om at innvandrere som har rett og/eller plikt til å delta i opplæring i norsk og samfunnskunnskap, må gjennomføre obligatoriske avsluttende prøver. Kandidatene får dermed dokumentert sine norskkunnskaper.


Helse- og omsorgsdepartementet har i statsbudsjettet for 2013 avsatt 3 mill. kr til en satsing på kvalifisering av fremmedspråklige til helsearbeiderfaget – det inkluderer også språkopplæring.


En forutsetning ved enhver ansettelse er at den som ansettes, har gode nok norskkunnskaper til å kunne utføre arbeidet sitt på en god måte. Den enkelte virksomhet har ansvaret for å rekruttere medarbeidere og sikre at disse har tilfredsstillende norskkunnskaper.


Det er viktig at virksomhetene vurderer kravene til norskkunnskaper med utgangspunkt i virksomhetens behov. Språkferdigheter vurderes som en del av totalvurderingen ved ansettelser, hvor bl.a. intervju, referanseinnhenting og ulike tester er av stor betydning.


Imidlertid kan lov og forskrift stille bestemte krav til kompetanse for disse yrkene.


Barne-, likestillings- og inkluderingsdepartementet arbeider nå med en handlingsplan for bedre bruk av innvandreres kompetanse i arbeidslivet. Planen omfatter også språkopplæring.


Ansatte i offentlig sektor har varierende grad av kontakt med brukere, og kravet til kunnskaper i norsk vil være forskjellig. Virksomhetene har ansvar for å iverksette nødvendige tiltak for kompetanseutvikling, dvs. også eventuelt behov for språkopplæring.


Forslagsstillerne ber regjeringen fremme de nødvendige forslag om krav til at utenlandske borgere som ansettes i offentlig sektor, har tilfredsstillende kunnskaper i norsk språk, og at utenlandske ansatte i offentlige virksomheter får tilfredsstillende språkopplæring.


Fornyings-, administrasjons- og kirkedepartementet er den sentrale arbeidsgivermyndighet i staten. Vi kommer ikke til å fremme forslag om generelle krav til norskkunnskaper som skal gjelde alle ansatte i offentlig sektor, og iverksette generelle tiltak for språkopplæring for utenlandske ansatte i offentlig sektor. Jeg mener den enkelte virksomhet er nærmest og best til å vurdere behovene og de aktuelle kandidatene.


La meg avslutningsvis nevne noe som forundrer meg litt. Fremskrittspartiets medlemmer understreker ofte i ulike sammenhenger – senest registrerte jeg det i den debatten vi akkurat nå har lagt bak oss – at det er for mye byråkratisering i statlig forvaltning. De snakker om hvor viktig det er med mindre pålegg, mindre sentralisering og større handlingsrom for både private og offentlige virksomheter. Men jeg skjønner at i denne saken har de liten tiltro til de statlige virksomhetenes egen vurderingsevne, og til at virksomhetene selv kan vurdere språkferdighetene til sine ansatte.


Jeg er av den oppfatning at rigide krav og regelverk knyttet til de ansattes språkkunnskaper kan føre til at virksomhetene mister verdifull kompetanse som samfunnet på mange områder er avhengig av.


 Statsråden var inne på at ho ikkje kunne skjønne kvifor Framstegspartiet fremjar eit slikt forslag, sidan vi var imot byråkrati. Vi er imot byråkrati, men det å vareta innbyggjarane sine interesser og sikre – og førebyggje – at det ikkje er kommunikasjonssvikt mellom lege og pasient, mellom sjukepleiar og pasient osv. er det viktigaste her. Vi set innbyggjarane i sentrum.


Vi kan ikkje sjå at dette er noko byråkrati. Eg trur at dersom ein held fram med det alle desse eksempla på kommunikasjonssvikt, viser – overalt, i barnehage og på forskjellige stader – vil det skape større utfordringar enn om ein innfører eit slikt krav som dette.


Derfor kjem vi med to forslag. Det eine er at utanlandske borgarar som blir tilsette i offentleg sektor, har tilfredsstillande kunnskapar i norsk språk. Det synest eg er eit minimum, slik at dei kan kommunisere på ein trygg måte. Og så seier vi også at regjeringa må setje i verk tiltak for utanlandske tilsette i offentlege verksemder slik at dei oppnår eit tilfredstillande kunnskapsnivå i norsk språk.


Her kan ikkje regjeringa sitje og fråskrive seg alt ansvar. Dette er ein alvorleg situasjon. Vi har meir enn nok eksempel frå media på at det har vore kommunikasjonssvikt, og då kan ikkje regjeringa berre distansere seg frå dette problemet. Då må vi ta initiativ her og sikre at innbyggjarane kan møte opp hos offentlege tenestefolk og vente å kunne kommunisere på norsk på ein god og trygg måte utan at det blir kommunikasjonssvikt som i verste fall kan medføre fare for liv og helse.


 (komiteens leder): Dette er interessant. Vi har akkurat det samme ordskiftet nå som det vi hadde under debatten om kommuneproposisjonen. Hvis temaet er innbyggernes interesser, sier Fremskrittspartiet at svaret må være stat. Gjermund Hagesæter har en formulering nå som er identisk med den han har hatt minst et par tre ganger under debatten i forrige sak.


Det er veldig klargjørende for alle de andre partiene at lokaldemokratiet for Fremskrittspartiet ikke strekker seg langt nok til å inkludere en forståelse for å ta innbyggernes interesser alvorlig. Så Fremskrittspartiet er statspartiet – det statsregulerende, byråkratiserende partiet.


 Flere har ikke bedt om ordet til sak nr. 3.






                    

 Under debatten har Morten Ørsal Johansen satt fram to forslag på vegne av Fremskrittspartiet.


Forslag nr. 1 lyder:


«Stortinget ber regjeringen fremme de nødvendige forslag om krav til at utenlandske borgere som ansettes i offentlig sektor, har tilfredsstillende kunnskaper i norsk språk slik at de er i stand til å kommunisere på en trygg måte.»


Forslag nr. 2 lyder:


«Stortinget ber regjeringen iverksette tiltak for utenlandske ansatte i offentlige virksomheter slik at de oppnår et tilfredsstillende kunnskapsnivå i norsk språk.»


Det voteres alternativt mellom disse forslagene og komiteens innstilling.


Komiteen hadde innstilt:


Dokument 8:36 S (2012–2013) – representantforslag fra stortingsrepresentantene Gjermund Hagesæter, Morten Ørsal Johansen og Åge Starheim om å styrke norsk språk i offentlig tjenesteutøvelse – avvises.


Votering:

Ved alternativ votering mellom komiteens innstilling og forslagene fra Fremskrittspartiet ble komiteens innstilling ble bifalt med 75 mot 25 stemmer.

(Voteringsutskrift kl. 19.57.28)


                    
                    

