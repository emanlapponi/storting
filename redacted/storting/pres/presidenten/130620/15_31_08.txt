 Representanten Trine Skei Grande har tatt opp det forslaget hun refererte til.




Flere har ikke bedt om ordet til sakene nr. 5 og 6.





                    

 Under debatten har Trine Skei Grande satt frem ett forslag på vegne av Venstre. Forslaget lyder:


«Stortinget ber regjeringen ta initiativ overfor de skandinaviske, eller nordiske, landene om opprettelse av en felles landinfo i utlendingsforvaltningen.»


Forslaget er omdelt på representantenes plasser i salen.


Forslaget fra Venstre er levert inn etter den fristen som er satt opp i Stortingets forretningsorden § 39 for innlevering av forslag som det skal realitetsvoteres over. Presidenten vil likevel foreslå at det voteres over forslaget. – Det anses vedtatt.


Det voteres alternativt mellom dette forslaget og komiteens innstilling.


Komiteen hadde innstilt:


Dokument 8:67 S (2012–2013) – representantforslag fra stortingsrepresentantene Trine Skei Grande og Borghild Tenden om fellesnordisk landinfo – bifalles ikke.


Votering:

Ved alternativ votering mellom komiteens innstilling og forslaget fra Venstre ble innstillingen bifalt med 99 stemmer mot 1 stemme.

(Voteringsutskrift kl. 19.58.47)


                    
                    

