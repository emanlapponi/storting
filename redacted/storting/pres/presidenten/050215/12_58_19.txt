 Representanten Jan Simonsen har tatt opp det forslaget han refererte til.




 

(ordfører for saken): 

Som sakens ordfører finner jeg det for ordens skyld nødvendig å gjøre oppmerksom på at en samlet finanskomite har bestemt seg for å avvise denne saken fordi et materielt sett tilsvarende forslag har vært behandlet i komiteen innenfor denne perioden. Derfor avvises dette forslaget av en samlet komite.




 Flere har ikke bedt om ordet til sak nr. 7.

(Votering, se side 1551)

 


Jørgen Kosmo gjeninntok her presidentplassen.





                    

  Under debatten har representanten Jan Simonsen
satt fram et forslag som er omdelt i salen. Forslaget lyder:

«Stortinget
ber Regjeringen fremme nødvendige forslag, eventuelt
foreta nødvendige regelendringer, slik at det fra EU-land
og til Norge uten å betale norsk alkoholavgift
kan innføres den samme mengden alkoholholdige drikkevarer,
som det er tillatt å innføre fra et EU-land til
et annet uten å måtte betale avgift til innførselslandet.»

Fremskrittspartiet har varslet de støtter
forslaget.

Det vil bli votert alternativt mellom
dette forslaget og innstillingen fra komiteen.

Komiteen hadde innstillet:

Dokument nr. 8:24 (2004-2005) – forslag
fra stortingsrepresentant
Jan Simonsen om å tilpasse norske importkvoter
av øl, vin og brennevin til EUs kvotesystem – avvises.

Votering:

Ved alternativ votering mellom komiteens innstilling og
forslaget fra representanten Jan Simonsen bifaltes innstillingen
med 88 mot 16 stemmer.

(Voteringsutskrift kl. 13.14.32)


                    
                    

