 Presidenten ber om ro i salen, slik at vi får ferdigbehandlet siste sak. 

 Jeg skal ikke forsøke å gjøre meg veldig upopulær i denne sal. Jeg vil bare vise til
            debatter vi har hatt ved en rekke anledninger tidligere, og jeg tar opp vårt forslag.
          

 Representanten Per-Willy Amundsen har tatt opp det forslaget han refererte til. 

Flere har ikke bedt om ordet til sak nr. 11. 

(Votering, se side 717)





                    

 Under debatten har Per-Willy Amundsen fra Fremskrittspartiet satt fram et forslag.
              Forslaget lyder: 

«Stortinget ber Regjeringen legge frem for Stortinget de nødvendige lovendringer
                for å åpne for internering av utlendinger som er konstatert å være en trussel mot
                rikets sikkerhet eller grunnleggende nasjonale interesser.» 

Forslaget blir i samsvar med forretningsordenens § 30 fjerde ledd satt opp på
              dagsordenen som egen sak i et senere møte. 

Komiteen hadde innstilt til Stortinget å gjøre slikt vedtak til 

lov 

om endringer i utlendingslovgivningen (beslag, meldeplikt og bestemt oppholdssted) 

I 

I lov 24. juni 1988 nr. 6 om utlendingers adgang til riket og deres opphold her skal ny
            § 37 h lyde: 

§ 37 

h Beslag, meldeplikt og bestemt oppholdssted for utlending
                som ikke kan sendes tilbake til hjemlandet.

Det kan foretas beslag av reisedokumenter til utlending hvis eneste
              grunnlag for opphold i riket er vernet mot utsendelse etter § 15 eller etter
              internasjonale regler som Norge er bundet av. Tilsvarende gjelder utlending som er
              funnet å utgjøre en trussel mot rikets sikkerhet, og som av andre grunner enn nevnt i
              første punktum ikke har innrettet seg etter vedtak om at vedkommende må forlate riket,
              eller dersom tvangsretur for øvrig ikke lar seg gjennomføre. Reglene i § 37 a gjelder
              tilsvarende.

En utlending kan pålegges meldeplikt eller bestemt oppholdssted når
              det eneste grunnlag for opphold i riket er vernet mot utsendelse etter § 15 eller
              etter internasjonale regler som Norge er bundet av. Tilsvarende gjelder utlending som
              er funnet å utgjøre en trussel mot rikets sikkerhet, og som av andre grunner enn nevnt
              i første punktum ikke har innrettet seg etter vedtak om at vedkommende må forlate
              riket, eller dersom tvangsretur for øvrig ikke lar seg gjennomføre. Reglene i § 37 c
              gjelder tilsvarende.

II 

I lov 15. mai 2008 nr. 25 om utlendingers adgang til riket og deres opphold her gjøres
            følgende endringer: 

§ 104 tredje ledd nytt annet punktum skal lyde: 

Tilsvarende gjelder utlending som er funnet å utgjøre en trussel
                mot grunnleggende nasjonale interesser, og som av andre grunner enn nevnt i første
                punktum ikke har innrettet seg etter vedtak om at vedkommende må forlate riket,
                eller dersom tvangsretur for øvrig ikke lar seg gjennomføre.

§ 105 første ledd bokstav c og ny bokstav d skal lyde: 

c) det eneste grunnlag for opphold i riket er vernet mot utsendelse etter §
                    73

,

d) utlendingen er funnet å utgjøre en trussel mot grunnleggende
                    nasjonale interesser og av andre grunner enn nevnt i bokstav c ikke har
                    innrettet seg etter vedtak om at vedkommende må forlate riket, eller dersom
                    tvangsretur for øvrig ikke lar seg gjennomføre. 

III 

Loven trer i kraft fra den tid Kongen bestemmer. 

 Presidenten vil vise til sakens ordfører som gjorde Stortinget oppmerksom på at det i
              overskriften til I er en feil. Det skal hete: «I lov 24. juni 1988 nr. 64», og ikke
              «nr. 6». I II skal det hete: «I lov 15. mai 2008 nr. 35», og ikke «nr. 25». 

Votering:

Komiteens innstilling – med de refererte endringer – ble enstemmig
              bifalt.

 Det voteres over lovens overskrift og loven i sin helhet. 

Votering:

Lovens overskrift og loven i sin helhet ble enstemmig bifalt.

 Lovvedtaket vil bli ført opp til andre gangs behandling i et senere møte i
              Stortinget. 


                    
                    

