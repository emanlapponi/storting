 Presidenten vil minne om taletida.

  Representanten Bredvold har eit særdeles
godt poeng når han seier at me gjennom å førebyggje
trafikkulukker kan spare både den enkelte og
samfunnet for store kostnader. Det er eg òg oppteken av.
Me ser nøye på dei ulukkesbelasta vegane
som me har rundt om i landet. Det er ein viktig bit når
me prioriterer kva for vegar som skal byggjast vidare ut.

Så er det slik at det dessverre
er mange ulukkesstrekningar. Rv. 3 vert av oss vurdert som både å vere
ein viktig veg og ein veg der me må fortsetje med breiddutvidingsprosjektet.
Det gav me tydeleg uttrykk for i budsjettet for 2007, med dei føringane
som er lagde frå Regjeringa si side der.

Eg har ikkje så mykje meir å tilføye, anna
enn at rv. 3 skal me fokusere på òg i det vidare
arbeidet framover.





                

