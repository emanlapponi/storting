 Presidenten regner med at spørsmålet var rettet til utviklingsminister Hilde Frafjord Johnson og ikke til Kristelig Folkeparti-politikeren Hilde Frafjord Johnson. Hun har iallfall ordet.




 Den rolla kan ho velje sjølv.




 Det er ingen konflikt mellom Kristelig Folkeparti-politikeren Hilde Frafjord Johnson og statsråden, der er det god konsistens.




Jeg vil bare knytte et par kommentarer til representanten Jacobsens spørsmål, for det første om den bilaterale bistanden brukes til å bøte på konsekvensene av de multilaterale institusjonenes politikk og bistand. Da er jeg redd for at representanten Jacobsen gjør den samme feilen som framgår av en del av det arbeidet SAPRIN-nettverket har gjort, nemlig at man tar som utgangspunkt at alle konsekvenser av bankens politikk og de multilaterale institusjonenes politikk er negative, og at det vi må gjøre, er å bøte på dette. Det er feil, bildet er atskillig mer nyansert og faktisk også mer positivt enn det representanten Jacobsen tydeligvis tror. For det andre er det heller ikke korrekt, og det vil vi komme litt tilbake til i forbindelse med den stortingsproposisjonen som vi skal framlegge om IDA, som også vil omhandle bankens politikk. Vår bilaterale bistand går til å bekjempe fattigdom på samme måte som mye av bankens bistand og politikk gjør det. Med det har jeg ikke sagt at alt gjør det, men jeg har sagt at mye gjør det. Verdensbanken er i dag den største bidragsyter til helse, utdanning og bekjempelse av hiv/aids i fattige land, og har også investert betydelige beløp til bekjempelse av fattigdom, noe som har fått konkrete resultater for mange enkeltmenneskers liv og levekår.




Så er det en god del som gjenstår, og det spurte representanten Jacobsen om, bl.a. å sikre en gjennomføring helt ut i praksis. Politikken er veldig mye på plass, men en institusjon som banken er stor, og det å gjennomføre endringsprosesser og omleggingsprosesser er ikke bare krevende i norsk sammenheng, det er enda mer krevende i en multilateral institusjon som dette. Det er viktig å sikre at de når helt ut, ned på landnivå og ned i tiltakene i hvert enkelt land, som jeg sa i mitt innlegg, slik at det merkes hos de aller fattigste. Nå er det deres tur.




 Flere har ikke bedt om ordet til sak nr. 4.

(Votering, se side 468)





                    

 Under debatten har Bjørn
Jacobsen satt fram to forslag på vegne av Sosialistisk
Venstreparti.

Forslag nr. 1 lyder:

«Stortinget
ber Regjeringen kreve at SAPRIN-rapportens konklusjoner blir tatt
opp til bred debatt i Verdensbankens organer. »

Forslag nr. 2 lyder:

«Stortinget
ber Regjeringen om å legge fram en stortingsmelding om
Norges forhold til de multilaterale finansinstitusjonene. Stortinget
ber om at en slik stortingsmelding redegjør for følgende:

				i hvilken grad Norge
gjennom sin deltakelse bl.a. i Verdensbankens styre har bidratt
til å fremme Verdensbankens strukturtilpasningspolitikk,

				i hvilken grad krav om strukturtilpasning, som beskrevet
i SAPRIN-rapporten, har vært stilt som vilkår
for norsk bilateral og multilateral bistand,

				forslag til årlige rutiner som vil innebære
at Stortinget orienteres om hvilke synspunkter Norge fremmer
i og overfor Verdensbankens organer og hvordan Norge stemmer
i Verdensbankens styre og andre relevante organer hvor Norge
er representert.»

Det vil bli votert alternativt mellom
disse forslag og komiteens innstilling.

Komiteen hadde innstillet:

Dokument nr. 8:128 (2001-2002) – forslag
fra stortingsrepresentantene Audun Bjørlo Lysbakken, Bjørn
Jacobsen og Ågot Valle om tiltak for å følge opp
SAPRIN-nettverkets rapport om konsekvensene av Verdensbankens strukturtilpasningsprogrammer – vedlegges
protokollen.

Votering:

Ved alternativ votering mellom komiteens innstilling og
forslagene fra Sosialistisk Venstreparti bifaltes innstillingen
med 91 mot 14 stemmer.

(Voteringsutskrift kl. 14.13.43)


                    
                    

