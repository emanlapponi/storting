 Flere har ikke bedt om ordet til sak nr. 2. 

(Votering, se side 2824)





                    

 Vidar Kleppe har hatt ordet to ganger og får ordet til en kort merknad. 




 Vi kommer sikkert tilbake til denne debatten. At Fremskrittspartiet vil sentralisere alt som har med helsetjenester å gjøre, er ikke korrekt. Det vi vil sentralisere, er det økonomiske ansvaret, at staten garanterer å betale det det koster for at de personene som er syke og dårlige i hele Norge, skal ha en lik juridisk bindende rettighet til å få den hjelpen de trenger, når de trenger den, og ikke må stå i disse uendelige køene. 




At tilskuddet skal være det samme på skolesektoren, har ikke vi sagt. Vi skal nok finne en løsning på det. Det er også forskjell på elever. Når det gjelder elever som har et handikap, som er funksjonshemmede, er det klart at den økonomiske satsen må økes slik at vi kan legge forholdene til rette og ha respekt for menneskeverdet til disse menneskene. Og jeg hadde håpet og trodd at Senterpartiet var interessert i å gjøre noe med disse forholdene. 




 Flere har ikke bedt om ordet til sak nr. 3. 

(Votering, se side 2824)





                    

 Flere har ikke bedt om ordet til sak nr. 4.

(Votering, se side 2825)





                    

 Øystein Hedstrøm har tatt opp det forslag han refererte til.




Saksordføreren redegjorde for så vidt også for det som er Høyres standpunkt, og våre to forslag. Mens jeg husker det, tar jeg opp forslagene nr. 2 og 3 som er inntatt i innstillingen. 




Når Høyre i sitt forslag nr. 3 går inn for å redusere statens eierskap i Nammo til 34 pst. – og når vi i det hele tatt går for et eierskap i Nammo – er det gjort ut fra en forsvarspolitisk begrunnelse. Jeg viser i den sammenhengen til brevet fra Forsvarsdepartementet v/statsråden. 




Når det gjelder Raufoss ASA, må jeg si at en del av det som er sagt i de innleggene vi har hørt, er interessant. Det siste innlegget fra Hedstrøm var et påregnelig og godt innlegg. Jeg skulle ønske han hadde sagt noe tilsvarende da vi behandlet IT-Fornebu-saken, men jeg skjønner at Fremskrittspartiet ikke har så stor tro på ammunisjon som på IT. 




Når jeg hører komiteens leder, Morten Lund, og for så vidt også Arbeiderpartiets talsmann, rinner det meg i hu at dobbeltkommunikasjonen fortsetter – liksom når man snakker om Hydro og Hydro Seafood og hva statsråden skal gjøre og ikke gjøre. I proposisjonen står det helt klart hvilke hensyn staten og Næringsdepartementet har tenkt å ta når det gjelder rollen som eier og aksjonær. Det er helt klart definert i proposisjonen, men når Lund sier at eierskapet skal utøves «til beste for Norge og til beste for Raufoss» nevnte han så vidt jeg kan se, ikke det som er departementets anliggende, nemlig at man er aksjonær på forretningsmessig grunnlag etter aksjeloven.




Dette er jo et børsnotert selskap. Jeg tror ikke vi har behov for utøvelse av mer hvisk i øret-eierskap. Og jeg synes det hadde vært enda mer redelig å si at her er staten inne som en ordinær eier, man vil forvalte det etter de prinsippene som gjelder for utøvelse av eierskap i børsnoterte selskap. Jeg kan ikke se hvorfor den historiske begrunnelsen som var til stede for å opprette Raufoss ASA, det statlige eierskapet, skal fortsette etter at man slutter med det som var selve begrunnelsen for etableringen. Og når man nå går over til virksomhet som andre private selskap driver i Norge, nemlig aluminiumsproduksjon av deler til bilindustrien, kan jeg ikke se at de grunnene som var til stede opprinnelig, er der lenger. Av den grunn ønsker Høyre at man selger seg ut av dette sivile selskap. 




 Ansgar Gabrielsen har tatt opp de forslag han refererte til.




 Jeg er glad for at dagen for denne behandlingen i Stortinget endelig har kommet. Hele Raufoss-samfunnet har ventet på at den forrige næringsministeren skulle komme med denne saken, men det drøyde helt til i tolvte time for Bondevik-regjeringen før den ble lagt fram for Stortinget.




Jeg vil berømme komiteen for rask behandling når saken først kom, og for en i det store og hele bra innstilling.




Hele samfunnet på Raufoss er bygd opp rundt fabrikken. Et ensidig industristed som dette er svært sårbart. Derfor er det viktig at staten som hovedaksjonær tar ansvar for viktige grep og tilrettelegger for nødvendig kapital for videre industriell utvikling og sikring av arbeidsplasser – ja, jeg vil si det er en nødvendighet for eksistensen av hele samfunnet, som omfatter flere kommuner rundt bedriften.




RA vil etter denne behandlingen framstå som et rendyrket sivilt industrikonsern hvor hovedsøkelyset er rettet mot bilindustrien, men også mot vann, gass og kompositter, som er viktige produktområder på Raufoss. Det er gode framtidsutsikter på disse områdene, og den fullmakt flertallet i Stortinget i dag vil gi Nærings- og handelsdepartementet til å gjennomføre en aksjeemisjon slik det er skissert i proposisjonen, vil gi bedriften utviklingsmuligheter. Samtidig er det av stor betydning at staten beholder minst 34 pst. for å ha mulighet til å følge den videre utviklingen. Det er viktig at resultatene av den kompetanse, forskning og utvikling som har funnet sted på Raufoss, medfører sivil produksjon og videre utvikling av stedet.




Forsvarsproduksjonen, tidligere Raufoss Ammunisjonsfabrikker, er i sin helhet en del av det forholdsvis nye selskapet Nammo, som Raufoss inntil i dag har eid 45 pst. av. Resten er fordelt med 27,5 pst. på hver av svenske Celsius og finske Patria.




Det er behov for en mer beslutningsdyktig styring av Nammo, og styret i RA, særlig de ansattes representanter i styret, er opptatt av at den norske stat skal ha aksjemajoritet i selskapet.




Aksjonæravtalen kunne med fordel ha vært bedre, særlig med tanke på måten styrerepresentasjonen blir ivaretatt på, og de ansattes representasjon, som er dårligere enn etter aksjeloven. Sak om dette ligger i Bedriftsdemokratinemnda og er så vidt jeg vet, ennå ikke avgjort. Jeg håper og tror at den behandlingen vil sikre de ansatte representasjon i tråd med norsk lovgivning i dette norske selskapet.




Det ville også hatt betydning om det nye styret i bedriften hadde behandlet restruktureringsplanen. Jeg er i alle fall glad for de føringer som flertallet har gitt i innstillingen, om at det er avgjørende viktig for selskapets lønnsomhet at de ulike produksjoner blir lagt der man kan dokumentere de beste resultatene.




Hele Raufoss-samfunnet med de ansatte i spissen har over tid engasjert seg for å beholde produksjonen av håndvåpenammunisjon på Raufoss, en produksjon som helt klart er lønnsom. Jeg håper at styringen av selskapet i framtida gir lønnsomhet slik at man kan få til videre utvikling og derved ivareta arbeidsplasser.




Jeg er også glad for at komiteen har påpekt betydningen av å sikre Norge tilgang på NATO-kvalifisert ammunisjon også i krisesituasjoner. De pågående forhandlinger mellom de tre lands forsvars- og utenriksmyndigheter er viktig for å få på plass et avtaleverk om leveransesikkerhet.




Så vil jeg nevne at den norske stat etablerte virksomheten på Raufoss i 1896 fordi vi kunne komme i krig med svenskene, mens vi i dag, vel 100 år senere, slår sammen vår forsvarsproduksjon. Det viser en positiv utvikling og at vi lever i et fredelig hjørne av verden. Men fortsatt norsk styring i selskapet er viktig. Jeg setter min lit til at departement, bedriftsstyre og administrasjon gjør en god jobb og klarer å få til 51 pst. eierskap i selskapet.




 Den forrige regjeringen la den 3. mars i vår frem St.prp. nr. 41 for 1999-2000 om statens engasjement i Raufoss ASA og Nammo AS. Vår regjering har funnet det riktig å følge opp dette forslaget, og vi er glad for at det også har fått bred tilslutning i næringskomiteen.




Staten tar her på seg et betydelig eieransvar som majoritetsaksjonær i Raufoss ASA. Satsingen på til sammen 340 mill. kr innebærer en risiko, men vi mener at det på sikt vil kunne gi en økning av statens aksjonærverdier i de berørte selskapene. Alternativet hadde vært å forholde seg passiv og la Raufoss ASA prøve å spare seg gjennom den vanskelige situasjonen konsernet nå er inne i. Dette hadde imidlertid med ganske stor sikkerhet gått ut over fremtidige kontrakter og dermed også arbeidsplassene innenfor Raufoss-konsernet. Da var det bedre å forsøke å sikre verdiene med en aktiv holdning. Raufoss ASA blir heretter et selskap som satser på sivile markeder. Fremtidig vekst bør skje ved å hente inn egenkapital i markedet. I denne forbindelse er staten innstilt på å redusere sin eierandel i Raufoss ASA ned mot 34 pst. Raufoss ASA vil imidlertid også i fremtiden ha behov for stabilt og forutsigbart eierskap, og jeg er for tiden ikke innstilt på at staten skal slippe seg ytterligere ned, slik Høyres fraksjon foreslår.




Kjøpet av Raufoss" aksjer i Nammo AS gir staten aksjer i et nytt selvstendig selskap innen nordisk ammunisjonsindustri. Med positiv medvirkning fra de svenske og finske aksjonærene er allerede styrelederen ved Raufoss ASA, Karl Glad, valgt til ny styreleder i Nammo. Staten ønsker som norsk aksjonær å være en pådriver for å få gjennomført de strukturelle endringer som må til for å realisere de mulighetene for synergieffekter og bedrede felles resultater som var bakgrunnen for etableringen av selskapet. Nammo vil i fremtiden møte store utfordringer i en omstrukturert og i stor grad privatisert europeisk forsvarsindustri, og vi håper at staten kan bidra til at selskapet skal lykkes i dette markedet.




Jeg merker meg at næringskomiteens flertall ber Nærings- og handelsdepartementet arbeide for å øke sin andel til 51 pst. av aksjene i Nammo AS og få laget en strategisk plan for utviklingen av Nammo AS, som skal sikre selskapet en god utvikling i fremtiden. Dette forutsetter vi at styret følger godt opp. For min del ser jeg det imidlertid ikke nå som statens oppgave å vurdere hvilken ammunisjonstype som skal produseres i hvilket land. Dette er en klar forretningsmessig vurdering som tilligger selskapets styre og administrasjon. Jeg mener videre at dersom selskapet på et senere tidspunkt finner det nødvendig å styrke egenkapitalen for fortsatt satsing, må dette i utgangspunktet være noe alle de tre eierne skal delta i. Jeg forstår imidlertid komiteens merknader også slik at dersom våre svenske eller finske medeiere ikke har anledning til å delta, vil staten eventuelt ha fullmakt til å ta et slikt løft alene, og derved øke sin eierandel opp mot 51 pst.




På kort sikt synes det lite aktuelt for staten å selge seg ned i Nammo, men europeisk forsvarsindustri er under stadig omstrukturering, og det kan etter hvert bli aktuelt å åpne for andre eiere som ledd i et strategisk samarbeid. Som det fremgår av aksjonæravtalen, er partene også enige om å vurdere børsnotering og et mulig spredningssalg av aksjene i Nammo AS innen 24 måneder etter avtaleinngåelsen, og det kan også bli aktuelt å justere statens eierandel i en slik sammenheng.




Helt til slutt vil jeg si meg glad for at komiteen har funnet å kunne behandle saken så raskt og effektivt.




 Flere har ikke bedt om ordet til sak nr. 6. 

(Votering, se side 2825)

 


Tiden for formiddagsmøtet er straks omme. Presidenten foreslår derfor at møtet nå heves, og at nytt møte settes kl. 18.00. – Det anses vedtatt.




(Fortsett til 

kveldsmøtet kl. 18.00

)





                    

 Under debatten er det satt
fram 3 forslag. Det er

		forslag nr. 1, fra Øystein Hedstrøm
på vegne av Fremskrittspartiet

		forslagene nr. 2 og 3, fra Ansgar Gabrielsen på vegne av
Høyre

Det voteres først over forslaget fra
Fremskrittspartiet, så over forslagene fra Høyre
og til slutt over innstillingen.

Forslag nr. 1, fra Fremskrittspartiet, lyder:

«Stortinget
ber Regjeringen fremme forslag om salg av statens aksjer i Raufoss
ASA. Salget foretas på en måte som legger grunnlag
for tilførsel av nødvendig egenkapital til selskapet.»

Votering:

Forslaget fra Fremskrittspartiet ble med 84 mot 16 stemmer
ikke bifalt.

(Voteringsutskrift kl. 19.39.49)

 Forslag nr. 2, fra Høyre,
lyder:

«Stortinget
ber Regjeringen selge gjenværende eierandeler
i Raufoss ASA etter at den planlagte aksjeemisjonen er
gjennomført.»

Forslag nr. 3, fra Høyre, lyder:

«Stortinget
ber Regjeringen redusere statens eierskap i Nammo AS til 34 pst.,
etter overtagelsen av Raufoss ASAs aksjer.»

Votering:

Forslagene fra Høyre ble med 84 mot 16 stemmer
ikke bifalt.

(Voteringsutskrift kl. 19.40.09)

Komiteen hadde innstillet:

På statsbudsjettet for 2000 gjøres
følgende endringer:

I

Kap.

Post

Formål

Kroner

Utgifter

900

Nærings-
og handelsdepartementet

21

Spesielle driftsutgifter, 

kan overføres

, økes med 

4 000 000

fra kr 36 700 000
til kr 40 700 000

960

(nytt)

Raufoss ASA

70

Tilskudd til avskrivning
av ansvarlige lån, bevilges med 

80 000 000

90

Kjøp av
aksjer i Nammo AS, bevilges med 

340 000 000

Inntekter

3960

(nytt)

Raufoss ASA

90

Tilbakebetaling av
ansvarlige lån, bevilges med 

100 000 000

91

Avskrivning av ansvarlige lån, bevilges med 

80 000 000

II

Stortinget samtykker i at Nærings-
og handelsdepartementet inngår avtale med Raufoss
ASA om kjøp av    45 pst. av aksjene i Nammo AS, og aksjonæravtale
mellom eierne av Nammo AS og selskapet, etter de hovedtrekk det
er redegjort for i St.prp. nr. 41 (1999- 2000).

III

Nærings- og handelsdepartementet gis
fullmakt til, ved en aksjeemisjon i Raufoss ASA og etter det opplegg som
er skissert i St.prp. nr. 41 (1999-2000), å la statens eierandel
reduseres ned mot 34 pst.

IV

Nærings- og handelsdepartementet gis
fullmakt til å justere statens eierandel i Nammo AS i intervallet
34-   51 pst. ved eventuelle fremtidige emisjoner eller børsnoteringer,
eller ved mer omfattende endringer av eiersituasjonen/omstruktureringer
i denne delen av forsvarsindustrien.

 Fremskrittspartiet har varslet at
de vil stemme imot.

Votering:

Komiteens innstilling bifaltes med 83 mot 16 stemmer.

(Voteringsutskrift kl. 19.40.34)


                    
                    

 Øystein Hedstrøm har tatt opp det forslag han refererte til.




Saksordføreren redegjorde for så vidt også for det som er Høyres standpunkt, og våre to forslag. Mens jeg husker det, tar jeg opp forslagene nr. 2 og 3 som er inntatt i innstillingen. 




Når Høyre i sitt forslag nr. 3 går inn for å redusere statens eierskap i Nammo til 34 pst. – og når vi i det hele tatt går for et eierskap i Nammo – er det gjort ut fra en forsvarspolitisk begrunnelse. Jeg viser i den sammenhengen til brevet fra Forsvarsdepartementet v/statsråden. 




Når det gjelder Raufoss ASA, må jeg si at en del av det som er sagt i de innleggene vi har hørt, er interessant. Det siste innlegget fra Hedstrøm var et påregnelig og godt innlegg. Jeg skulle ønske han hadde sagt noe tilsvarende da vi behandlet IT-Fornebu-saken, men jeg skjønner at Fremskrittspartiet ikke har så stor tro på ammunisjon som på IT. 




Når jeg hører komiteens leder, Morten Lund, og for så vidt også Arbeiderpartiets talsmann, rinner det meg i hu at dobbeltkommunikasjonen fortsetter – liksom når man snakker om Hydro og Hydro Seafood og hva statsråden skal gjøre og ikke gjøre. I proposisjonen står det helt klart hvilke hensyn staten og Næringsdepartementet har tenkt å ta når det gjelder rollen som eier og aksjonær. Det er helt klart definert i proposisjonen, men når Lund sier at eierskapet skal utøves «til beste for Norge og til beste for Raufoss» nevnte han så vidt jeg kan se, ikke det som er departementets anliggende, nemlig at man er aksjonær på forretningsmessig grunnlag etter aksjeloven.




Dette er jo et børsnotert selskap. Jeg tror ikke vi har behov for utøvelse av mer hvisk i øret-eierskap. Og jeg synes det hadde vært enda mer redelig å si at her er staten inne som en ordinær eier, man vil forvalte det etter de prinsippene som gjelder for utøvelse av eierskap i børsnoterte selskap. Jeg kan ikke se hvorfor den historiske begrunnelsen som var til stede for å opprette Raufoss ASA, det statlige eierskapet, skal fortsette etter at man slutter med det som var selve begrunnelsen for etableringen. Og når man nå går over til virksomhet som andre private selskap driver i Norge, nemlig aluminiumsproduksjon av deler til bilindustrien, kan jeg ikke se at de grunnene som var til stede opprinnelig, er der lenger. Av den grunn ønsker Høyre at man selger seg ut av dette sivile selskap. 




 Ansgar Gabrielsen har tatt opp de forslag han refererte til.




 Jeg er glad for at dagen for denne behandlingen i Stortinget endelig har kommet. Hele Raufoss-samfunnet har ventet på at den forrige næringsministeren skulle komme med denne saken, men det drøyde helt til i tolvte time for Bondevik-regjeringen før den ble lagt fram for Stortinget.




Jeg vil berømme komiteen for rask behandling når saken først kom, og for en i det store og hele bra innstilling.




Hele samfunnet på Raufoss er bygd opp rundt fabrikken. Et ensidig industristed som dette er svært sårbart. Derfor er det viktig at staten som hovedaksjonær tar ansvar for viktige grep og tilrettelegger for nødvendig kapital for videre industriell utvikling og sikring av arbeidsplasser – ja, jeg vil si det er en nødvendighet for eksistensen av hele samfunnet, som omfatter flere kommuner rundt bedriften.




RA vil etter denne behandlingen framstå som et rendyrket sivilt industrikonsern hvor hovedsøkelyset er rettet mot bilindustrien, men også mot vann, gass og kompositter, som er viktige produktområder på Raufoss. Det er gode framtidsutsikter på disse områdene, og den fullmakt flertallet i Stortinget i dag vil gi Nærings- og handelsdepartementet til å gjennomføre en aksjeemisjon slik det er skissert i proposisjonen, vil gi bedriften utviklingsmuligheter. Samtidig er det av stor betydning at staten beholder minst 34 pst. for å ha mulighet til å følge den videre utviklingen. Det er viktig at resultatene av den kompetanse, forskning og utvikling som har funnet sted på Raufoss, medfører sivil produksjon og videre utvikling av stedet.




Forsvarsproduksjonen, tidligere Raufoss Ammunisjonsfabrikker, er i sin helhet en del av det forholdsvis nye selskapet Nammo, som Raufoss inntil i dag har eid 45 pst. av. Resten er fordelt med 27,5 pst. på hver av svenske Celsius og finske Patria.




Det er behov for en mer beslutningsdyktig styring av Nammo, og styret i RA, særlig de ansattes representanter i styret, er opptatt av at den norske stat skal ha aksjemajoritet i selskapet.




Aksjonæravtalen kunne med fordel ha vært bedre, særlig med tanke på måten styrerepresentasjonen blir ivaretatt på, og de ansattes representasjon, som er dårligere enn etter aksjeloven. Sak om dette ligger i Bedriftsdemokratinemnda og er så vidt jeg vet, ennå ikke avgjort. Jeg håper og tror at den behandlingen vil sikre de ansatte representasjon i tråd med norsk lovgivning i dette norske selskapet.




Det ville også hatt betydning om det nye styret i bedriften hadde behandlet restruktureringsplanen. Jeg er i alle fall glad for de føringer som flertallet har gitt i innstillingen, om at det er avgjørende viktig for selskapets lønnsomhet at de ulike produksjoner blir lagt der man kan dokumentere de beste resultatene.




Hele Raufoss-samfunnet med de ansatte i spissen har over tid engasjert seg for å beholde produksjonen av håndvåpenammunisjon på Raufoss, en produksjon som helt klart er lønnsom. Jeg håper at styringen av selskapet i framtida gir lønnsomhet slik at man kan få til videre utvikling og derved ivareta arbeidsplasser.




Jeg er også glad for at komiteen har påpekt betydningen av å sikre Norge tilgang på NATO-kvalifisert ammunisjon også i krisesituasjoner. De pågående forhandlinger mellom de tre lands forsvars- og utenriksmyndigheter er viktig for å få på plass et avtaleverk om leveransesikkerhet.




Så vil jeg nevne at den norske stat etablerte virksomheten på Raufoss i 1896 fordi vi kunne komme i krig med svenskene, mens vi i dag, vel 100 år senere, slår sammen vår forsvarsproduksjon. Det viser en positiv utvikling og at vi lever i et fredelig hjørne av verden. Men fortsatt norsk styring i selskapet er viktig. Jeg setter min lit til at departement, bedriftsstyre og administrasjon gjør en god jobb og klarer å få til 51 pst. eierskap i selskapet.




 Den forrige regjeringen la den 3. mars i vår frem St.prp. nr. 41 for 1999-2000 om statens engasjement i Raufoss ASA og Nammo AS. Vår regjering har funnet det riktig å følge opp dette forslaget, og vi er glad for at det også har fått bred tilslutning i næringskomiteen.




Staten tar her på seg et betydelig eieransvar som majoritetsaksjonær i Raufoss ASA. Satsingen på til sammen 340 mill. kr innebærer en risiko, men vi mener at det på sikt vil kunne gi en økning av statens aksjonærverdier i de berørte selskapene. Alternativet hadde vært å forholde seg passiv og la Raufoss ASA prøve å spare seg gjennom den vanskelige situasjonen konsernet nå er inne i. Dette hadde imidlertid med ganske stor sikkerhet gått ut over fremtidige kontrakter og dermed også arbeidsplassene innenfor Raufoss-konsernet. Da var det bedre å forsøke å sikre verdiene med en aktiv holdning. Raufoss ASA blir heretter et selskap som satser på sivile markeder. Fremtidig vekst bør skje ved å hente inn egenkapital i markedet. I denne forbindelse er staten innstilt på å redusere sin eierandel i Raufoss ASA ned mot 34 pst. Raufoss ASA vil imidlertid også i fremtiden ha behov for stabilt og forutsigbart eierskap, og jeg er for tiden ikke innstilt på at staten skal slippe seg ytterligere ned, slik Høyres fraksjon foreslår.




Kjøpet av Raufoss" aksjer i Nammo AS gir staten aksjer i et nytt selvstendig selskap innen nordisk ammunisjonsindustri. Med positiv medvirkning fra de svenske og finske aksjonærene er allerede styrelederen ved Raufoss ASA, Karl Glad, valgt til ny styreleder i Nammo. Staten ønsker som norsk aksjonær å være en pådriver for å få gjennomført de strukturelle endringer som må til for å realisere de mulighetene for synergieffekter og bedrede felles resultater som var bakgrunnen for etableringen av selskapet. Nammo vil i fremtiden møte store utfordringer i en omstrukturert og i stor grad privatisert europeisk forsvarsindustri, og vi håper at staten kan bidra til at selskapet skal lykkes i dette markedet.




Jeg merker meg at næringskomiteens flertall ber Nærings- og handelsdepartementet arbeide for å øke sin andel til 51 pst. av aksjene i Nammo AS og få laget en strategisk plan for utviklingen av Nammo AS, som skal sikre selskapet en god utvikling i fremtiden. Dette forutsetter vi at styret følger godt opp. For min del ser jeg det imidlertid ikke nå som statens oppgave å vurdere hvilken ammunisjonstype som skal produseres i hvilket land. Dette er en klar forretningsmessig vurdering som tilligger selskapets styre og administrasjon. Jeg mener videre at dersom selskapet på et senere tidspunkt finner det nødvendig å styrke egenkapitalen for fortsatt satsing, må dette i utgangspunktet være noe alle de tre eierne skal delta i. Jeg forstår imidlertid komiteens merknader også slik at dersom våre svenske eller finske medeiere ikke har anledning til å delta, vil staten eventuelt ha fullmakt til å ta et slikt løft alene, og derved øke sin eierandel opp mot 51 pst.




På kort sikt synes det lite aktuelt for staten å selge seg ned i Nammo, men europeisk forsvarsindustri er under stadig omstrukturering, og det kan etter hvert bli aktuelt å åpne for andre eiere som ledd i et strategisk samarbeid. Som det fremgår av aksjonæravtalen, er partene også enige om å vurdere børsnotering og et mulig spredningssalg av aksjene i Nammo AS innen 24 måneder etter avtaleinngåelsen, og det kan også bli aktuelt å justere statens eierandel i en slik sammenheng.




Helt til slutt vil jeg si meg glad for at komiteen har funnet å kunne behandle saken så raskt og effektivt.




 Flere har ikke bedt om ordet til sak nr. 6. 

(Votering, se side 2825)

 


Tiden for formiddagsmøtet er straks omme. Presidenten foreslår derfor at møtet nå heves, og at nytt møte settes kl. 18.00. – Det anses vedtatt.




(Fortsett til 

kveldsmøtet kl. 18.00

)





                    

 Under debatten er det satt
fram 3 forslag. Det er

		forslag nr. 1, fra Øystein Hedstrøm
på vegne av Fremskrittspartiet

		forslagene nr. 2 og 3, fra Ansgar Gabrielsen på vegne av
Høyre

Det voteres først over forslaget fra
Fremskrittspartiet, så over forslagene fra Høyre
og til slutt over innstillingen.

Forslag nr. 1, fra Fremskrittspartiet, lyder:

«Stortinget
ber Regjeringen fremme forslag om salg av statens aksjer i Raufoss
ASA. Salget foretas på en måte som legger grunnlag
for tilførsel av nødvendig egenkapital til selskapet.»

Votering:

Forslaget fra Fremskrittspartiet ble med 84 mot 16 stemmer
ikke bifalt.

(Voteringsutskrift kl. 19.39.49)

 Forslag nr. 2, fra Høyre,
lyder:

«Stortinget
ber Regjeringen selge gjenværende eierandeler
i Raufoss ASA etter at den planlagte aksjeemisjonen er
gjennomført.»

Forslag nr. 3, fra Høyre, lyder:

«Stortinget
ber Regjeringen redusere statens eierskap i Nammo AS til 34 pst.,
etter overtagelsen av Raufoss ASAs aksjer.»

Votering:

Forslagene fra Høyre ble med 84 mot 16 stemmer
ikke bifalt.

(Voteringsutskrift kl. 19.40.09)

Komiteen hadde innstillet:

På statsbudsjettet for 2000 gjøres
følgende endringer:

I

Kap.

Post

Formål

Kroner

Utgifter

900

Nærings-
og handelsdepartementet

21

Spesielle driftsutgifter, 

kan overføres

, økes med 

4 000 000

fra kr 36 700 000
til kr 40 700 000

960

(nytt)

Raufoss ASA

70

Tilskudd til avskrivning
av ansvarlige lån, bevilges med 

80 000 000

90

Kjøp av
aksjer i Nammo AS, bevilges med 

340 000 000

Inntekter

3960

(nytt)

Raufoss ASA

90

Tilbakebetaling av
ansvarlige lån, bevilges med 

100 000 000

91

Avskrivning av ansvarlige lån, bevilges med 

80 000 000

II

Stortinget samtykker i at Nærings-
og handelsdepartementet inngår avtale med Raufoss
ASA om kjøp av    45 pst. av aksjene i Nammo AS, og aksjonæravtale
mellom eierne av Nammo AS og selskapet, etter de hovedtrekk det
er redegjort for i St.prp. nr. 41 (1999- 2000).

III

Nærings- og handelsdepartementet gis
fullmakt til, ved en aksjeemisjon i Raufoss ASA og etter det opplegg som
er skissert i St.prp. nr. 41 (1999-2000), å la statens eierandel
reduseres ned mot 34 pst.

IV

Nærings- og handelsdepartementet gis
fullmakt til å justere statens eierandel i Nammo AS i intervallet
34-   51 pst. ved eventuelle fremtidige emisjoner eller børsnoteringer,
eller ved mer omfattende endringer av eiersituasjonen/omstruktureringer
i denne delen av forsvarsindustrien.

 Fremskrittspartiet har varslet at
de vil stemme imot.

Votering:

Komiteens innstilling bifaltes med 83 mot 16 stemmer.

(Voteringsutskrift kl. 19.40.34)


                    
                    

 Flere har ikke bedt om ordet til sak nr. 8. 

(Votering, se side 2826)





                    

 Vidar Kleppe har tatt opp det forslaget han refererte til.




 Saksordfører Hernæs" argumentasjon – og for den saks skyld også andres – for å avvise forslaget er for meg helt ubegripelig. Han mener at de forhold som Fremskrittspartiet her tar fram i sitt forslag, er dekket via stortingsmeldinger. Da vil jeg spørre saksordføreren: Hvor eksakt er det dekket? Jeg har ikke funnet noe. 




Etter drøye 20 år har de norske FN-soldater pakket sitt utstyr og forlatt Sør-Libanon. Siden april 1978 har Norge på oppdrag av FN opprettholdt et militært nærvær i Sør-Libanon. Hensikten har hele tiden vært å overvåke oppfyllelsen av Sikkerhetsrådets resolusjon 425. Det vil være riktig å hevde at sikkerheten i området de 20 årene det dreier seg om, har vært bedre enn den ville ha vært uten FN-styrkenes nærvær. Men prisen er blitt høy, noe som også norske politikere av i dag må innrømme, skulle man tro. De offisielle tall viser at 21 norske kvinner og menn har mistet livet under tjeneste i Libanon i løpet av disse årene, og mer enn 80 er blitt skadet i større eller mindre grad. I tillegg kommer et antall soldater som har pådratt seg psykiske senskader. Disse soldatene, som man ifølge Forsvarets stressmestringsteam antar utgjør rundt 5 pst. av de totale internasjonale styrkene, vil komme til å slite med sine problemer i fremtiden, det være seg som et personlig problem for den enkelte eller for den saks skyld for dennes familie for øvrig. 




Da den norske regjering i 1978 vedtok å stille styrker til disposisjon for en FN-operasjon i Sør-Libanon, var Forsvaret som en novise å regne i slike situasjoner. Det meste måtte læres underveis, og det var neppe til å unngå at enkelte feil ble begått også før 1990. For eksempel manglet de norske offiserene kunnskap om lokale forhold, noe som gav seg utslag i alvorlige episoder i de første årene. Ulike trusler om fare for livet og dertil hørende traumatiske opplevelser i Libanon ødelegger den enkelte soldats liv. På dette området sliter man med å få erstatning for yrkesskade. Dersom man hadde fått knust en arm, ville erstatning blitt utbetalt etter bare få måneder. Men hvis situasjonen er den at en har blitt truet med et ladd våpen mot tinningen, hjemler ikke det noen form for erstatning?




Statens Pensjonskasse nekter personer – soldater – yrkesskadeerstatning ved slike forhold, eller episoder, som her er nevnt. Noen har grunnet spesielle opplevelser utviklet såkalt posttraumatisk stressyndrom og kan faktisk ikke fungere i arbeidslivet. Men loven i dag dekker ikke belastningsskader, og det er dette Fremskrittspartiet vil endre på. Soldater med psykiske skader må ha mulighet til å få erstatning – også dem det gjelder som ikke kom inn under ordningen før 1990. I 1999 dreide det seg om ca. 15 soldater, men det er sikkert noen mørketall her som ikke kommer til overflaten.




Selv om FN-personell må regne med et høyt spenningsnivå, må det være ordninger som dekker psykiske lidelser som er forårsaket av blind vold. Det er beklagelig at ingen andre partier vil innrømme dette forhold.




 La meg først få uttrykke en enorm skuffelse over at de andre partiene ikke følger opp i denne saken. Hvis en ser tilbake på den forrige saken som ble behandlet, vil en se at det var stor enighet i komiteen, og alle innså hvor belastende det var for de soldatene som var i japansk fangeleir. Og nå setter en på en måte bare en strek over alle våre – den gangen unge – soldater som fikk belastningsskader i Libanon.




Man kan gjerne prøve å overskygge alvoret i det som lå i å ha FN-tjeneste i Libanon. Jeg tjenestegjorde i 1986, i kontingent 17, og da var det rolige forhold der. Men likevel, også i den kontingenten var det enkelte traumatiske opplevelser for mine kolleger, som bl.a. medførte at de ble sendt hjem på grunn av psykiske skader. Det var også episoder i den perioden, der norske soldater ble drept; de gikk på landminer under patrulje. Det var også episoder den gangen, der soldater mistet sine bein fordi de gikk på landminer under patrulje. Det var også episoder den gangen, der de stod på post og ble pulverisert med salve etter salve fra uromomenter i Sør-Libanon. Og at det ikke er noen flere i Det norske storting som forstår at dette har vært belastende for den ungdommen, for de soldatene, som vi sendte den gangen, og som var pur unge – de ble nedsendt før de hadde avtjent førstegangstjeneste – synes jeg er et paradoks. Det må jeg virkelig få lov til å si. Og det er helt riktig som min kollega Stang sier, at kunnskapen den gangen – i 1978, 1979 og 1980 – om det å sende soldater ut i krig, var lik null.




Jeg vil anbefale dem som stemmer nei her i dag, å reise til Ebel es Saqi, så vil de se minnetavlene med de flotte ordene som er satt opp over norske soldater som har falt i tjeneste i Libanon. Der har de på en måte anerkjent det, men i Det norske storting skal vi altså ikke gjøre det. 




Jeg må få lov til å si: Jeg blir skamfull på vegne av det norske parlamentet.




 Tidligere i dag har det vært debattert rundt Norge og Norges stilling når det gjelder fredsbevarende operasjoner i utlandet. I den forbindelse la man veldig stor vekt på at Norge skal gi sitt bidrag til de internasjonale operasjonene. 




Og jeg er helt enig. Vi skal gjøre det. Men jeg synes også vi må tenke oss litt om i forhold til hvordan vi har behandlet våre tidligere soldater som har vært ute i slik tjeneste. Det er viktig at vi prøver å sette oss litt inn i den situasjonen som møtte disse soldatene som kom ned til Libanon i de første kontingentene. Jeg tror ikke noen i denne salen, kanskje bortsett fra dem som har tjenestegjort i Libanon, kan sette seg inn i hvordan det er å oppleve at kulene hviner rundt hodet på en, hvordan det er å se kompisene gå på landminer og få revet av seg beina, hvordan det er stadig å oppleve det presset at man når som helst kan bli beskutt.




Jeg tror det er veldig viktig at vi tar et oppgjør med oss selv fordi vi egentlig har glemt disse soldatene etter de har kommet tilbake til Norge – for det er faktisk det vi har gjort. Vi har i dag veldig stor fokusering på personer med psykiske lidelser, og endelig har vi begynt å gripe fatt i dette. Da disse soldatene kom tilbake fra Libanon etter de første kontingentene, var det ikke den oppmerksomheten rundt psykiske lidelser som det er i dag. Og vi har faktisk en rekke episoder der vi ser senvirkninger av de opplevelsene man har hatt.




Jeg vil utfordre statsråden. Selv om Stortinget i dag dessverre går til det skritt å stemme ned det løsningsforslaget som Fremskrittspartiet har lagt på bordet, håper jeg likevel at statsråden, når hun kommer tilbake til sitt kontor, vil sette seg inn i disse problemstillingene på en skikkelig måte – for det tror jeg statsråden vil gjøre. Og jeg håper at man i hvert fall vil sette seg godt inn i saken og vurdere om det da kan være andre måter å løse denne problemstillingen på. For det virker for meg som det kanskje ikke nødvendigvis er ansvarsfraskrivelse som skjer i denne salen, men at man kanskje er uenig i selve måten å løse det på. Det respekterer jeg. Men da håper jeg også at flertallet i denne sal, sammen med statsråden, har en alternativ måte å løse dette på, som kan bli forelagt Stortinget, slik at dette kapittelet også kan lukkes for norske fredsbevarende styrker på en skikkelig måte, og vise at vi tar vare på dem som vi sender ut, og som gjør en jobb for Norge, på en skikkelig og oversiktlig måte.




Det var en taus forsamling, en veldig taus forsamling. 




Medmennesket og representanten Odd Einar Dørum er bak i salen. Jeg hadde ventet at når Venstre ikke har noen representant i komiteen, så hadde han i hvert fall tatt ordet som tidligere justisminister i en slik viktig prinsipiell sak for enkeltindividet og enkeltmennesket. Men der følger ikke Venstre opp det de sier i festtaler.




Høyre og ordfører for saken, Bjørn Hernæs, har ikke redegjort for de utfordringene han har fått i spørsmålene. Hva vil Høyre gjøre overfor disse hederskvinner og -menn som er kommet opp i en vanskelig livssituasjon, som har problemer, og som har gjort en innsats for kongeriket? 




Arbeiderpartiet finner det ikke verdt å ta ordet i saken. 




Og Kristelig Folkeparti, som skal verne om det gode, de kristne grunnverdiene, og snakker om menneskeverdet – hvilken respekt for menneskeverdet er det Kristelig Folkeparti utviser her overfor disse personene? Ingen. Og det er betegnende for diskusjonen og debatten. 




Jeg hadde håpet at enkelte andre i hvert fall kunne strekke sine hender, ikke mot himmelen, men mot presidenten og be om ordet for å redegjøre fra Stortingets talerstol for hvorfor de har det standpunktet de har i saken, og ikke glemme disse personene på den måten som de gjør.




 Jeg føler at den overstrømmende rosen som ble meg til del tidligere i dag, er blitt noe avbleket.




Jeg skal svare representanten Kleppe. Han har oppnådd at jeg er kommet opp på talerstolen. Jeg skal gjøre det på den måten at jeg vil henvise ham til representanten Nesviks innlegg, forut for hans eget, hvor Nesvik sa at han respekterte at andre representanter i denne salen mente at man kunne oppnå det samme med andre metoder enn de groteske overdrivelsene som vi nå hører fra Fremskrittspartiets talere, og som overhodet ikke avspeiler seg i merknadene fra Fremskrittspartiets representanter i innstillingen.




 Det er jo nesten ikke til å unngå å la seg provosere til å gå på denne talerstolen ut fra representanten Kleppes selvbestaltede dommerfunksjon over andre representanter og andre partier i denne salen. 




Dersom representanten Kleppe hadde tatt seg tid til å lese innstillingen som foreligger, hadde han fått svar på de spørsmålene han stiller, og han hadde ikke trengt å insinuere noe overfor andre kolleger i denne sal.




 Vidar Kleppe har hatt ordet to ganger tidligere, og får ordet til en kort merknad, begrenset til 1 minutt.




 Jeg kan forsikre at innstillingen er finlest – på kryss og tvers. 




Vi fra Fremskrittspartiet mener at de innspillene som er kommet fra de personene som dette angår, ikke er tatt på alvor. Det er tross alt fra Stortingets talerstol en skal redegjøre for hva de enkelte partier mener. Selv om innstillingen sier noe, så oppfattet jeg ikke at det var vilje i tilstrekkelig grad til å imøtekomme kravet fra Fremskrittspartiet. Men jeg konstaterer nå at representanten og saksordfører Bjørn Hernæs mente at her lå det en løsning. Slik jeg tolker resten av komiteen, som er tause, og det som saksordføreren har sagt, ser jeg fram til en rask behandling av denne saken, slik justisministeren forsikret om i den forrige saken vi behandlet, om de som satt i japansk fangenskap. Så da kan vi alt i alt si oss fornøyd med denne diskusjonen og debatten.




 Flere har ikke bedt om ordet til sak nr. 9.

(Votering, se side 2826) 




Kirsti Kolle Grøndahl gjeninntok her presidentplassen.





                    

 Under debatten har Vidar
Kleppe på vegne av Fremskrittspartiet satt fram følgende
forslag:

«Stortinget
ber Regjeringen fremme forslag til endring av lov om yrkesskadeforsikring,
slik at en tar utgangspunkt i at skaden/sykdommen skal
være konstatert etter lovens ikrafttredelse uavhengig av
ansettelsesforhold etter ikrafttredelsen.»

Det voteres alternativt mellom innstillingen
og forslaget fra Fremskrittspartiet.

Komiteen hadde innstillet:

Dokument nr. 8:24 (1999-2000) – forslag
fra stortingsrepresentantene Vidar Kleppe, Terje Knudsen, Harald
T. Nesvik, Øyvind Vaksdal og Hans J. Røsjorde om endring
i lov om yrkesskadeforsikring slik at begrepet «konstatert» anvendes
i denne bestemmelse på tilsvarende måte
som ved konstatering av skader i henhold til skadeserstatningsloven,
i forhold til soldater under NATO-ledete operasjoner i utlandet
og tidligere FN-soldater – bifalles ikke.

Votering:

Ved alternativ votering mellom komiteens innstilling og
forslaget fra Fremskrittspartiet bifaltes innstillingen med 83 mot
17 stemmer.

(Voteringsutskrift kl. 19.44.07)


                    
                    

