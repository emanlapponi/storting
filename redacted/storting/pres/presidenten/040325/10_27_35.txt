 Vi får la det spørsmålet henge i luften.




I Aftenposten i dag går Kristelig Folkeparti ut og vil endre på opptjeningstiden for rett til permisjon. Dette har Arbeiderpartiets kvinner tatt til orde for for lenge siden, så velkommen etter!




Det forundrer meg at Kristelig Folkeparti, som nå har sittet med regjeringsmakt så lenge, ikke har konkretisert sine gode ønsker og drømmer om at mor og far skal elske sine barn og hverandre. De har ikke vært konkrete. Og interpellanten er så bekymret for at kvinner og menn arbeider overtid. Ærlig talt, det låter hult! Hvis representanten Eriksen virkelig er så bekymret for at menn og kvinner må arbeide overtid, vil jeg minne representanten om at Kristelig Folkeparti sitter i en regjering som har kjempet for at arbeidstakerne skal og må arbeide mer overtid.




Det beste Regjeringen kan gjøre for å forhindre at barn får hjem utslitte foreldre, er å legge til rette for et arbeidsliv som ikke driver rovdrift på arbeidstakerne, men ivaretar arbeidstakernes rettigheter – arbeidstakerne som faktisk er småbarnsfedre og småbarnsmødre.




Hvis interpellantens svar på tidsklemma er en konferanse, ja, akk ja! Vi bruker altså tid i Stortinget til å planlegge en konferanse. Jeg tror interpellanten med letthet kunne ha tatt en telefon til statsråden, selv om dette ikke ville ha gitt interpellanten samme markering.




Kristelig Folkeparti er flinke til å snakke i media om alt som bør gjøres. Men hvorfor ser vi ikke noe av dette i budsjettforslagene som Kristelig Folkeparti legger fram hvert år? Det eneste konkrete Kristelig Folkeparti har prestert, er å utvide kontantstøtten. Foreldre som mottok kontantstøtte for sitt barn, fikk bortfall av småbarnstillegget, og de fikk full kompensasjon ved en tilsvarende økning i kontantstøtten. Dette gjorde derimot ikke småbarnsforeldre som bruker barnehageplass for sitt barn, som dermed mistet 657 kr pr. måned. Regjeringen lot småbarnsforeldre med barnehageplass selv delvis finansiere redusert foreldrebetaling ved å fjerne småbarnstillegget. Arbeiderpartiet var sterkt imot denne endringen med fjerning av småbarnstillegget, når vi nå har så mye kunnskap om hvor viktig slike universale kontantoverføringer er for barnefamilier, og særlig for barnefamilier med meget lav inntekt. Barns velferd henger nemlig sammen med familiens totale økonomiske situasjon.




Som interpellanten har vært inne på, handler tidsklemmedebatten både om likestilling og om familiepolitikk.




Jeg synes det er viktig å understreke at når Stortinget i dag debatterer hvordan man skal løse problemet med tidsklemma, er det viktig at vi ikke går inn på hvordan familiene skal løse dette. Det er det familiene selv som skal gjøre. For Høyre handler dette om å ha tillit til at foreldrene er i stand til å ta de riktige beslutningene for sin egen familie.




Vår oppgave som politikere må her være å legge forholdene best mulig til rette for familien. Det gjør vi best ved å la hver enkelt familie få muligheten til å velge mellom ulike løsninger som er best mulig tilpasset familiens ønsker og behov.




Familien er en sentral verdi – som samfunnets grunnleggende enhet. Dens viktigste oppgave er å gi barn en trygg oppvekst. Barn er helt avhengige av å bli tilført normer og verdier fra familiefellesskapet, for her dannes forventninger til samfunnet, og her legges det første grunnlaget for den enkeltes eget verdifundament. Familien er også viktig for oss voksne, som ramme for nærhet, kjærlighet og omsorg.




Det er viktig at kvinner og menn gis mulighet til å delta på lik linje i arbeidsliv og familieliv. En moderne familiepolitikk må ta konsekvensene av likestilling mellom kjønnene. Flere ønsker aktiv deltakelse i yrkeslivet i større deler av sin levealder. Høyre vil ikke føre en politikk der alle familier og barn skal innpasses i et A4-mønster. Derfor er det meget interessant å se hvordan noen bedrifter er flinke til å tenke nytt på dette området i forhold til sine ansatte. De tilbyr f.eks. hjemmekontor, reduserte stillingshjemler, hjemmehjelp til redusert pris, barnepass ved overtidsarbeid, lekerom på arbeidsplassen. Dette er kun noen eksempler på tiltak som kan være med på å fremme et fleksibelt og familievennlig arbeidsliv.




Det er også viktig at fedre har rettigheter som styrker deres rolle i barneomsorgen. Høyre tror ikke på å innføre likestilling ved å ta av den viktige morspermisjonen for å gi den til far. Høyre støtter derfor Regjeringens forslag om økt pappapermisjon med eget opptjeningsgrunnlag for far.




Høyre ønsker en familiepolitikk hvor valgfriheten står sentralt. Derfor vil vi bygge flere og billigere barnehageplasser, derfor er det viktig å beholde kontantstøtten. Nøkkelen til å lykkes i familiepolitikken er valgfrihet for hver enkelt barnefamilie, med gode, enkle og forutsigbare rammebetingelser. Det er også den beste familiepolitikken for barnefamilier i tidsklemme.




Når Kristelig Folkepartis nestleder spør Kristelig Folkepartis familiestatsråd hva hun vil gjøre i familiepolitikken, er det selvfølgelig mulig at det kan bli interessant, men det kan også bli relativt forutsigbart.




I en slik interpellasjonsdebatt som vi har i dag, har vi tre muligheter. Man kan melde seg på klagesangen, man kan drømme om penger til sekstimersdag og forlenget fødselspermisjon, hvilket vi uansett ikke har råd til, eller man kan begynne å stille noen kritiske spørsmål ved den såkalte tidsklemma.




NHO-presidenten tok for noen dager siden bladet fra munnen og sa at det var for mye syting i norsk arbeidsliv. Sett fra mitt ståsted kan det også være at det er litt for mye syting blant enkelte innen norske barnefamilier. Jeg provoserer trolig mange med et slikt ståsted, men det å lage barn er fortsatt en frivillig sak, og det har faktisk konsekvenser. Hvis man setter barn til verden, og i tillegg ønsker at både mor og far skal være i full jobb og ha full karriereutvikling og mange fritidsinteresser, vil det naturlig nok bli stressende og slitsomt. Det er et valg man selv gjør, og det må man ta et ansvar for.




Det er faktisk slik at man ikke kan få i både pose og sekk hele tiden. Pr. i dag har vi svært gode ordninger som subsidierer barnefamiliene: barnetrygd, fødselspermisjon, kontantstøtte, som Fremskrittspartiet har foreslått konkret utvidelse av – i motsetning til Kristelig Folkeparti – og ikke minst overføringer til barnehager, som vil bli kraftig løftet etter hvert. 




Jeg sier ikke at jeg vil ha kvinnen tilbake til kjøkkenbenken. Men det at en av partene i et parforhold reduserer litt på sin arbeidstid, på sitt karrierejag og på sine fritidsinteresser når barna er små, vil fjerne mye av tidsklemmen og vil påvirke barna positivt. Kanskje ville vi få mindre stress og færre konflikter i parforholdene og derigjennom færre skilsmisser. 




Jeg kan ikke fri meg for den tanken at dette med tidsklemme er et bevis på at det ikke virker når politikerne i denne sal skal vedta at det skal være likestilling. En av grunnene til at man har problemer med stress og konflikter i et parforhold når barna er små, er bl.a. at man på hjemmebane ikke har en god nok fordeling av de huslige oppgaver, som vi hørte, når det gjelder det å vaske opp og vaske klær. Vi må få mannen mer på banen og få en bedre fordeling av arbeidsoppgavene når barna er små, hvis ikke blir dette bare luftige vedtak i denne sal. Det hadde jo vært en fordel om det hadde vært flere menn som hadde deltatt i denne debatten i dag. Det er jo ikke akkurat slik at vi dominerer på talerstolen i dag. 




 Presidenten kan samtykke i det.




Interpellasjonen fra representanten Dagrun Eriksen til barne- og familieministeren handler om hvordan man kan tilrettelegge for et samfunn hvor familie- og arbeidsliv kan kombineres på en bedre måte. Det er en utfordring med det kostnadsnivået vi har i Norge, å legge til rette for likestilling, et likestilt foreldreskap og valgfrihet for foreldrene.




Barn skal ivaretas på en god måte, barn skal ha det samme utgangspunktet og de samme rettighetene til et godt liv. Det er mange barn i Norge i dag som lever under fattigdomsgrensen. Vi har barn på flukt, barn som ruser seg, barn som ikke får medisinsk behandling, m.m.




En tilrettelagt og god familiepolitikk er utgangspunktet for å gi barn muligheten til en god oppvekst. De fleste foreldre er i dag utearbeidende. Det er ofte nødvendig på grunn av økonomi, men det er også fordi foreldrene velger å være utearbeidende. Mange sliter med å kombinere foreldrerollen med deltakelse i arbeidslivet. Det må legges til rette for et arbeidsliv som gjør at man kan kombinere omsorg og arbeid.




SV mener makspris i barnehage, full barnehagedekning og lovhjemlet plass i barnehage er et godt tilbud både til barn og voksne. Barnehagene må i større grad tilpasses behovet, særlig overfor foreldre som jobber i vakter, og med utvidede åpningstider i handelsbransjen og flere som jobber i omsorgsyrkene, gjelder dette flere og flere.




Da vi behandlet familiemeldingen, fremmet SV forslag om å utvide pappas rett til svangerskapermisjon med fire uker. Vi fremmet også forslag om at erfaringene med den islandske modellen skulle vurderes og modellen vurderes innført i Norge. Dette mener vi ville legge til rette for et mer likestilt foreldreskap. SV har også de tre siste årene lagt inn midler i budsjettene til prøveprosjekter med sekstimersdagen. Sekstimersdagen er et godt og målrettet tiltak. Vi mener at lengre permisjon og kortere arbeidstid ved siden av rimeligere boliger og bedre fordelingspolitikk ville gitt foreldrene større valgfrihet og større mulighet til å kombinere omsorg for barn og arbeid. 




Kristelig Folkeparti har uttalt at utvidet permisjon for far er et viktig virkemiddel i familiepolitikken; Sem-erklæringen sier det samme. Fedre med barn jobber i dag mer overtid enn menn uten barn, antakelig av økonomiske grunner. Når skal statsråden foreslå en utvidelse av fedrenes rett til permisjon og konkrete tiltak for å bedre barnefamilienes hverdag? Det begynner å haste, det er ett år igjen til valget.




At det er flest kvinner som aktivt tek del i denne debatten, må vel tyde at det er vi kvinner som sterkast merkar tidsklemma. Eg merka meg også at medan både interpellanten og statsråden er positive til ein rundebordskonferanse når det gjeld problematikken rundt tidsklemma, slår representanten frå Høgre i si innleiing fast at Høgre har tillit til at familiar løyser problema på dette området sjølve.




Debatten om problemstillinga rundt tidsklemma for småbarnsforeldre er ikkje av ny dato. Ønsket om ei aktiv yrkesdeltaking kombinert med omsorgsoppgåver for barn er krevjande og utfordrande. 




Interpellanten uttala at dette handlar om meir enn økonomi. Sjølvsagt er det rett. Sjølv om det må vere eit sjølvstendig val korleis ein vil organisere kvardagen sin, må vi som skal vareta storsamfunnet sitt ansvar, hugse at mange av dei vedtaka som vi gjer, og som har med økonomi å gjere, kan vere avgjerande for om den tidsklemma mange er inne i, kan verte mindre trykkande. 




For Senterpartiet er det viktig å peike på ei rekkje tiltak for å betre situasjonen. Pappapermisjon har vore nemnt. Dette kan vi setje fortgang i. Det gjeld både tidsklemma og likestillingsperspektivet. Her ventar vi berre på statsråden frå Kristeleg Folkeparti.




Fleksible barnehageplassar til alle som ønskjer det, er eit viktig bidrag i tidspolitikken. Samfunnsmessige tiltak som kan setjast i verk for å hjelpe til i ein tidsklemd kvardag, er å vidareutvikle tidskontoordningane, leggje til rette for fritid i staden for lønnsauke for dei som ønskjer det, og styrkje omsorgslønnsordningane og ulike ulønte ferie- og permisjonsordningar for småbarnsfamiliar. 




Også eg vil peike på arbeidslivet sitt ansvar når det gjeld tilrettelegging og fleksibilitet. Vi må også vere oppmerksame på at pensjonsordningar ikkje må medføre at folk ikkje har råd til redusert arbeidstid. Ei gruppe som lett fell utanom, og som også opplever tidsklemma, er alle dei som har omsorgsoppgåver overfor sine eldre Vi må ikkje berre snakke om småbarnsforeldre. Og ikkje minst gjeld det alle åleineforsørgjarane. Åleineforeldrefamiliane har særlege behov i samband med avlastning, arbeidstid og samarbeid om felles barn. Vi må ha ein målretta politikk som også varetek desse problemområda, og ikkje einsidig konsentrere oss om løysingar og tiltak retta mot familiar der foreldra bor saman. 




Dette er ein likestillingsdebatt også. Som sagt er dette ikkje noko nytt fenomen. Men det er kanskje færre kvinner i dag som er villige til å ofre alt for familien. Det er ofte då klemma oppstår, når mor seier frå og far nektar å nedprioritere jobb og karriere.




Lat meg først starta med at det er òg andre fasar i livet enn når ein er småbarnsforelder at ein kan oppleva livsfaseklemma. Det kan vera når ein får omsorgsoppgåver overfor sjuke familiemedlemmer, det kan vera i ein skilsmissesituasjon, og det kan vera når ein opplever barn med store rusproblem. Det er i slike situasjonar at ein kan ønskja seg større fleksibilitet i t.d. arbeidslivet, for å kunna ta seg av sine aller næraste, eller rett og slett ta seg inn igjen sjølv. I ein slik livssituasjon ønskjer ein i alle fall å vita at ein er sikra ei viss inntekt og kan konsentrera seg om det som nettopp no er det viktigaste. Venstre meiner at borgarlønn – eller med andre ord ei garantert minsteinntekt – er ei av løysingane for å kunne hjelpa den enkelte i ein slik situasjon. 




Når det gjeld livsfaseklemma til dei som interpellanten har snakka om, nemleg småbarnsforeldra: Norske kvinner er i verdstoppen når det gjeld både yrkesdeltaking og tal på barnefødslar. Våre prioriteringar når det gjeld utbygging av barnehagar og sosiale rettar knytte til fødsel og omsorg, som t.d. eittårig fødselspermisjon, kontantstøtte og barnetrygd, har gitt oss dette resultatet. Det skal vi vera stolte av. Det er gode ordningar, men det må ikkje stå i vegen for å gjera dei endå betre. 




Men vi står overfor mange utfordringar. Talet på yrkesaktive kontra pensjonistar vil i løpet av 10–15 år gå vesentleg ned. For å ta vare på og utvikla velstanden vår treng vi at flest mogleg deltek i arbeidslivet. Skal ein klara denne utfordringa, ligg det òg eit tungt ansvar på alle arbeidsgivarar for å skapa ein fleksibel arbeidsplass og leggja arbeidet til rette, slik at småbarnsforeldre eller andre i ei livsfaseklemme kan kombinera arbeid og omsorg. Ei ekstra ferieveke for foreldre med barn under ti år, kombinert med fleksible skuleferiar, vil bidra til at familien får meir fri saman.




Venstre meiner at foreldre skal ha fridom til og ansvar for å velja dei beste løysingane for sin familie. Vi trur at foreldre kan den jobben. Mange fedrar ønskjer sterkt å ta større del i omsorg for barna sine. Å styrkja fars rettar, ved t.d. å gi far sjølvstendig rett til fødselspermisjon basert på eigen stillingsbrøk, vil òg bidra til å auka den reelle valfridomen til den einskilde familien. 




Som interpellanten skreiv: 







«Denne debatten handler om mer enn bare økonomiske overføringer.»




Ja, han handlar også om kva krav vi stiller til materielle gode og til livsstandard. Kanskje stiller vi litt for store krav og har for mykje press ved at det er ein del ting vi berre må ha.




Barn ønskjer å vera med i mange slags fritidsaktivitetar, og det vert stilt store forventningar til at foreldre skal stilla opp. Mange foreldre vil i tillegg til jobb ute og heime ta på seg ansvar i mange ulike lag og organisasjonar. Dei gjer ein kjempeinnsats, og dette handlar ikkje berre om eigeninteresse – foreldre si interesse av å vera med i andre lag og organisasjonar. Å styrkja det frivillige Noreg er også noko som bidrar til å avhjelpa situasjonen for foreldre i ei tidsklemme.




La meg begynne med å si at jeg synes det er trist at Arbeiderpartiet ikke ønsker å være med og diskutere saken. Heldigvis har jeg opplevd at andre kvinner fra samme parti har hatt en forståelse for de unge kvinner og menn som har satt denne debatten på dagsordenen. Jeg regner med at en god del av disse kvinnene og mennene legger merke til at Arbeiderpartiets innlegg i denne salen var mer et angrep på Kristelig Folkeparti og det vi hadde gjort og ikke gjort, enn å delta i debatten. 




Vi har vært konkrete. Vi har hatt barnevernsmeldinger her i salen, vi har hatt oppvekstmeldinger her i salen, ikke minst har vi hatt familiemeldinger her i salen. Vi har også hatt en revidering av likestillingsloven som muliggjør en del av disse tingene. Vi har gjort masse konkret. Det vi ønsker nå, er å lytte til småbarnsforeldrenes behov. Den følelsen kan vi aldri diskutere oss bort fra.




Høyres representant Afshan Rafiq poengterte nettopp det jeg mener er veldig viktig, det med det fleksible arbeidslivet. Det er der den rundebordskonferansen vil kunne få i gang en dialog som vil kunne sette det på dagsordenen. 




Når det gjelder representanten Ulf Erik Knudsens innlegg: At det bare er kvinner som deltar, tror jeg er helt riktig. Heldigvis har vi sett i media og i samfunnsdebatten at også menn har deltatt der. Jeg tror det er viktig at vi også lytter til dem, at dette ikke bare er et kvinneproblem, men at vi også lytter de erfaringer som småbarnsfedre har i denne saken.




Det er frivillig å få barn, som Knudsen sier. Men vi vet også at vi som samfunn trenger disse barna. Når representanten sier at det er han som har betalt for alle disse ordningene, så vil jeg bare minne ham om at de barna som disse familiene får, er de som en gang skal være med på å betale Knudsens pensjon. Dette henger litt sammen – én for alle og alle for én. 




Når det gjelder dette med å vaske og vaske opp på hjemmearenaen, tror jeg kanskje det hadde vært en god idé at man hadde subsidiert oppvaskmaskiner – det kunne ha løst noe av arbeidet på hjemmebane! 




May Hansen var inne på at barns oppvekst og barns rolle midt i tidsklemma er viktig. Det er jeg veldig enig i. Når det gjelder det med pappapermen, har vi gjort noen tiltak for selvstendig opptjening, og vi har som mål å få utvidet tiden. Det jeg har lyst til å rette en liten advarende pekefinger mot, er islandsmodellen. I et tidsklemmeperspektiv vil en islandsmodell medføre at kvinner kanskje ikke får muligheten til å ta ammeperioden sin, at man i tillegg til det man har i dag, også må løpe mellom amming, jobbing og kanskje småsøsken for å få dette til. Jeg vil advare litt mot det. Vi ønsker at det skal være fleksibelt og en valgfri ordning.




Det har kommet mange gode forslag, både fra representanten Øveraas når det gjelder en god del konkrete ting, og fra representanten Vihovde. Jeg tar med meg alle disse. Jeg tror ikke vi har løst tidsklemma, men jeg tror at vi har satt den i fokus i denne sal.




I likhet med interpellanten merket jeg meg òg at Arbeiderpartiet egentlig ikke var interessert i å diskutere saken som sådan, men gikk til angrep på et parti som faktisk har gjort svært mye konkret i denne saken de siste par årene. Dessuten ble det nærmest latterliggjort at interpellanten har bedt om å få en konferanse, et forum. Et slikt forum må jeg si jeg synes er svært positivt. Selvsagt vil ikke en konferanse, det at man setter seg ned, løse tidsklemma, men det kan være et viktig innspill. Svarene på tidsklemma, ut fra både denne debatten og det som vi har sett i media, spriker nemlig ganske mye. Man er uenig om årsaken. Derfor tror jeg det kan være klokt å sitte sammen og lytte, snakke med dem som er involvert i tidsklemma, nemlig familiene, og også snakke om det som de fleste er enige om, at arbeidslivet kanskje kan legges bedre til rette. Jeg synes derfor dette er et godt forslag. Kreativitet skal vi ta imot med åpne armer.




Så har jeg lyst til å gjenta at jeg tror likestilling og valgfrihet er nøkkelen til å finne balansen i tidsklemmedebatten. Det er ett lite tema som ikke har vært berørt – dvs. det er ikke så lite – og det går på hvordan man skal få far mer hjem, hvordan man skal få far til å ta større ansvar, til kanskje å jobbe litt deltid, istedenfor at det bare er mor som gjør det. Det har også med kvinners lønn å gjøre. I dag jobber man svært segregert i Norge. Vi har store kvinnedominerte yrkesgrupper i ulike sektorer, og vi har mannsdominerte yrkesgrupper i helt andre sektorer. Derfor er det likestillingsprosjektet, det arbeidsvurderingsprosjektet som departementet nå har kommet vel halvveis i, svært viktig når det gjelder å klare å lage et verktøy for lønnsdannelse i arbeidslivet. Der vil vi nettopp se på forholdet mellom mannsdominerte og kvinnedominerte yrker og deres lønnsforhold.




Helt til slutt en kommentar til May Hansen om utvidet pappapermisjon. Jeg er veldig glad for at vi la fram familiemeldingen. Men det er ikke lenger siden enn desember i fjor at Stortinget faktisk sluttet seg enstemmig til ønsket om å gjøre noe med pappapermisjonen. Vi er den første regjeringen som har lagt det fram for Stortinget. Vi fikk et flertall. Det er strålende! SV ville gå enda litt lenger. Det synes jeg er flott. Men det har ikke vært framlagt noe budsjett etter at Stortinget gikk inn for denne saken.




 Interpellasjonsdebatten er dermed avsluttet.





                    
                    
                    

