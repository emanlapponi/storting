 Fra Statsministerens kontor foreligger følgende to brev til Stortinget. Det første brevet, datert 25. juni 2010, lyder:


«I statsråd for H.K.H. Kronprinsregenten holdt på Oslo slott 25. juni 2010 kl. 11.00 er bestemt:


Statsministerens kontor


Statssekretær Robin Martin Kåss gis avskjed fra sitt embete som statssekretær for statsråd Terje Riis-Johansen.


Statssekretær Robin Martin Kåss utnevnes til statssekretær for statsråd Anne-Grete Strøm-Erichsen.»


Det andre brevet, datert 3. september 2010, lyder:


«I statsråd for H.M. Kongen holdt på Oslo slott 3. september 2010 kl.1100 er bestemt:


Stortingsrepresentant Per Rune Henriksen utnevnes til statssekretær for statsråd Terje Riis-Johansen.»


Presidenten foreslår at de refererte brevene vedlegges protokollen.


– Det anses vedtatt.


Første vararepresentant for Hordaland fylke, Jette F. 

Christensen

, tar sete som representant for den tid representanten Per Rune Henriksen er statssekretær.


Statsråd Tora Aasland overbrakte 10 kgl. proposisjoner (se under Referat).


 Representanten Øyvind Halleraker vil framsette to representantforslag.


 Jeg har gleden av å sette fram to forslag. Det første er fra Jan Tore Sanner, Arve Kambe, Gunnar Gundersen, Ingjerd Schou, Bjørn Lødemel og meg selv om likebehandling av norske og utenlandske transportører på norske veier.


Det andre er fra Ingjerd Schou, Bjørn Lødemel, Siri A. Meling, Gunnar Gundersen, Trond Helleland, Frank Bakke Jensen og meg selv om å ta i bruk prosjektfinansieringsmodeller innenfor norsk samferdsel.


 Representanten Jan Tore Sanner vil framsette et representantforslag.


 På vegne av stortingsrepresentantene Øyvind Halleraker, Trond Helleland, Nikolai Astrup, André Oktay Dahl, Elisabeth Røbekk Nørve, Lars Myraune, Bjørn Lødemel og meg selv vil jeg sette frem forslag om å utarbeide en nasjonal strategi for utvidet bruk av Offentlig Privat Samarbeid i Norge.


 Representanten Henning Warloe vil framsette et representantforslag.


 På vegne av stortingsrepresentantene Svein Flåtten, Elisabeth Røbekk Nørve, Gunnar Gundersen og meg selv vil jeg fremme et forslag om mer innovasjon i Norge.


 Forslagene vil bli behandlet på reglementsmessig måte.






                    
                    
                    

 Da er vi kommet til det tidspunkt da vi skal avslutte det 154. storting, det første storting i inneværende valgperiode. Presidenten vil kort nevne noe informasjon knyttet til den virksomheten vi har hatt i året som gikk.


Stortinget har i løpet av dette året hatt 101 møter. Det er avholdt 22 kveldsmøter. Ni møter har gått utover den reglementsmessige tid, kl. 22, mens kun ett møte har vart utover kl. 24.


Regjeringen har fremmet 218 saker for Stortinget, fordelt på 117 stortingsproposisjoner, 74 lovproposisjoner og 23 meldinger. Stortingsrepresentantene har framsatt 180 representantforslag, og det er det høyeste antallet vi noen gang har hatt. Når vi summerer proposisjoner fra regjeringen og representantforslag, utgjør representantforslagene nesten halvparten.


Komiteenes bidrag til det som har vært behandlet i Stortinget, er 374 innstillinger.


Regjeringen har bidratt til debattene i Stortinget med sju redegjørelser i tillegg til trontalen og finanstalen.


Antall spørsmål til den ordinære spørretimen har vært 325, mens det har vært 122 hovedspørsmål i den muntlige spørretimen. Regjeringen har besvart 98 interpellasjoner, og det er det høyeste antallet som noen gang har vært behandlet i løpet av et stortingsår.


Skriftlige spørsmål til Regjeringen er inntil i dag ca. 1 800, noe som er rekord i antall.


Stortinget gjorde åtte såkalte anmodningsvedtak.


Med den aktiviteten som går fram av de tallene presidenten har referert, skjønner vi at det er dekning for et nyhetsoppslag tidlig på sommeren om at praten går som aldri før i Stortinget. Men jeg vil legge til: Ikke bare prat, men mye godt politisk arbeid. Det er godt å konstatere at Stortinget er en aktiv debattarena i tillegg til at vi utfører de oppgavene og funksjonene som Grunnloven pålegger oss. Så er det opp til oss å gi debattene et innhold som skaper interesse.


Presidenten regner med at representantene er nysgjerrige etter å ta i bruk det nye anlegget som er installert i salen, og vi skal etter morgendagens møte komme tilbake med informasjon om mulighetene den nye teknologien gir oss.


Til slutt vil presidenten takke alle som har vært involvert i Stortingets virksomhet i året som gikk, for innsatsen, og erklærer forhandlingene i det 154. storting for avsluttet.


Representantene oppfordres så til å skrive under Stortingets protokoll, som er utlagt på bordet nede i salen.


Stortingets forhandlingsprotokoll ble deretter underskrevet av de tilstedeværende representanter:


Sverre Myrli, Peter Skovholt Gitmark, Jan-Henrik Fredriksen, Morten Høglund, Torgeir Micaelsen, Marit Nybakk, Heikki Holmås, Ingebjørg Godskesen, Øyvind Halleraker, Ulf Erik Knudsen, Gjermund Hagesæter, Laila Dåvøy, Svein Harberg, Marianne Aasen, Siv Jensen, Per Roar Bredvold, Else-May Botten, Lise Christoffersen, Per Olaf Lundteigen, Torfinn Opheim, Trine Skei Grande, Magne Rommetveit, Per-Kristian Foss, Kari Kjønaas Kjos, Harald T. Nesvik, Øyvind Vaksdal, Are Helseth, Åge Starheim, Elisabeth Røbekk Nørve, Ingrid Heggø, Bente Thorsen, Lillian Hansen, Tore Hagebakken, Bendiks H. Arnesen, Dagfinn Høybråten, Eirin Kristin Sund, Gunn Karin Gjul, Per-Willy Amundsen, Tor Bremer, Anders Anundsen, Ine M. Eriksen Søreide, Eva Kristin Hansen, Bent Høie, Martin Kolberg, Mette Hanekamhaug, Christina Nilsson Ramsøy, Terje Aasland, Janne Sjelmo Nordås, Christian Tybring-Gjedde, Arne Sortevik, Gerd Janne Kristoffersen, Geir-Ketil Hansen, Gorm Kjernli, Truls Wickholm, Hilde Magnusson Lydvo, Wenche Olsen, Laila Gustavsen, Ingalill Olsen, Susanne Bratli, Anna Ljunggren, Jon Jæger Gåsvatn, Gunn Olsen, Solveig Horne, Ib Thomsen, Ola Borten Moe, Torgeir Trældal, Anne Marit Bjørnflaten, Jette F. Christensen, Sonja Mandt, Knut Arild Hareide, Hadia Tajik, Tore Nordtun, Arne L. Haugen, Irene Lange Nordahl, Geir Pollestad, Rigmor Andersen Eide, Kjersti Toppe, Øyvind Håbrekke, Svein Flåtten, Henning Warloe, Michael Tetzschner, Anne Tingelstad Wøien, Elisabeth Aspaker, Hallgeir H. Langeland, Håkon Haugli, Alf Egil Holmelid, Aksel Hagen, Frank Bakke Jensen, Ulf Leirstein, Kenneth Svendsen, Robert Eriksson, Peter N. Myhre, Bård Hoksrud, Helga Pedersen, Akhtar Chaudhry, Arild Stokkan-Grande, Dag Terje Andersen.






                    
                    
                    

