 Representanten Per-Kristian Foss har tatt opp det forslaget han refererte til.


 Det er litt merkeleg kor forskjellig ein oppfattar denne saka.


Etter å ha høyrt på representanten Per-Kristian Foss må eg seia at eg blei litt overraska, for eg har ikkje oppfatta det slik at det har vore nokon politisk kamp om dette i det heile. Det har vore eit forslag frå Høgre om ein prosentdel som viste seg ikkje å funka som dei hadde tenkt – i Sverige. Derfor har mange av oss venta på at Høgre skulle koma opp med eit forslag som verkar. Det har dei ikkje gjort. Då synest eg det blir veldig spesielt at ein påstår at saka er blitt trenert. For min – og for SVs – del: Me hadde denne saka oppe på gruppemøte i 2010, trur eg det var, etter at ho var lagd fram. Me sa at me ville gå inn for dette, men at ein måtte justera prosenten dersom me skulle støtta det. Men det har jo ikkje forslagsstillarane gjort. Dei fremmar eit forslag som kan føra til meir veljarinnflytelse, men som ikkje førte til det i Sverige. Svenskane gjekk ned til 5 pst. Viss ein ville dette så sterkt som det høyrdest ut som på Politisk kvarter i dag, der nestleiaren i partiet sa at saka var trenert, er det underleg at ein ikkje fremmar eit forslag som i alle fall nokre av dei andre partia var villige til å stemma for. Då hadde ein faktisk gjort det som gav den meirinnflytelsen som var intensjonen då forslaget blei sett fram.


Så eg hadde berre behov for å seia dette. SV er veldig innstilt på å vera med og laga ei ordning som gjer at veljarane får større innflytelse. Det trur me er bra for demokratiet. På den måten kan demokratiet utviklast og gi den enkelte veljaren endå større innflytelse enn det ein har i dag.


 Bondevik II-regjeringen foreslo en ordning med kumulering ved stortingsvalg i 2003. Dette ble nedstemt av Stortinget den gangen, men Kristelig Folkeparti har ikke skiftet standpunkt i denne saken av den grunn. Vi mener fortsatt at en ordning med kumulering bør innføres ved stortingsvalg, slik vi har det ved kommune- og fylkestingsvalg.


Dette handler om å gi velgerne større innflytelse og påvirkningsmulighet med tanke på hvem som skal representere dem på Stortinget. Erfaringene fra fylkestingsvalgene så langt er jo at det er få rokeringer som skjer i valget, men det er noen. Dette viser jo at velgerne har fått en påvirkningsmulighet som, sett med Kristelig Folkepartis øyne, er positiv. Kanskje kan også det at innflytelsen øker, være med og bidra til at noen flere vil bruke stemmeretten sin – slik også representanten Per-Kristian Foss har tatt til orde for.


Ved en slik ordning som Kristelig Folkeparti, Høyre og Venstre nå foreslår, vil partiene samtidig fortsatt ha stor påvirkning på listene, og sånn sett på valget av hvem man ønsker skal representere dem på Stortinget. Og, ja, det er viktig med en god balanse her. Men allikevel: En økt mulighet for velgerpåvirkning tror vi vil være positivt for demokratiet.


Det ser jo dessverre slik ut at heller ikke denne gangen vil et forslag om å innføre en kumuleringsordning ved stortingsvalg bli vedtatt, men Kristelig Folkeparti vil subsidiært stemme for flertallets utredningsforslag i denne saken.


 Et kort innlegg om en viktig sak: Det er viktig å ha en god valgordning som har legitimitet i befolkningen, og som er lett og enkel å forstå for velgerne. Jeg er derfor glad for at komiteen i innstillingen peker på at en valgordning som sikrer at velgerne får gjennomslag for sine preferanser når det gjelder både politikk og personer, er en forutsetning for et velfungerende demokrati.


Spørsmålet om hva slags personvalgordning vi bør ha ved stortingsvalg, er imidlertid komplekst – som det også er understreket – og reiser mange problemstillinger der ulike faktorer må veies mot hverandre. En utfordring er å få en god balanse mellom å gi velgerne mulighet til å påvirke hvem som skal representere dem, og å sikre at også partiene har god innflytelse over hvem som skal velges.


Kommunal- og regionaldepartementet har tidligere varslet at vi vurderer å ta opp spørsmålet om det bør gjøres endringer i dagens ordning. Reglene for stortingsvalg har vært uendret siden 1921, og tiden er vel moden nå for å diskutere endringer. Vi har skaffet oss mye kunnskap og erfaring i tiden som er gått siden Valglovutvalget la fram sitt arbeid i 2001. Dette er viktig dersom en skal vurdere endringer.


Vi kan ikke anbefale at det gjøres endringer med virkning allerede fra stortingsvalget i 2013. Her er det viktig å minne om at partiene begynner sitt arbeid med nominasjonene i høst. Det er ikke tid til å få på plass de nødvendige endringer innen den tid.


 Jeg vil bare for ordens skyld opplyse om at det er høyst uvanlig i kontroll- og konstitusjonskomiteen med en behandlingstid på over to år for forslag, slik representanten Langeland kunne gi inntrykk av.


Det er også slik at representantforslag når som helst kan endres under komiteens behandling, i motsetning til grunnlovsforslag. Derfor hadde det når som helst vært mulig å endre forslaget fra 8 til 6 til 5 til 4 pst., eller for den saks skyld lavere – men jeg har nå nevnt flere valgmuligheter. Høyre har vært åpen for alle valgmuligheter for å sikre flertall for forslaget. Noen slik mulighet har ikke vært til stede, selv om hr. Langeland var villig til eventuelt å være med på et endret forslag. Det er ingen ting i veien for at komiteen kunne gjort en slik endring underveis, men det ville ikke sikret flertall.


 Det er bare en kort kommentar til utsagnet fra Høyre om at saken er trenert i komiteen.


Som saksordfører kjenner jeg meg ikke igjen i det. Jeg ble tildelt saksordførerskapet for ikke lenge siden – jeg har vært medlem i komiteen fra i fjor høst. Etter at saksordførerskapet ble gitt til meg, har behandlingen i komiteen foregått på normal måte og med den framdrift som kan forventes, så jeg synes det ikke er passende at Høyre påstår at saken er trenert i komiteen. I hvert fall finner jeg det som saksordfører ikke riktig.


 Flere har ikke bedt om ordet til sak nr. 9.






                    

 Under debatten har Per-Kristian Foss satt fram et forslag på vegne av Høyre, Kristelig Folkeparti og Venstre. Forslaget lyder:


«Stortinget ber regjeringen fremme forslag om å innføre en ordning med kumulering ved stortingsvalg ved stortingsvalget i 2013. Stortinget ber om at reglene om kåring av kandidater endres, slik at et personlig stemmetall på minst åtte prosent av listens totale stemmetall kåres i rekkefølge etter antall mottatte personlige stemmer. »


Votering:

Forslaget fra Høyre, Kristelig Folkeparti og Venstre ble med 74 mot 27 stemmer ikke bifalt.

(Voteringsutskrift kl. 22.38.38)

Komiteen hadde innstilt:


Stortinget ber regjeringen utrede endringer av valgordningen for stortingsvalg slik at velgerne gis mulighet til å påvirke rekkefølgen av partienes kandidater, samtidig som hensyn til partienes mulighet til å sikre innflytelse over hvilke kandidater som velges, sikres. Stortinget ber om at en slik reform for stortingsvalg utredes slik at den eventuelt nye valgordningen kan innføres ved stortingsvalget i 2017.


 Høyre, Kristelig Folkeparti og Venstre har varslet at de subsidiært nå vil støtte innstillingen.


Votering:

Komiteens innstilling ble enstemmig vedtatt.


                    
                    

