 Det blir replikkordskifte. 

 Fremskrittspartiet skriver i innstillingen at de er opptatt av at også
                  «kommandosentralen på Jåttå opprettholdes som en supplerende kommandoressurs». Hva
                  er egentlig en supplerende kommandoressurs? Hva skal den egentlig inneholde? Jeg
                  har forhørt meg litt hos folk i Forsvaret, men det er ingen som kan gi noe godt
                  svar på det. Men jeg regner med at representanten vet hva det er. 

Er det slik at heller ikke Fremskrittspartiet går til valg på å reversere
                  sammenslåingen mellom Jåttå og Reitan, slik Fremskrittspartiet tidligere har
                  flagget? 

 Vi går ikke for å reversere noe. Men en supplerende kommando synes vi er ganske
                  viktig og greit å ha, for man vet ikke hva som skjer i framtiden. Det å nedlegge
                  og fjerne de ressursene vi har der, synes ikke vi i Fremskrittspartiet er riktig.
                  Derfor ser vi at en supplerende kommando kan være en god ressurs å ha i framtiden.
               

 Går det ikkje an å svare på kva ein supplerande kommandoressurs er? Det kunne vere
                  veldig greitt å få vite kva det er. 

Det vi veit er situasjonen på Jåttå, er at vi har Joint Warfare Centre der, med
                  NATOs kommando. Vi veit også at det er veldig tette skott mellom det og det som
                  er, og var, FOHK. Ønskjer Framstegspartiet at Forsvaret skal dra det med seg når
                  vi omstiller? Vi skal ikkje leggje ned noko som helst, men vi skal halde oppe det
                  gamle også – ein skal altså ha doble sett av kommandoressursar. Skal ein ha doble
                  sett av det meste i Forsvaret? 

 Nei, vi skal ikke ha doble sett av alt i Forsvaret. Men når det gjelder en så
                  viktig del som en kommandosentral, ser vi en fordel ved at vi beholder også den
                  gamle. Jeg sier ikke at det skal være full aktivitet på den, men at det kan bli
                  aktivitet på den ved behov. Det behovet kjenner vi ikke i dag, men det kan komme.
                  Derfor synes vi i Fremskrittspartiet at det er dumt – hadde jeg nær sagt, men jeg
                  skal ikke bruke det ordet, jeg kan bruke et annet ord, men dere skjønner hva jeg
                  mener – å ta vekk alle de gode ressurser og alt det vi har investert her. Vi har
                  det i tilfelle. 

 Flere har ikke bedt om ordet til replikk. 

 Det er jo et meget langt fremskredet møte. Jeg skal derfor være så kort jeg bare
                  kan. 

Jeg har bare lyst til å vise til at jeg en rekke ganger fra denne talerstolen har
                  ytret bekymring for Forsvarets økonomi. Jeg mener at når forsvaret vårt er blitt
                  så lite som det er, må vi i hvert fall ha mulighet for å trene, øve og investere
                  tilstrekkelig slik at vi får det maksimale ut av den strukturen vi har. Men nesten
                  hver eneste gang vi har en sak, dukker det opp opplysninger som tyder på at det
                  ikke er tilfellet – denne gang i forbindelse med stridsvognene. Jeg bare viser til
                  det som står i innstillingen, og jeg vil peke på at jeg tror at det neste storting
                  her får en jobb fortsatt. Den balansen vi hadde håpet på å få i Forsvaret, er jeg
                  nok redd for at vi er et stykke unna. 

 Det positive med denne investeringsproposisjonen er jo at han viser at Forsvaret
                  klarer å halde midlar tilgjengelege for nødvendige investeringar trass i at vi har
                  flytta 1,6 milliardar kr frå investering til drift. Likevel har altså statsråden
                  klart å hushaldere så godt med dei midlane som er løyvde her, at det endå er
                  midlar til å føreta nødvendige investeringar. Eg synest dette tyder på at
                  Forsvarets økonomi er under god styring, og er solid. Det synest eg at vi skal
                  merke oss som eit hovudpoeng. Her er det midlar til å investere. 

Så synest eg at vi kunne ha gått enda lenger i forhold til å kjøpe tilbake
                  Kystvakta. Men for all del, her er det er positive trekk, vi er på rett veg og
                  dette ser veldig bra ut. For SVs standpunkt er at Forsvaret skal eigast av
                  Forsvaret, og ikkje av private, og det er eit grunnleggjande prinsipp. Så eg trur
                  at vi er på god veg til det. Starten har kome med denne investeringsproposisjonen,
                  og vi går vidare frå hausten av. 

 I denne proposisjonen ber Regjeringen om Stortingets godkjenning av oppstart av
                  seks nye investeringsprosjekter, og orienterer Stortinget om noen andre planlagte
                  prosjekter og saker. 

Det er viktig at anleggene i Forsvaret er i god stand, slik at de som arbeider i
                  Forsvaret, og de vernepliktige har så gode fasiliteter som mulig. Derfor er
                  Senterpartiet glad for at det nå igangsettes fire nye eiendoms-, bygge- og
                  anleggsprosjekter: 

oppbygging av High Readiness Force i Rena leir 

oppgradering av bygning 39 på Akershus festning 

kommandoplass for Forsvarets operative hovedkvarter på Reitan 

flerbrukshall på Skjold fase 2 

Ellers tar Senterpartiet til orientering at Forsvarsdepartementet har vurdert å
                  kjøpe flere av de kystvaktfartøyene som Forsvaret leier i dag.

Basert på de tilbud som har kommet fra rederen, ble bare KV «Harstad» bestemt
                  kjøpt nå. Det betyr at kjøp av Nornen-klassen indre kystvaktfartøy foreløpig ikke
                  er aktuelt. 

Logistikk- og støttefartøy utgjør en viktig kapasitet i forbindelse med langvarige
                  operasjoner. Det må bemerkes likevel at et slikt fartøy ikke må komme som
                  erstatning for landbaserte logistikk- og vedlikeholdsbaser, men som et supplement.
                  Spesielt må investeringene i å gjøre Sjøforsvaret mobilt ikke gå ut over de
                  allerede etablerte basene i nordområdet. 

Et nytt havgående logistikkskip må bygges ut fra ambisjoner om å kunne være til
                  stede i nære arktiske farvann, og ikke, slik intensjonen var i enkelte
                  sjøforsvarsmiljøer for flere år siden, å legge til rette for at en større del av
                  marinen kan seile oftere i operasjoner utenfor Europa. Tilbaketrekkingen av
                  isfronten i nord, sannsynlige nye farleder over Arktis og gjennom Barentshavet
                  sammen med norske interesser og ansvar i disse områdene, tilsier at Forsvaret også
                  trenger å ha en bedre kapasitet som kan seile i områder med is. 

Senterpartiet forventer da at skipet bygges for arktiske forhold for å kunne
                  operere i deler av Barentshavet og Arktis, hvor Norge har og vil ha store
                  interesser i framtiden. 

 La meg først si at jeg er glad for at det er en enstemmig forsvarskomité som
                  slutter seg til forslagene i proposisjonen, for dette er alle prosjekter som er
                  viktige for å oppfylle de prioriteringene og den forsvarsstrukturen som ble
                  vedtatt av Stortinget for et år siden. 

Bare noen kommentarer. Først til representanten Samuelsen: Når det gjelder
                  logistikk og støttefartøy, skal det oppfylle de ønsker og krav som var nevnt av
                  representanten. Det er ikke tvil om at dette fartøyet vil styrke Forsvarets evne
                  til deltakelse i langvarige operasjoner til havs i nord. Det skaper større
                  fleksibilitet, men fartøyet vil også kunne støtte viktige sivile myndigheter,
                  f.eks. i forbindelse med naturkatastrofer og brukes i beredskapssituasjoner. 

Jeg registrerer også at medlemmene fra Høyre og Fremskrittspartiet forutsetter at
                  det gjøres kost–nytte-vurderinger av flere av vedtakene i langtidsplanen i
                  forbindelse med statsbudsjettet for 2010. Til dette ønsker jeg å bemerke at det lå
                  grundige kost–nytte-vurderinger til grunn for den vedtatte langtidsplanen. Dernest
                  er disse tiltakene nå under implementering som tett integrerte elementer i den
                  vedtatte planen. Stortinget vil selvfølgelig på normalt vis bli holdt orientert om
                  status i implementeringen og om eventuelle avvik dersom det skulle være behov for
                  korrigerende tiltak. Jeg kan derfor ikke se behov for noen særskilte
                  kost–nytte-vurderinger i forbindelse med statsbudsjettet for 2010. 

Så registrerer jeg også en bekymring fra Høyre knyttet til den økonomiske balansen
                  i langtidsplanen. Dette forholdet var jo også grundig behandlet og debattert da
                  planen ble vedtatt, og har også vært det siden. 

Men jeg deler komitélederens bekymring for Forsvaret; vi skal ha et forsvar i
                  balanse. Det skal være balanse mellom ressurser og de oppgavene som skal gjøres.
                  Men igjen: Det var det som ble gjort i forbindelse med langtidsplanen, og det vil
                  fremdeles kreve at vi klarer omstillingen – holder tritt med den – og klarer å
                  bygge ut Forsvaret på den måten som vi har besluttet. 

 Det blir replikkordskifte. 

 Problemet med behandlingen av langtidsprogrammet var jo ikke at ikke noen hadde
                  regnet, men at man ikke innviet Stortinget skikkelig i disse regnestykkene. Det er
                  åpenhet, som gjør det mulig for Stortinget å tenke alternativt, som jeg har
                  etterlyst – da får man opp tvil om tallgrunnlaget. Åpenhet mangler nå. Selv om
                  statsråden sier at noen har regnet på det – og det er sikkert riktig – er altså
                  problemet at vi ikke har fått det til Stortinget, og derfor har vi bedt om det.
                  Vil ikke nettopp dette ønsket om åpenhet kunne føre til at statsråden ville tenke
                  annerledes i dette spørsmålet enn det ganske avvisende svaret hun gav i sitt
                  innlegg? 

 Jeg prøvde å ikke være avvisende i mitt innlegg. Jeg prøvde nettopp å si at vi
                  baserte hele økonomien i langtidsplanen på de beregningene som var gjort. Og de
                  beregningene er ikke bare å tilføre Forsvaret mer midler, de 800 mill. kr som skal
                  opp på 2008-nivå, er også basert på at Forsvaret internt skal klare omstillingen,
                  bl.a. ved hjelp av en del investeringer. Til grunn for dette lå forsvarssjefens
                  plan, og det er helt riktig at i den var ikke underlaget for alle beregningene
                  lagt frem. Men dette var jo et grundig arbeid som var gjort i departementet. Selv
                  om de ikke lå i proposisjonen, som i forsvarssjefens studie, ble jo alle disse
                  dokumentene gjort kjent. Vel, jeg ønsker egentlig at man skal ha åpenhet om dette.
                  Jeg tror egentlig vi har de samme målene for Forsvaret, og det er i hvert fall
                  bra. 

 I forbindelse med behandlingen av langtidsbudsjettet i fjor i juni var det fra
                  opposisjonen mange spørsmål om økonomi. Det var påstander fra opposisjonen om at
                  de anslag og det tallmaterialet som var lagt fram, ikke holdt. Vi trodde aldri at
                  man kunne gjennomføre programmet sånn som det lå fra Regjeringen. 

Mitt spørsmål i dag, ett år senere, når man er kommet godt i gang med
                  omstillingsprosessen er: Er det noen av de tallene som vi påpekte fra opposisjonen
                  i fjor, som har vist seg å være feil? Har man sprukket i bruk av midler, eller
                  følger man planen fullt ut? 

 Litt i forlengelsen av mitt forrige svar: Da vi hadde behandlet langtidsplanen for
                  ett år siden, uttalte forsvarssjefen at han for første gang så at det var samsvar
                  mellom økonomien i planen og de tiltakene som lå i planen. Og alle nye tiltak som
                  vi tok inn, med bakgrunn i forsvarssjefens studie, var finansiert med hans
                  beregninger. Så er det jo også slik at hvis man i en prosjekteringsfase gjør andre
                  ting, eller nye ting, kommer det ofte i tillegg. Men vi følger de kostnadene og de
                  beregningene som er gjort, med de påslag av økte kostnader eller endringer som
                  eventuelt måtte være. Men jeg vil igjen understreke at dersom vi skal lykkes med å
                  holde denne balansen i Forsvaret, krever det at økonomien er på plass, og det
                  krever at Forsvaret klarer sin omstilling. 

 Flere har ikke bedt om ordet til replikk. 

Flere har heller ikke bedt om ordet til sak nr. 34. 

(Votering, se side 4022) 





                    

