 Det blir replikkordskifte. 

 Jeg er glad for det statsråden signaliserer om at man skal være tydelig. Men er
                  statsråden innstilt på å stille et klart krav om at man må innfri i forhold til
                  korrupsjon – vi kan ikke forvente 100 pst., men at vi skal et langt steg videre
                  fra der vi er i dag – innen en akseptabel tidsperiode? 

 La meg først si at hvis man ser på verdensstatistikken, så ser man jo at det er en
                  nesten én-til-én-sammenheng mellom høy plassering på Transparency
                  International's korrupsjonsindeks, altså at et land er veldig korrupt, og
                  lav plassering etter alle økonomiske kriterier. Med andre ord: De aller fattigste
                  landene er stort sett også de mest korrupte. Det skyldes ikke at folk blir mer
                  amoralske av fattigdom, men det skyldes at med rikdom, med utbygging av staten og
                  med en middelklasse kommer alle de institusjonene som bekjemper korrupsjon:
                  riksrevisjonen, økokrim, aktive, tøffe medier, gode kontrollordninger gjennom
                  parlamenter osv. Så det viktigste virkemidlet mot korrupsjon på lengre sikt er
                  rett og slett økonomisk framgang. 

Innenfor den rammen må vi også aktivt tilskynde Mosambik, som vi gjør med andre
                  utviklingsland, til å ta i bruk alle de tiltak som er mulig for å bekjempe
                  korrupsjon. Det er et hovedanliggende for Norge. Jeg tror jeg trygt kan si at det
                  ikke er noe annet giverland som går løs på korrupsjonsspørsmålet på en så tøff
                  måte som Norge gjør. 

 Flere har ikke bedt om ordet til replikk. 

Flere har heller ikke bedt om ordet til sak nr. 7. 

(Votering, se side 4014) 





                    

