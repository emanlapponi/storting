 Da har Arne Arnesen for siste gang vært fremme og bukket for presidenten, i og med at han nå skal gå av med pensjon. Vi takker for at han har telt opp at vi er beslutningsdyktige. (Applaus i salen)


Statsråd Lisbeth Berg-Hansen overbrakte 21 kgl. proposisjoner (se under Referat).






                    
                    
                    

 Da har vi kommet til det tidspunktet da vi skal avslutte det 155. storting, det andre storting i inneværende valgperiode. Presidenten vil kort nevne noe informasjon knyttet til den virksomheten vi har hatt i året som gikk.


Stortinget har i løpet av dette året avholdt 107 møter. Fjorten møter ble avsluttet i tidsrommet mellom kl. 16 og 18. I tillegg er det avholdt 28 kveldsmøter. Åtte møter er gått utover den reglementsmessige tid, kl. 22, mens kun fire møter har vart utover kl. 24.


Regjeringen har fremmet 183 saker for Stortinget, fordelt på 100 stortingsproposisjoner og 49 lovproposisjoner samt 4 kombinerte proposisjoner og 30 meldinger. Stortingsrepresentantene har fremmet 173 representantforslag.


Komiteene har lagt fram 446 innstillinger. Regjeringen har bidratt til debattene i Stortinget med 13 redegjørelser i tillegg til trontalen og finanstalen.


Antall spørsmål til den ordinære spørretimen har vært 298, mens det har vært 139 hovedspørsmål i den muntlige spørretimen.


Regjeringen har besvart 124 interpellasjoner, og det er det høyeste antallet som noen gang har vært behandlet i løpet av et stortingsår.


Skriftlige spørsmål til regjeringen er per i dag 1 967, og da er det igjen satt rekord i antall, med en økning på ca. 10 pst. fra forrige storting.


Stortinget gjorde sju såkalte anmodningsvedtak.


Møteavviklingen i Stortinget har gjennomgått noen endringer i løpet av det stortingsåret vi nå har bak oss. Vi har i større grad fullført møter uten å ta pause og sette kveldsmøte. Presidenten har inntrykk av at erfaringene med det er tilfredsstillende, men presidentskapet vil også ta med erfaringene fra denne høsten før vi foretar en endelig evaluering. Så får vi vurdere om det kan bli aktuelt å utvide praksisen med å fjerne pausen mellom formiddagsmøter og kveldsmøter ytterligere.


Til slutt vil presidenten takke alle som har vært involvert i Stortingets virksomhet i året som gikk, for innsatsen og erklærer forhandlingene i det 155. storting for avsluttet.


Stortingets forhandlingsprotokoll ble deretter skrevet under av de tilstedeværende representanter:


Dag Terje Andersen, Jenny Klinge, Jan Tore Sanner, Sverre Myrli, Ulf Erik Knudsen, Are Helseth, Marit Nybakk, Per Roar Bredvold, Gunvor Eldegard, Thomas Breen, Knut Arild Hareide, Marianne Aasen, Sylvi Graham, Janne Sjelmo Nordås, Harald T. Nesvik, Peter Skovholt Gitmark, Dagrun Eriksen, Ingebjørg Godskesen, Svein Harberg, Borghild Tenden, Freddy de Ruiter, Anette Trettebergstuen, Gjermund Hagesæter, Magne Rommetveit, Per Olaf Lundteigen, Else-May Botten, Kåre Simensen, Jørund Rytman, Lillian Hansen, Christian Tybring-Gjedde, Mette Hanekamhaug, Ingalill Olsen, Tor Bremer, Eirik Sivertsen, Irene Johansen, Laila Gustavsen, Sonja Mandt, Ine M. Eriksen Søreide, Kari Kjønaas Kjos, Elisabeth Røbekk Nørve, Ingjerd Schou, Gorm Kjernli, Ulf Leirstein, Inga Marte Thorkildsen, Olemic Thommessen, Jon Jæger Gåsvatn, Tor-Arne Strøm, Bendiks H. Arnesen, Svein Flåtten, Trine Skei Grande, Eirin Sund, Gunn Karin Gjul, Solveig Horne, Robert Eriksson, Jan Bøhler, Åge Starheim, Alf Egil Holmelid, Dagfinn Høybråten, Bjørn Lødemel, Per-Willy Amundsen, Eva Kristin Hansen, Heikki Holmås, Hadia Tajik, Arne Sortevik, Kjersti Toppe, Irene Lange Nordahl, Laila Marie Reiertsen, Jan-Henrik Fredriksen, Bente Thorsen, Geir Jørgen Bekkevold, Oskar J. Grimstad, Hans Olav Syversen, Anders Anundsen, Anne Marit Bjørnflaten, Steinar Gullvåg, Trygve Slagsvold Vedum, Svein Roald Hansen, Susanne Bratli, Siv Jensen, Øyvind Håbrekke, Marianne Marthinsen, Lene Vågslid, Jette F. Christensen, Karin Andersen, Karin S. Woldseth, Øyvind Korsberg, Ib Thomsen, Kari Henriksen, Thor Erik Forsberg, Erna Solberg, Gunnar Gundersen, Elisabeth Aspaker, Per Arne Olsen, Erling Sande, Frank Bakke-Jensen, Ivar Kristiansen, Nikolai Astrup, Tord Lien, Snorre Serigstad Valen, Tore Hagebakken, Geir Pollestad, Kenneth Svendsen, Torgeir Trældal, Torfinn Opheim, Jorodd Asphjell, Tone Merete Sønsterud, Helga Pedersen, Wenche Olsen, Ingrid Heggø, Heidi Greni, Arne L. Haugen, Anna Ljunggren, Torstein Rudihagen, Morten Ørsal Johansen, Bård Hoksrud, Svein Gjelseth og Hallgeir H. Langeland.






                    
                    
                    

