 Representantene Åse Gunhild Woie 

Duesund

, Eli Sollied 

Øveraas

, Siri
A. 

Meling

, Øyvind 

Korsberg

,
Ivar 

Østberg

, Synnøve 

Konglevoll

 og Ingvild Vaggen 

Malvik

, som har vært permittert,
har igjen tatt sete.

Den innkalte vararepresentant for Rogaland
fylke, Ingrid 

Fiskaa

, er forhindret
fra å møte under representanten Hallgeir
H. Langelands permisjon i dagene 14. og 15. november, på grunn
av utenlandsopphold.

Andre vararepresentant for Rogaland fylke,
Helga 

Eggebø

, innkalles for å møte
i permisjonstiden. – Det anses vedtatt.

Helga Eggebø er til stede og vil ta
sete.

Det foreligger to permisjonssøknader:

fra representanten Ivar 

Kristiansen 

om permisjon i tiden fra og
med 14. november til og med 16. november for å delta i møte
i Den arktiske parlamentariske komite i Zyktyvkar i Russland

fra Kristelig Folkepartis stortingsgruppe om permisjon for
representanten Arne 

Lyngstad 

i
dagene 14. og 15. november for å delta i Nordiske dager
i Berlin, arrangert av den norske ambassaden i Berlin
og den tyske Bundestag

Etter forslag fra presidenten ble
enstemmig besluttet:

1.	Søknadene behandles straks
og innvilges.

2.	Vararepresentantene, for Nordland fylke May Anne 

Brand 

og Nord-Trøndelag fylke
Astri 

Wessel, 

innkalles for å møte
i permisjonstiden.

 May Anne Brand og Astri
Wessel er til stede og vil ta sete.

Valg av settepresident

 Presidenten vil foreslå at
det velges en settepresident for Stortingets møter i inneværende
uke – og anser det som vedtatt.

Presidenten ber om forslag på settepresident.

  Jeg foreslår Elisabeth Røbekk Nørve.

 Elisabeth Røbekk Nørve
er foreslått som settepresident. – Andre
forslag foreligger ikke, og Elisabeth Røbekk
Nørve anses enstemmig valgt som settepresident for inneværende
ukes møter.

Statsråd Børge
Brende overbrakte 2 kgl. proposisjoner (se under Referat).





                    
                    
                    

 Stortinget mottok mandag meddelelse fra
Statsministerens kontor om at følgende regjeringsmedlemmer
vil møte til muntlig spørretime:

statsråd Valgerd Svarstad
Haugland

statsråd Odd Einar Dørum

statsråd Børge Brende

De annonserte regjeringsmedlemmer er til stede,
og vi er klare til å starte den muntlige spørretimen.

De representanter som i tillegg til de forhåndspåmeldte ønsker å stille
hovedspørsmål, bes om å reise seg. –

Vi starter da med første
hovedspørsmål, fra representanten André Kvakkestad.

  Jeg ønsker å stille
justisministeren et spørsmål.

I dagens Dagbladet blir det vist til at en
far har voldtatt sin sønn på Ila landsfengsel
mens han sonet sin pedofilidom nr. 3. Rettspsykiater erklærte
i 1997 at det forelå en kvalifisert fare for
gjentakelse. Likevel valgte en å ikke
ha tilsyn ved besøk, og en valgte også å gi
mannen permisjoner.

Vil statsråden treffe tiltak for å få strammet
denne praksis inn, eller forsvarer justisministeren denne
praksis for besøk og permisjoner som gjeldende politikk
for Regjeringen?

  Vi reagerer selvfølgelig alle
med sterke følelser og med avsky overfor overgrep mot barn.
Og den saken som representanten viser til, er jo nå en
sak for domstolene.

Jeg vil selvfølgelig gå igjennom
de regler vi har, for å være helt sikker
på at de gir den best mulige beskyttelse for den svakeste
part, nemlig barnet.

  Man ser at her har det vært gjentakelse
på gjentakelse på gjentakelse. De tiltak man vanligvis
anser å være de gjeldende, har åpenbart ikke
virket. Vil statsråden se på behovet for andre
tiltak i slike tilfeller, som f.eks. kjemisk kastrering?

  I det forrige storting var det bred
tilslutning til en forsøksordning
med det som representanten kaller kjemisk kastrering. Og det skal – etter
det jeg vet – være gjort forberedelser
til å iverksette et slikt forsøk
ved et norsk fengsel. Jeg vil følge opp kunnskapen fra
det forsøket for å ta det med meg.

Men jeg vil understreke nok en gang representantens anliggende,
at den svakeste part, barnet, må beskyttes.

 Vi går videre til neste
hovedspørsmål.

  Jeg har et spørsmål til
kulturministeren.

I nær 100 år har vi i Norge
hatt ulike leksika, ulike oppslagsverk, som har vært en
kilde til informasjon og kunnskap for både barn, ungdom
og voksne. I internettalderen har det vist seg at grunnlaget
for salg av slike oppslagsverk ikke lenger er
til stede på samme måte. Internettalderen
har heller ikke gitt et marked og et betalingssystem som
gir grunnlag for å opprettholde
slike kunnskapsbaser.

Regjeringen Stoltenberg tok derfor initiativ
til et anbudsutkast hvor ulike aktører kunne tilby en kunnskapsbase
som kunne være gratis for skoler, for
studenter, for læresteder og for biblioteker. På den
måten ville vi ta vare på den kunnskapsarven
og den kulturarven som dette representerer. Nå har regjeringen
Bondevik lagt denne saken død. Mitt spørsmål
til kulturministeren er: Hvorfor er saken lagt til side?

  Det er ikkje korrekt det spørsmålsstillaren
sa på slutten, at Regjeringa har lagt saka død.
Det har Bondevik-regjeringa ikkje gjort. Dette er ei sak
som statsråd Clemet har hovudansvaret for.

Regjeringa har for det fyrste vedtatt at dei
anboda som låg der, ikkje var gode
nok til at vi kunne seia ja til dei. Det har vore ein
lang runde. Vi har hatt Bing-komiteen, som representanten kjenner
til. I fyrste omgang kunne dei ikkje koma med noka
anbefaling. Ein sende dei ein del tilleggsspørsmål,
der svara vart gitt til Regjeringa rett etter regjeringsskiftet. Etter
ei heilskapleg vurdering har vi funne ut at
dei to anboda som låg der, kunne vi ikkje seia
ja til. Men Regjeringa har vedtatt at ein skal innleia ein aktiv
dialog, m.a. med dei aktuelle tilbydarane, for å vurdera
korleis denne kunnskapsdatabasen kan inngå i ein nasjonal
kunnskapspolitikk. Denne saka vil vi altså forfølgja,
og eg vonar at vi kan koma fram til eit resultat som blir
til beste for oss alle.

  Jeg takker for svaret.

Det er interessant
det kulturministeren sier, for det er stikk i strid med det som
utdanningsministeren uttalte til mediene for
kort tid siden. Da var det et kostnadsspørsmål,
og det var grunnen til at denne saken var lagt bort.

De som har inngitt anbud i denne saken, har ikke
blitt innkalt til noen dialog – ikke
blitt innkalt til noe møte – men har
tvert imot fått beskjed om at saken er lagt bort. I går
holdt Kunnskapsforlaget, som er en av anbudsgiverne, styremøte
og besluttet å permittere sine ansatte og legge
sin internettbaserte oppdatering på is, nettopp
fordi Regjeringen har vært så defensiv i denne
saken.

Spørsmålet mitt er: Er dette
nye signaler fra Regjeringen om at de som har lagt inn anbud, nå kan
forvente å bli innkalt til diskusjoner og til dialog, med
det resultat at vi kommer fram til en kunnskapsbase som kan legges
ut gratis for elever, studenter og biblioteker?

  Eg vil understreka at dei signala
som eg kjem med no, ikkje er nye. Eg refererer til eit
regjeringsvedtak, og det er eit vedtak som sjølvsagt òg
undervisningsministeren skal følgja opp.

Kva dialog undervisningsministeren
har hatt med dei ulike aktørane, har sjølvsagt
ikkje eg detaljkunnskap om, for det er ikkje
eg som følgjer saka vidare. Men vi skal gå inn
i ein aktiv dialog, og vi har eit ynske om å kunna ta vare
på kunnskapsbasen. Men det var sjølvsagt òg
eit kostnadsspørsmål. Dei anboda som låg
føre, var ikkje i tråd med dei føresetnadene
som låg der, og anboda var òg relativt dyre. Men
den dialogen skal bli tatt opp, og det er undervisningsministeren
i full gang med.

 Det blir oppfølgingsspørsmål – Eirin Faldet.

  Mitt oppfølgingsspørsmål
går til statsråd Odd Einar Dørum.

I valgkampen var Odd Einar Dørum svært
opptatt av en nasjonal kunnskapsbase og engasjerte
seg aktivt i denne saken. Han gikk til valg på slagordet «Dørum
leverer». Mitt spørsmål er: Synes Dørum
at han har levert i denne saken?

  Jeg må innrømme at representanten
har et meget godt spørsmål.

Det er slik at når man er justisminister,
så har man mulighet til å gi uttrykk for sitt
syn i de sammenhenger som Regjeringen har, og jeg har ikke
noe å tilføye til det som kulturministeren nettopp
har svart. Men jeg skjønner jo at representanten, basert
på hva jeg har sagt i det offentlige rom, hadde grunn til å stille
spørsmålet til meg.

 Rolf Reikvam – til oppfølgingsspørsmål.

  Jeg vil følge opp i forhold til kulturministeren.

I svaret til Trond Giske sa kulturministeren
at hun ville gå inn i en aktiv dialog, og hun håpte
dessuten på at de skulle komme fram til et resultat.
Når en går inn i en aktiv dialog, har en vel visse
formeninger om hva en slik dialog skal inneholde. Dessuten
går jeg også ut fra at når en
håper på et resultat, så har en visse
formeninger om hva et slikt resultat skal innebære.

Da blir spørsmålet: Vil statsråden
legge til rette for at vi kan få en digital kunnskapsbase,
dvs. at en satser alle ressurser og krefter på å få til
en avtale, enten med et enkelt forlag eller med en gruppe
forlag, med de ulike tilbyderne, slik at vi kan få ut en
digital kunnskapsbase, og gratis for dem som ønsker å bruke
den? Er det dette statsråden håper å få til?
Det er viktig å få vite om statsråden ønsker å gå inn
i en slik dialog, eller om det bare er tomme
ord.

  Eg er vel nøydd til å gjenta
meg sjølv.

Eg har fyrst lyst til å beklaga at
sidan det ikkje er eg som har ansvaret for å følgja
opp denne saka, har eg ikkje detaljkunnskapen om korleis den dialogen
vil bli. Det er det statsråd Kristin Clemet som har ansvaret
for. Ein får heller nytta høvet til å spørja
ho i neste omgang om korleis ho har tenkt å gå inn
i ein aktiv dialog. Men Regjeringa har vedtatt at ein skal gå inn
i ein aktiv dialog. Difor kjem den ansvarlege statsråden
til å følgja det opp på ein slik måte.

Vi ser verdien av å ta vare
på den verdifulle basen som ligg der. Vi ser òg
verdien av at den skal koma til nytte både
for denne generasjonen og komande generasjonar. Det er vår
intensjon. Så håpar eg at ein har forståing
for at ein må stilla meir detaljerte spørsmål
til den statsråden som konkret skal følgja
opp arbeidet vidare.

 Vi går videre til neste
hovedspørsmål.

  Jeg vil gjerne stille et spørsmål
til statsråd Valgerd Svarstad Haugland.

Oljefondet har investert 146 millioner
norske pensjonskroner i klasebombeproduksjon, dette til
tross for at Stortinget har pålagt Regjeringen å arbeide
internasjonalt for et forbud mot klasebomber, som er et aldeles
grusomt våpen. SV har tidligere avslørt at oljefondet også har
investert i landmineproduksjon. Etter lang tids dragkamp lyktes
det oss heldigvis å få disse investeringene i
landmineproduksjon trukket ut. Nå har vi altså avslørt
at vi investerer i klasebomber, som i dette øyeblikket
droppes over Afghanistan. Dette er skammelig, og viser den norske
dobbeltmoralen knyttet til denne typen investeringer.

Min utfordring til statsråd
Svarstad Haugland er følgende: Vi hun nå sørge
for at oljefondet umiddelbart trekker seg ut av denne investeringen,
og vil hun ta initiativ til at Regjeringen sørger
for å underlegge oljefondet etiske retningslinjer?

  Eg er heilt einig i den beskrivinga
som Øystein Djupedal gir, og dette er eit stort etisk dilemma. Difor
har vi i Sem-erklæringa sagt at vi vil bruka uttrekkingsmekanismen
effektivt når vi oppdagar ein slik bruk av oljeformuen
vår. Så eg vil svara ja på spørsmålet.
Vi er nøydde til å trekkja oss ut der
vi veit at det blir produsert klasebomber.

  Jeg er meget glad for svaret. At vi trekker
oss ut av denne produksjonen, er et meget oppløftende trekk.
I så fall vil det bidra til at Norge ikke står
i den internasjonale skammekroken.

Det vi hele tiden ser, er at vi trekker
oss ut etter at SV har kommet med avsløringer.
Det stiller Norge stadig vekk i vanry når vi
investerer pengene våre i en rekke selskap som
driver med systematiske brudd på menneskerettighetene,
f.eks. i Burma. Det betyr at vi må ha et etisk regelverk
som ligger i forkant, som hindrer at oljefondet går
inn i denne typen investeringer.

Min andre utfordring
til statsråd Svarstad Haugland er: Vil Regjeringen nå sørge
for at det kommer på plass et slikt regelverk, som man
f.eks. har i store pensjonsfond i USA, slik som Storebrand har,
slik som mange internasjonale finansaktører nå har,
nettopp for å unngå den skammen det
er å bli tatt med buksa nede, som SV nå nok en
gang har klart å avsløre?

  For det fyrste er eg glad for at SV har dette
aktive engasjementet, og at dei har avslørt det ein ikkje
hadde fått avslørt på førehand.
Eg vil visa til Sem-erklæringa, der det står
at ein vil gå djupare inn i denne problematikken enn det
den førre regjeringa gjorde. Vi vil vera meir
offensive. Vi veit òg meir i dag enn vi visste førre
gongen vi sat i regjering, då vi òg sleit med
desse problemstillingane.

Eg vil gjerne understreka at i den grad vi
ikkje klarer å avsløra dette på førehand,
er det bra at vi kan trekkja oss ut etterpå. For eg trur
ikkje at vi nokon gong klarar å oppnå full
avsløring eller full kunnskap før vi
investerer. Men så langt vi klarar å få det
til, vil vi sjølvsagt prøva å nå den
målsetjinga. Og så er uttrekkingsmekanismen god å ha
når SV eller eventuelt andre
måtte avsløra ting som vi er ueinige i at vi skal
investera våre oljepengar i.

 Før neste hovedspørsmål
vil presidenten bemerke at uttrykket «å bli tatt
med buksa nede», som representanten Djupedal brukte, ikke
er et parlamentarisk uttrykk.

Vi går videre til neste hovedspørsmål.

  Mitt spørsmål går
til miljøvernminister Brende, og det gjelder rovdyrproblematikken. Årsaken
til at spørsmålet bringes fram i dag, er at dette
er en svært aktuell problemstilling i Oppland i disse dager, og
som kjent er det er stort problem flere steder i landet vårt.

Når det gjelder uttak av skadegjørende
rovvilt, gjelder det to regimer. Det ene, SNO, Statens naturoppsyn,
gjør jobben, og da dekker staten alle utgifter.
Det andre er at kommunen etter søknad
til fylkesmannen får fellingsløyve. Regelverket
her er svært mangelfullt med tanke på utgiftskompensasjon.

Vil miljøvernministeren medvirke til
en likeverdig behandling for de to regimene, slik at lokal forvaltning
kan styrkes, eller må vi vente på en
ny rovdyrmelding i 2003?

  Først vil jeg si at rovdyrforvaltning
er en ganske utfordrende oppgave. For vi har bestemt
oss for at vi skal ha en grunnstamme av rovdyr, samtidig som vi
har åpnet for at det skal drives aktiv virksomhet i våre
utmarker. Det å få til en kombinasjon her er ikke
enkelt. Derfor må vi komme med en rekke avbøtende
tiltak. Vi har nå en del prosjekter på gang, som innebærer
at man prøver ut gjeterhunder, inngjerdinger o.l. Når
resultatene av disse prøveprosjektene foreligger, vil Stortinget
få en egen melding.

Men en gang iblant er det faktisk nødvendig å gå til det
skritt at man må avlive skadedyr. Og når man først går
til det skrittet, er jeg ikke uvillig til å gå inn
og se på også den økonomiske
siden av det. Det er jo et hensiktsmessighetsspørsmål
hvem som skal ha den oppgaven. Det skal jeg komme tilbake til.

  Det er hyggelig at statsråden er positiv
til dette og skjønner at problematikken er vanskelig. Men
mitt spørsmål gikk altså på om
det er penger i budsjettet til å se på at den
lokale forvaltningen får de samme muligheter som SNO har.

  Når det gjelder budsjettet, er det
i det tatt høyde for at man – hvis det
er nødvendig – må ta ut skadedyr, men
selvsagt innenfor rammen av de internasjonale
forpliktelser vi har, også i henhold til Bern-konvensjonen.
Men hvis det først skal tas ut skadedyr, mener
jeg det mer er et praktisk spørsmål hvem som skal
gjøre det, og hvem som skal få refundert. Hvis
det er mest hensiktsmessig at det er kommunene som skal foreta denne
operasjonen, er jeg villig til, som jeg også sa
i mitt første svar, å gå inn
og vurdere om kommunene kan få kompensert. Men det har
jeg ikke tatt stilling til.

 Vi går videre til neste
hovedspørsmål.

  Jeg har et spørsmål til
justisministeren.

Politiet bruker i dag mye
ressurser på transport av fanger og uttransportering av
asylsøkere. I gårsdagens VG framgår det
at Samarbeidsregjeringen nå åpner for privatisering
av fangetransport. At det er en gammel kampsak for Fremskrittspartiet,
vet vi alle, men at dette var et spørsmål som
samarbeidspartiene var villig til å «deale» med,
er jeg litt overrasket over, og at Venstre, som en gammel forkjemper
for rettsstaten, er villig til å vike i et så prinsipielt
spørsmål, forundrer meg. For Arbeiderpartiet
er det svært gode grunner til å være
skeptisk til en slik privatisering av statens muligheter til bruk
av makt.

Mitt spørsmål til justisminister
Dørum er om ikke han som justisminister er betenkt
over at såpass prinsipielle spørsmål
som privatisering av statens muligheter til bruk av tvangsmidler
blir kastet inn som et tema i budsjettbehandlingen og
kan avgjøres uten viktige grunnleggende diskusjoner, og
om han ikke også er betenkt over i
det hele tatt å la private forestå fangetransport.

  Det representanten viser til, er budsjettforhandlinger
som foregår i Stortinget, og de forhandlingene foregår
i Stortinget og ikke i avisspaltene. Og resultatet av
de forhandlingene kommer også til å bli
kjent for Stortinget og offentligheten på rett tidspunkt.

Det jeg vil si, er at fangetransport er en
oppgave som alltid vil stå under politiets ledelse og kontroll,
men vi har i Sem-erklæringen, som de tre partiene
er forpliktet av, sagt at vi på ulikt vis vil gjennomgå oppgaver
som politiet kan gis fri fra, og som andre
kan utføre, slik at man kan få frigitt faglært
politi til å sikre trygghet hos borgerne, enten det er
i gata eller det er i etterforskning. Det vil kunne skje
på ulike måter, og det vil Regjeringen komme tilbake
til på egnet måte.

  Jeg har ikke tenkt å blande meg
inn i selve den budsjettdebatten som dette kan dreie seg
om, men jeg synes at dette spørsmålet er av en
såpass viktig prinsipiell karakter
at jeg mener at det er viktig at en justisminister har
et greit og klart avklart forhold til dette spørsmålet
i Stortinget.

Dette med fangetransport i Norge
mener jeg er en oppgave for staten, og jeg er glad for
at justisministeren også er klar og tydelig med
hensyn til det. Men jeg er litt forundret over at han er litt utydelig
med hensyn til hva han legger i det at man skal avklare politiets
bruk av ressurser, om dette også gjelder at private
kan overta noen deler av fangetransporten, for på dette
området er det såpass klare prinsipielle grunner
til ikke å la det gå til private, at
jeg synes at statsråden må være
veldig klar og tydelig når det gjelder dette spørsmålet.

  Jeg antar at det ikke finnes noen
partier i Stortinget som vil sette myndighetsoppgaver
ut på anbud, men jeg antar at alle partier
i Stortinget vil være opptatt av å sørge
for at politifolk skal gjøre det som borgerne forventer
at de skal gjøre, nemlig å sikre trygghet i hverdagen
og i tillegg være et aktivt politi som sørger
for at saker blir etterforsket. Og det står i Sem-erklæringen
at det skal vi vurdere på ulikt vis.

La meg gi et eksempel. Vi har f.eks. arrestforvarere
i politiet. De frigjør politifolk. Vi har sivilt ansatte
i politiet. De frigjør politiet ved
passkontroll. Og vi har en plikt til å la ulike metoder
bli prøvd for å være sikker
på at politikronene blir brukt der hvor de skal være
mest effektivt brukt.

Vi har i Sem-erklæringen også sagt
at vi har en plikt til å vurdere om det skal være
nødvendig å innføre en anslagsbevilgning,
altså en regelstyrt ordning i forbindelse med fangetransport,
slik at her er det en serie alternativer som en justisminister har
plikt til å levere. Og la meg oppsummere det: Når
vi har hatt en så omfattende politireform, som forresten også arbeiderpartiregjeringen
skal ha kompliment for å ha lagt trykk i, har vi også plikt
til overfor norsk politi, som er dyktige, å kreve valuta
tilbake for pengene. Og borgerne har krav på å få et
aktivt politi, folk som er synlige, men som også kan
drive etterforskning.

 Vi går videre til neste
hovedspørsmål.

  Jeg har et spørsmål til
kirke- og kulturministeren.

Man har gjennom en rekke oppslag i mediene
i de siste dagene fått kjennskap til at nasjonalskatter
har forsvunnet fra Nasjonalgalleriet. Riksrevisjonen gjennomgikk
et tilfeldig utvalg på 65 kunstverk, og av disse manglet
to – svært gamle og svært verdifulle.
Dette er kunstverk som er finansiert med skattebetalernes
penger, og når to av 65 bilder mangler, kan man ane hva
dimensjonene av forsvunne kunstverk blir av Nasjonalgalleriets beholdning
på 43 000.

Mitt spørsmål til kulturministeren
blir derfor: Hva vil statsråden gjøre for å unngå at
slikt skjer i fremtiden?

   Eg har òg sett desse oppslaga, og
er uroleg over fakta i dei. Det eg kan gjera, er å gå i
dialog m.a. med Nasjonalgalleriet for å gjennomgå rutinar
og tryggleik. Eg skal snart ha eit møte med dei, og då vil òg
dette vera eit tema som eg kjem til å ta
opp.

 Forvaltningen av svært store verdier
har foregått i en rekke år rimelig lettvint, kan
vi forstå. Dette er folkets verdier, det er folkets skatter.
Derfor vil jeg stille følgende oppfølgingsspørsmål: Kan
Stortinget nå regne med at statsråden kommer tilbake
med en orientering til Stortinget om situasjonen ved Nasjonalgalleriet,
og da spesielt Nasjonalgalleriets oppbevaring av verdifulle
kunstgjenstander?

  Dersom det er ynskjeleg at eg kjem tilbake
med informasjon eventuelt i komiteen, gjer eg gjerne det
når eg har fått den informasjonen eg treng for å gi
han vidare.

 Det blir oppfølgingsspørsmål – Ulf
Erik Knudsen.

  Det er alvorlig når det rotes bort
nasjonalskatter i Norge. Det er snakk om store verdier som fellesskapet
vårt eier, og det er veldig betryggende å høre
at statsråden nå vil se nærmere på denne
saken og gi Stortinget informasjon.

Men vi vet at det også er
en rekke andre kunst-, kultur- og museumsinstitusjoner
i Norge. Hva med disse? Vil man foreta en tilsvarende vurdering
og gjennomgang av disse institusjonene, slik at tilsvarende ikke
skjer der?

  Når ein har fått slike oppslag
og ein slik situasjon som vi har sett i avisene, er det
naturleg å følgja opp òg i forhold til
dei andre institusjonane.

Eg har ikkje fått nokon
informasjon om at det har skjedd liknande ting
andre stader, men det er naturleg at eg spør
om det eventuelt har vore tap òg ved
andre museum eller andre institusjonar.

 Vi går videre til neste
hovedspørsmål.

  Jeg har et spørsmål til
kirkeministeren.

Arbeidet for økt kvinnerepresentasjon
i ledende stillinger innenfor Kirken går
langsomt. Dette gjelder spesielt utnevning av proster.
Den norske kirke har 97 proster i dag. I november ble
det oppnevnt to nye – begge menn. I dag er det antakeligvis
kun 5 pst. kvinnelige proster i Norge. Men samtidig stiger
andelen av kvinnelige teologistudenter, og ifølge opptrappingsplan
for kirkelig bemanning er det stort behov for flere prester. Men dette
går for sakte.

Mitt spørsmål til ministeren
er: Hva gjøres for å øke kvinneandelen
i ledende stillinger i Kirken, spesielt sett i forhold
til å motivere kvinner til å søke, men også overfor
ledende fora som Kirkemøtet og biskopene?

  Eg er glad for spørsmålet.
Det er eit interessant spørsmål
som òg engasjerer meg.

Når representanten Eva M. Nielsen
peikar på den siste utnemninga av to prostar, må eg
seia at det ikkje var  mange kvinner å ta av blant dei
som søkte. For meg er det viktig å lytta til dei
råda eg får frå Kyrkja når eg
skal tilsetja kyrkjelege medarbeidarar. Det gjorde eg. Eg vil minna
representanten om at det siste statsråd Giske gjorde før
han gjekk av, var å gå forbi ein svært
habil kvinneleg søkjar som domprost i Kristiansand fordi
ho var for konservativ for han. Eg kan i alle fall lova
representanten at eg ikkje skal handsama slike søknader
og tilsetjingar på same måte.

Elles trur eg, som representanten òg
seier, at det vil bli stadig fleire kvinner som tar teologiutdanning.
Dei går ut i prestestillingar, og dei vil dermed òg
bli kvalifiserte til både prostestillingar og
biskopstillingar. Eg har sagt at når eg får anledning – og
eg har etter Kyrkjas votum anledning til å utnemna
kvinnelege prestar, noko som eg veit at Kyrkja sjølv òg
er opptatt av – så kjem eg også til å bruka
den makta eg har. Men eg har òg eit overordna syn på å lytta
til dei råda som Kyrkja sjølv gir når
det gjeld tilsetjingar. Det kjem eg til å halda fram med.
Eg er ganske sikker på at dei to verdiane kan
kombinerast, slik at vi aukar kvinneandelen samtidig som vi lyttar
til dei råda vi får frå Kyrkja sine
organ.

  Jeg synes det var et positivt svar og er glad
for at kirkestatsråden er opptatt av de samme spørsmålene
som meg. Men jeg er ikke i tvil om at arbeidet fortsatt
går for sent.

Hva kan statsråden gjøre
overfor sentrale organer som f.eks. Kirkemøtet for å øke
kvinneandelen av proster i Norge?

   Eg trur at det einaste eg kan gjera, er å peika
på den skeivfordelinga som er i dag, oppfordra
kvinnene til å søkja og også oppfordra
dei kyrkjelege organa til å setja kvinnene høgt opp
på listene sine.

 Det blir oppfølgingsspørsmål – Trond Giske.

  Jeg må si at jeg synes det var et usedvanlig
defensivt svar, at man bare skal oppfordre kvinner
til å søke eller peke
på situasjonen. Jeg tror det trengs en mer aktiv holdning
dersom vi skal gjøre noe med det faktum at det er under
10 pst. kvinner i de ledende stillingene i Kirken.

Problemet med manglende
kvinnerepresentasjon i ledende stillinger i Kirken handler om folkekirkens
framtid, handler om hvorvidt vi fortsatt skal ha en bred, åpen og
inkluderende folkekirke. Ett av de tiltakene regjeringen Stoltenberg
satte i gang for å få en mer representativ kirke,
var en forsøksordning med å legge
menighetsrådsvalg til samme dato som stortingsvalg.
Det har vist seg å være svært
vellykket. Enkelte steder har valgdeltakelsen økt 200–300 pst.
Dermed kan man også få ledende personer
i Kirken som både kjønnsmessig og kirkepolitisk er
mer representative for statskirkens medlemmer.

Mitt spørsmål til kirkeministeren
er: Vil statsråden følge opp den forsøksordningen
og bidra til at vi får en permanent ordning med menighetsrådsvalg
lagt til samme dag som stortingsvalg?

  For det fyrste for å svara litt på innleiinga
til Giske: Eg vil i alle fall ikkje bruka min
teologiske ståstad til ikkje å utnemna kvinner,
slik Giske gjorde då han var statsråd.

For det andre synest eg dei resultata
vi får frå prøveordninga når
det gjeld val til sokneråd, er veldig positive.

Eg vil òg seia at når det
gjeld kvinneandelen i dei ulike sokneråda rundt omkring
i landet, er den ganske høg. Vi har faktisk ein
del sokneråd der det berre er kvinner, og der det er eit
problem å få menn til å stilla, så biletet
er svært mangfaldig. Det fører ikkje
alltid til at ein nominerer kvinner til prestestillingar. Eg vil
gå gjennom evalueringa av ordninga som den førre regjeringa
sette i gang. Eg er positiv til ordninga, og så få vi
ta ei avgjerd etter at vi har fått evaluert dette skikkeleg.

 Vi går videre til neste
hovedspørsmål.

  I forbindelse med debatten rundt Regjeringens
tiltredelseserklæring uttalte jeg at miljøvernministeren
kun kunne overraske SV positivt. I klimaforhandlingene i Marrakech ikke bare
overrasket miljøvernministeren – han imponerte.
Og nå er spørsmålet om han har tenkt å fortsette
med å imponere.

I forbindelse med partskonferansen i Bonn i juli
i år ble det anledning til å inkludere skog som
en del av forpliktelsene i henhold til Kyotoprotokollen. For Norges del dreier
dette seg om rundt 0,4 mill. tonn karbon pr. år eller
en økning fra 1 pst. til 3 pst. mer enn
utslippene i 1990.

I Marrakech brukte Russland disse skogtallene
som en brekkstang og jobbet for å øke sine
tall, noe de dessverre også lyktes
med. I realiteten innebar dette en uthuling av forpliktelsene fra
Kyoto. Som kjent er allerede de samlede forpliktelsene langt under
det som er nødvendig for å redusere konsentrasjonen
av drivhusgasser i atmosfæren.

Hvordan stiller miljøvernministeren
seg til prinsippet om at skog skal kunne brukes som en unnskyldning
for å øke utslippene mer enn det man ble enige
om i Kyoto i 1997?

  Først vil jeg takke representanten
Ingvild Vaggen Malvik for veldig gode ord, som selvsagt
varmer. Om jeg greier å leve opp til de forventningene,
gjenstår selvsagt å se, men at Samarbeidsregjeringen også i
fortsettelsen vil føre en offensiv miljøpolitikk,
er helt klart. «Til lags åt alle kan
ingen gjera», og jeg er helt klar over at det i tiden fremover
sikkert blir reaksjoner fra næringsinteresser
og ikke minst fra miljøorganisasjoner
på det vi fremlegger, så det er alltid en avveining mellom
disse interessene i miljøpolitikken.

Når det gjelder det som skjedde i
Marrakech i forhold til skog, var den norske posisjonen
helt klar; vi syntes det var urimelig at Russland skulle få øke sine
CO2-utslipp bare som en følge av at de nå regner
annerledes når det gjelder skogforvaltning – så det
er ikke snakk om gjenplanting eller nyplanting,
det er skogforvaltning. Alternativet til å tillate at Russland
fikk øke utslippene sine fra 17 mill.
tonn til 33 mill. tonn var kanskje at de kunne trekke seg
ut. Alle land så det som en så stor
risiko at G-77-landene, u-landene, EU og også de
andre til slutt aksepterte dette for Russland. Grunnen
til at dette måtte aksepteres, var at vi ikke
kunne tåle at russerne som står for 25 pst.
av utslippene, også trakk seg ut – altså på toppen av
at amerikanerne er ute.

Når det gjelder uthuling av Kyotoprotokollen
og Bonn-avtalen og det vi har fått til i Marrakech, er
jeg helt imot det. Tvert imot, kan man sette et spørsmålstegn
ved om vi er ambisiøse nok. Det vil jeg komme tilbake til
i den tilleggsmeldingen jeg har varslet i mars.

Når det gjelder skog generelt, tror
jeg det er viktig å skille mellom skogforvaltning
og sinks knyttet til det og gjenplanting og skogplanting. Det er
altså to forskjellige ting.

  Den forrige regjeringen gjorde det
klart at den ikke ville bruke denne utslippsmuligheten
i forhold til skog, men ønsket heller å holde
seg til forpliktelsene fra Kyoto, nemlig 1 pst. økning
i forhold til referanseåret 1990.

Kan miljøvernministeren bekrefte at
denne regjeringen ønsker å holde fast
på dette punktet, og dermed gå et lite
skritt videre i forhold til hva man formelt er forpliktet til når
det gjelder oppfølging av Kyotoprotokollen?

  På det miljøpunktet ser
jeg ingen grunn til å endre den tidligere regjeringens
politikk.

 Det blir oppfølgingsspørsmål – Synnøve Konglevoll.

  Jeg la merke til at representanten Vaggen
Malvik fra partiet SV var imponert over miljøvernministeren.
Men det er ikke nok å si mye fint om miljøet.
Regjeringas miljøprofil vil vi først få se
når vi kommer til behandlinga av de store, tunge, konkrete sakene.
Og for å ta ett eksempel – et
nasjonalt kvotesystem. Regjeringa bruker som et argument for sin
veldig gode miljøpolitikk at den har
sagt at den skal legge fram et forslag om nasjonalt kvotesystem
i mars. Men et nasjonalt kvotesystem er ikke verdt papiret
det er skrevet på, hvis det ikke faktisk innehar noen
virkemidler for å få ned CO2-utslippene i Norge.

Og mitt spørsmål til miljøvernministeren
er: Hvilke hovedtrekk ser han for seg i et kvotesystem som skal
bidra til å få ned CO2-utslippene i Norge?

  Til representanten Konglevoll vil jeg først
si at jeg er enig i at i miljøpolitikken holder det ikke
med å si noe fint. Jeg synes, som representanten Vaggen
Malvik var inne på, at vi fra Regjeringens side
faktisk flyttet noen stener i Marrakech. Hvis Arbeiderpartiet ikke
er enig i det, får jeg bare ta det til etterretning,
men vi brøt da i substans med Umbrella-gruppen og flyttet
norsk klimapolitikk i en mer aktiv retning. At det ikke
betød noe, er det sikkert ulike oppfatninger av. Jeg mener
at det var viktig for å signalisere en mer offensiv politikk
på det området. Det er nødvendig for
at Norge også skal være
et foregangsland, og det har vi muligheten til.

Når det gjelder gjennomføringen
nasjonalt, står det i Sem-erklæringen at vi skal
ta en vesentlig del av CO2-utslippene nasjonalt. Det vil vi følge
opp. Vi velger da et nasjonalt kvotesystem i stedet for avtaler,
slik den forrige regjeringen la opp til. Det har i fremtiden
mer for seg, og det har også EU og resten av
Norden lagt opp til.

 Vi går videre til neste
hovedspørsmål.

  Mitt spørsmål går
til miljøvernministeren.

Kyoto-avtalen, som er en ren handelsavtale
med CO2-kvoter, tar utgangspunkt i at verden skal bli mindre
avhengig av kull, olje og gass, og dermed få ned
utslippene av de klimagassene som mange politikere og noen
vitenskapsfolk tror vil forsterke den naturlige drivhuseffekten og
påføre oss skadelige klimaendringer.

Mitt spørsmål til statsråden
er: Hvilke økonomiske konsekvenser vil denne handelsavtalen
få for Norge, i første rekke i form
av lavere etterspørsel etter olje og gass?

  Jeg merket meg at representanten Korsberg
sa at det var mange politikere og noen vitenskapsmenn
som mener at klimautfordringen er et stort problem. Når
det gjelder dette med noen vitenskapsmenn, har FN et eget
klimapanel hvor det sitter hundrevis av de mest ledende klimaeksperter
i verden, og deres konklusjoner blir jo sterkere og sterkere
i forhold til at vi står overfor et stort problem
knyttet til menneskeskapte temperaturendringer. Og hvis det får
fortsette uten at man snur, vil det få katastrofale følger både
når det gjelder økt ørkenspredning, skogdød,
issmelting o.l., så Regjeringens politikk her er klar,
vi synes det er nødvendig å få redusert
CO2-utslippene, både nasjonalt og internasjonalt,
for å gjøre noe med den kanskje største
utfordringen, sammen med fattigdomsproblemet, som verdenssamfunnet
står overfor.

Så var det spørsmål
om de økonomiske kostnadene ved dette. Her må jeg
si at de største kostnadene, både nasjonalt
og globalt, vil vi selvsagt få hvis vi ikke gjør noe
med den kanskje største utfordringen menneskeheten står
overfor. Da synes jeg ikke vi kan se våre
etterkommere i øynene. At dette over tid kan påvirke
energiprisene hvis det blir mindre bruk av fossilt brensel,
kan selvsagt skje, men samtidig må jeg legge til at det
i Kyotoprotokollen foreløpig bare ligger en forpliktelse
til 5 pst. reduksjon for 40–50 industriland.
Min bekymring er ikke først og fremst nå i
tiden fremover knyttet til hva som vil skje med energiprisene,
men om det i det hele tatt er mulig, med amerikanerne
utenfor, å få til resultater som virkelig teller
i forhold til det å gjøre noe med klimatrusselen.

  Jeg takker statsråden for svaret.
Det var for så vidt et ganske uklart svar, og
man fikk ikke noe konkret svar på spørsmålet.

Det er gjort en del beregninger med hensyn
til hva en eventuell ratifisering av Kyoto-avtalen vil
ha å si for oss som oljenasjon. Dersom eksempelvis en del
av de andre landene ikke finner det riktig å ratifisere
avtalen, jeg tenker først og fremst på Australia,
Russland og Japan, vil da statsråden fremdeles at Norge
skal ratifisere avtalen, med de konsekvensene det vil ha for norsk
industri, norske inntekter og den konkurransevridningen
som det da legges opp til?

  Jeg har stor respekt for representanten Korsberg,
men akkurat på dette punktet har vi åpenbart litt
forskjellig syn, for å si det forsiktig. Det er det bare å ta
innover seg.

Når det gjelder ratifikasjonsprosessen,
varslet den japanske regjeringen allerede dagen etter
at vi var blitt enige i Marrakech, at de nå skal ratifisere
den, og dette var et av de landene som var mest skeptiske i Marrakech.
Det er et signal som jeg er veldig glad for. Den russiske miljøvernministeren
varslet natten før vi ble enige, at de ville ratifisere,
så nå går det i retning av en ratifikasjonsprosess.

Det er klart at denne regjeringen vil følge
opp med en proposisjon til våren der vi går inn
for en ratifikasjon før Johannesburg-møtet. Det
er viktig å få ned de globale CO2-utslippene,
og hvis dette skulle føre til reduksjoner i utslippene,
er det ingen ting som er bedre enn det.

Det å spå om fremtidige oljepriser – den
som kan gjøre det, hadde kanskje ikke sittet
her – tror jeg vi overlater til markedsaktørene.
Vi er politikere og må ta ansvar for det vi nå gjør, også i
forhold til fremtidige generasjoner.

 Det blir oppfølgingsspørsmål – Heidi Sørensen.

  Jeg er glad for at miljøvernministeren
beskriver klimatrusselen som en av de viktigste utfordringene
menneskeheten står overfor. Jeg har et spørsmål
knyttet til det, hvor jeg registrerer at Fremskrittspartiet
har en helt annen oppfatning: Har miljøvernministeren noen
strategi for hvordan man skal isolere Fremskrittspartiet
i det viktigste spørsmålet
for menneskeheten framover?

  Som jeg sa til representanten Korsberg i stad,
har vi ingen problemer med å samarbeide
med Fremskrittspartiet fra sak til
sak. Det har også tidligere regjeringer gjort.
Det gjør vi også nå gjennom de
budsjettforhandlingene som foregår i Stortinget, og selv
om det der går litt opp og ned, så har vi ikke noen dårlige
erfaringer med det.

Når det gjelder akkurat klimaspørsmål
og miljøpolitikk, vil Regjeringen forsøke å få gjennomslag
for mest mulig gjennom samarbeid med de partiene
som vil støtte opp om den miljøpolitikken vi fører. Noen
deler av miljøpolitikken vil utformes i forbindelse
med budsjettene, det er jeg helt enig i, og der vil vi forsøke å beholde mest
mulig av vårt budsjett, som innebærer
en mer aktiv miljøpolitikk. Vi har lagt på 100
mill. kr til miljøformål i dette budsjettet, og
vi håper at det ikke blir utradert gjennom behandlingen
i Stortinget, det innrømmer jeg. Men jeg tror det er mulig å beholde
en aktiv miljøpolitikk og likevel ha et godt
samarbeid med Fremskrittspartiet
i Stortinget.

  Presidenten vil understreke at spørsmålet
fra representanten Sørensen er i nærheten av polemisering
med en annen spørrer. Slik skal det ikke være.

Vi går videre til neste hovedspørsmål.

  Jeg har et spørsmål til
justisministeren.

De fleste av oss er bekymret over økningen
av vold og trusler blant de unge, særlig i skolegården.
Vold er jo et alvorlig problem som håndteres
fra flere hold og av ulike instanser.

Statsråd Dørum hadde i forrige
måned et utspill der han ønsket å åpne
for daglig politibemanning i såkalte problemskoler. Samtidig
ser vi at enkelte kommuner, som f.eks. Oslo, kutter sitt skolebudsjett
med flere millioner kroner, slik at lærere må sies
opp. Er statsråd Dørum enig i at lærererrekrutteringen
er et viktig moment i forebyggingen av vold blant de unge, og at
kutt i skolebudsjettene er en dårlig løsning i
arbeidet med forebygging av vold?

  Representanten viste til et oppslag i Dagbladet.
Det som var det korrekte oppslag, var sitatene som jeg var sitert
på. Jeg kjenner veldig godt til hvordan politiet
driver forebyggende arbeid bl.a. i Oslo. Jeg sa eksplisitt, og jeg
gjentar det gjerne her, at dette skal skje etter lokal
vurdering i samarbeid med den enkelte skole,
lærere og foresatte. De har godt vett til å finne
balansepunktet. Den konkrete foranledning var en skole som ble stengt
i Oslo sør, og det var også omtrent samtidig
drastiske tiltak ved en skole på Røros.

Jeg vil ikke gå inn på budsjetter
som hører kommunene til annet enn å si generelt
at politiet aldri kan gjøre
en slik jobb alene. De er helt avhengig av at foreldre
kan gjøre sitt, lærere kan gjøre sitt,
og at barnevernet kan gjøre sitt. Det er jo ofte
slik, som representanten og jeg sikkert har erfaring med, at det
er mange foreldre som vil det beste, men som ikke
alltid får det til. Da må vi kunne gi dem rett
til å få lov til å si at de trenger hjelp.
Da må andre som ser – representanten
var inne på lærerne – få sjansen
til å se.

Kanskje like viktig som det representanten
nå tok opp om kampen om skolebudsjettene, tror jeg det
er at skolen ikke blir påført oppgaver
som gjør at lærerne til slutt faktisk må ta
over store deler av familiepolitikken. Jeg tror at lærere
som kan forbli normale voksenpersoner, være gode
holdnings- og rollefigurer og som har gode kunnskaper
og fagbakgrunn, faktisk er de viktigste til å bistå når
de ser noe som er vondt og vanskelig. Det skjer dessverre ofte
at man i klasserom ser noe som er vondt og vanskelig.

  Jeg takker for svaret.

Er justisministeren bekymret i forhold til
utviklingen av vold i skolen, særlig sett i sammenheng
med det kuttet som nå kommer i forhold til offentlig sektor
i mange kommuner? – Det var spørsmålet
mitt, og jeg gjentar det.

Det andre er: Ser justisministeren
for seg noen prinsipielle motforestillinger ved det å ha
politi i skolegårdene, og hvilken rolle, eventuelt
hvilke grenser, ser han for seg at politiet
da må ha?

  Jeg er som justisminister selvfølgelig
opptatt av at det skal foregå et best mulig samarbeid
lokalt mellom dem som har ansvar for at barn skal ha det
trygt: det er foreldre, lærere, barnevernet og også politiet.
Det foregår faktisk et omfattende arbeid etter
den såkalte SLT-modellen i en rekke kommuner, og det må være
et ideal at en når flest mulig av kommunene. Jeg kjenner
situasjonen i Oslo spesielt, og det er helt klart at når
politiet er på en skole, har de uniform.
Jeg har selv vært på skoler der politiet
er – det er jo ofte den eneste mannsfiguren som
kommer inn i en kvinnekultur – og når man ser
hvor populære disse menneskene er, må man jo bare
ta av seg den hatt man ikke har på hodet og hilse og
si at det er helt avgjørende og helt vesentlig. Selvfølgelig
er jeg bekymret for enhver voldssituasjon, men her tror jeg på det gode
samarbeidet, og vil gjerne betone en annen sak. Jeg tror det er
viktig at alle profesjoner bruker unntaksbestemmelsen
som finnes i enhver taushetspliktsbestemmelse, for å samarbeide
for å beskytte den svakeste part og ikke beskytte
sin egen yrkesgruppe.

 Det blir oppfølgingsspørsmål – Synnøve Konglevoll.

  Heldigvis svarte statsråden i sitt
første innlegg at politiet ikke
kan gjøre jobben alene. Men her står vi altså overfor
en regjering som vurderer å privatisere fangetransport
for å spare ressurser. Samtidig vil den sende mer politi
inn i skolene, på enkelte skoler ha daglige patruljeringer.
For meg blir det helt uforståelig at man bruker argumentet
om at politimenn er mannlige rollefigurer, da må man jo
heller jobbe for å rekruttere mannlige lærere,
slik arbeiderpartiregjeringa jobbet med. Og for meg blir det et
ganske skremmende scenario hvis det skal være
sånn at vi skal privatisere fangetransport, men ha mer
politi i skolene. Og jeg vil spørre statsråden:
Hvilket samfunnssyn mener han at det representerer?

  Nå bygger representanten på to
forutsetninger. Den ene forutsetningen er antakelser om forhandlinger
som foregår i Stortinget. Det har jeg svart på i
et tidligere spørsmål, og jeg gjentar ikke det.

Den andre forutsetningen er at politiet
skal erstatte andre voksne rollefigurer, og ut fra en
ganske lang livserfaring
på dette området og praktisk erfaring bl.a. i
Oslo-skolen vet jeg at en er helt avhengig av de rollefigurene som
er der i utgangspunktet, f.eks. lærere, og en er helt avhengig
av foreldre som tar ansvar. Politiets Fellesforbund
har senest i går sagt at de er avhengig av at foreldre tar
ansvar. Når så politiet kommer
inn, kommer de inn i et klokt forebyggende arbeid, og jeg vil faktisk
anbefale representanten Konglevoll å være
med politiets forebyggende tjeneste i Oslo sør,
da vil representanten oppdage at politiet ofte
representerer en kontinuitet som f. eks. dessverre ikke
finnes i vårt barnevern. Hun vil også oppdage
at politiet har innsikt og erfaring som gjør
at de opptrer med vett og forstand. Norsk politi oppfører
seg ikke slik at de braser inn i et sosialt miljø hvor
de driver forebyggende arbeid blant ungdom, som er temaet i dette spørsmålet
i spontanspørretimen, de utvikler det med kløkt
i samarbeid med andre voksne.

  Inga Marte Thorkildsen – til
oppfølgingsspørsmål.

  SV er av den oppfatning at mye av den volden
vi ser i gatene og på skolene, har sin bakgrunn i vold
i hjemmene. Mitt spørsmål går på hva
statsråd Dørum tenker å gjøre
med det problemet vi ser, som er til dels økende,
og hvor menn med voldsproblemer står uten et tilbud. For
eksempel var «Alternativ til Vold» i Oslo
delfinansiert av staten før, men er det ikke
lenger nå. Det betyr at 50 Akershus-menn står
uten et tilbud om behandling. Jeg er kjent med at statsråd
Dørum skal delta i et panel i anledning Den internasjonale dagen
mot vold mot kvinner. Jeg vil gjerne at han sier noe om
hva Regjeringen tenker å gjøre i forhold til dette problemet
når det gjelder i etterkant å sette politiet
i skolegården og dermed kanskje stigmatisere disse skolene ytterligere.

  Jeg vil på nytt vise til at
det som kalles det lokale samarbeid mellom
skole, lokalmiljø og politi, faktisk foregår etter
god, sunn norsk fornuft basert på at voksne mennesker utøver
vett sammen. Jeg vil bare forsvare modellen, og alle
som har vært i nærheten av den eller
har snakket med dem som kjenner den, vil også forsvare
den. Men jeg skjønner representantens anliggende om vold
i hjemmene. Nå vil jeg ikke svare på deler
av det, for dette tas opp i et spørsmål som kommer
i den ordinære spørretimen, men representantens
anliggende om at jeg bør være oppmerksom
på at det er flere som berøres av det, tar jeg
med meg, inkludert oppfordringen med hensyn til den situasjonen
som ble beskrevet når det gjelder disse mennene.

 Vi går til siste hovedspørsmål.

  Jeg har et spørsmål til
kulturministeren.

NRK er Norges viktigste
kulturinstitusjon. Hvorvidt dette skal være tilfellet
i tida framover, er et politisk spørsmål.
Vi kan velge om vi vil satse det som er nødvendig for å bruke
NRK som et redskap til å ta vare på og videreutvikle
norsk kultur, bevare norsk språk og sikre en offentlig
meningsdannelse som bidrar til felles forståelse og samhold, eller
vi kan velge å la det være. Internasjonalt sett
er NRK en lilleputt blant mediegiganter. I den brutale medieverdenen
som utvikler seg, med svært raske teknologiske endringer,
en uendelig mediekonsentrasjon og betydelig grad av ensretting i
programmene, har NRK svære utfordringer. Vi vet at NRK
sliter økonomisk. Det foregår som kjent en betydelig
kuttprosess i disse dager.

Mitt spørsmål til statsråden
er om hun er rede til å ta de store grep som
er nødvendige for å sikre NRK som en reklamefri
allmennkringkaster, og, om nødvendig, bruke betydelige
midler over statsbudsjettet for å sikre dette.

  Eg er i store trekk einig i den
måten som representanten beskriv NRKs stilling på.
Det er viktig at vi sikrar NRK som ein reklamefri allmennkringkastar,
slik som representanten òg seier. No er det ikkje
så veldig lenge sidan representanten sjølv var
statsråd og hadde ansvaret for dette feltet, og ho veit
nok at for meg å lova store løyvingar
til NRK i dag mens vi driv med budsjettforhandlingar i Stortinget,
og ei stund før vi skal begynna å jobba med budsjettet
for 2003, det er litt for tidleg. Eg skal ha eit møte
med NRK i nær framtid der eg vil få ei oppdatering av
situasjonen i NRK. Vi har valt å føra
budsjettforslaget frå arbeidarpartiregjeringa når
det gjeld NRK, vidare til Stortinget, vi har ikkje gjort
endringar på det, slik at dei prioriteringane som Arbeidarpartiet
gjorde i forhold til NRK, etter at dei sjølvsagt
då hadde hatt ei nøye vurdering av tilstanden,
har vi valt å føra vidare. Så får
eg lytta til NRK sine behov. Eg ser òg at dei
har store nedskjeringsplanar. Eg er interessert
i å høyra kvar dei har tenkt å kutta,
og korleis dei har tenkt å få det til, men eg
vil sjølvsagt ikkje i dag gå ut med
nokon stor lovnad i forhold til dei løyvingane
som skal koma i 2003 og vidare.

  Jeg takker for svaret.

Vi vet at den teknologiske utviklinga på medieområdet
går med hurtigtogsfart. Det er uklart om vi på sikt
vil kunne sikre lisens. Vi vet at vi framover vil få et
eksplosivt antall programmer i det som vil bli en sammensmelting
av TV og Internett. Også i Norge vil
vi gå i en retning hvor tilgjengelige kanaler og portaler
vil være eid av en stadig snevrere krets av internasjonale
finansinteresser. Prisen for å etablere egne
portaler og være med i de mest sentrale portalene, vil
kunne bli svært høy. Derfor er mitt oppfølgingsspørsmål
til statsråden:

Vil statsråden være rede
til å bruke statsbudsjettmidler eller
eventuelt lovreguleringer for å sikre NRK og
TV 2 tilgang til og synlighet i de nye portalene som vi
må forvente vil komme?

  Som eg sa i det førre svaret mitt,
skal eg no ein av dei fyrste dagane i nær dialog
med NRK. Det eg har høyrt førebels,
er at problemstillinga i NRK er ganske lik den eg følte
vi hadde då vi sat i regjering førre gongen, men
no er det på ein måte endå viktigare
at vi handlar. Det ser eg. Difor ser eg òg fram til den
dialogen, og sjølvsagt vil eg følgja opp i forhold
til mine forslag til budsjett i neste omgang.
Men eg kan ikkje stå her og lova store
summar. Det trur eg representanten veit at eg ikkje kan,
men eg kan forsikra representanten om at dei vil få ein
skikkeleg gjennomgang av kva behov dei har. Vi ser òg den
digitale utviklinga som eit veldig stort økonomisk løft
for NRK, som eg vil gå inn i, og vi vil sjå på kva
vi kan gjera med det.

Representanten nemnde òg at det ikkje
er sikkert at vi kan sikra lisensen. Førebels
kan vi det. Men det er opplagt at dersom vi må gå bort
frå det – noko eg håpar vi
ikkje treng i løpet av denne fireårsperioden
i alle fall – må vi sjå på andre
finansieringsmåtar. For Regjeringa er det viktig at NRK
skal vera reklamefri og vera ei allmennkringkasting,
og då må vi nytta dei verkemiddel vi må ta i
bruk for at det framleis skal kunna vera tilfellet.

 Tiden for den muntlige spørretimen
er nå omme, og vi går over til den ordinære
spørretimen.





                    
                    
                    

 Det blir en rekke endringer i den
oppsatte spørsmålslisten, og presidenten viser
i den sammenheng til den oversikt som er omdelt på representantenes plasser
i salen.

De foreslåtte endringer i dagens spørretime
foreslås godkjent. – Det anses vedtatt.

Endringene var som følger:

Spørsmål 1, fra representanten
Jørund Leknes til statsministeren, vil bli besvart av olje-
og energiministeren. Etter anmodning fra olje- og energiministeren
blir dette spørsmålet flyttet og besvart foran
spørsmål 9, som skal besvares av samme statsråd.
Spørsmålet vil bli tatt opp av representanten
Ingvild Vaggen Malvik.

Spørsmål 2, fra representanten
Lars Rise til utenriksministeren, utsettes til neste spørretime,
da utenriksministeren er bortreist.

Spørsmål 5, fra representanten Inge
Ryan til landbruksministeren, er trukket tilbake.

Spørsmål 10, fra representanten
Heikki Holmås til utdannings- og forskningsministeren,
utsettes til neste spørretime, da statsråden er
bortreist.

Spørsmål 16, fra representanten
Bendiks H. Arnesen til nærings- og handelsministeren, vil
bli besvart av kommunal- og regionalministeren som rette vedkommende. Etter
anmodning fra kommunal- og regionalministeren blir dette spørsmålet
flyttet og besvart foran spørsmål 22, som skal
besvares av samme statsråd.

Spørsmål 18, fra representanten
Hallgeir H. Langeland til samferdselsministeren, vil bli tatt opp
av representanten Helga Eggebø.

Spørsmål 21, fra representanten
Ågot Valle til samferdselsministeren, er trukket tilbake.

 Spørsmål 1 er flyttet
og skal besvares foran spørsmål 9.





                    
                    








        

Spørsmål 2


    
        

Spørsmål 3


    
        

Spørsmål 4


    
        

Spørsmål 5


    
        

Spørsmål 6


    
        

Spørsmål 7


    
        

Spørsmål 8


    
        

Spørsmål 1


    
        

Spørsmål 9


    
        

Spørsmål 10


    
        

Spørsmål 11


    
        

Spørsmål 12


    
        

Spørsmål 13


    
        

Spørsmål 14


    
        

Spørsmål 15


    
        

Spørsmål 17


    
        

Spørsmål 18


    
        

Spørsmål 19


    
        

Spørsmål 20


    
        

Spørsmål 21


    
        

Spørsmål 16


    
        

Spørsmål 22


    
        

Spørsmål 23


    
        

Spørsmål 24


    
        

Spørsmål 25


    



                    

 Dette spørsmålet
er utsatt til neste spørretime, da utenriksministeren er
bortreist.





                

 Dette spørsmålet
er trukket tilbake.





                

 Dette spørsmålet,
fra representanten Jørund Leknes til statsministeren,
vil bli tatt opp av representanten Ingvild Vaggen Malvik. Spørsmålet
vil bli besvart av olje- og energiministeren.

  Jeg tillater meg å stille følgende
spørsmål til olje- og energiministeren:

«Da den nåværende
statsministeren i valgkampen fikk spørsmål om
statlig subsidiering av gassrørledningen
til det konvensjonelle gasskraftverket på Skogn, var han krystallklar
på at slik støtte ikke ville bli gitt.

Er dette noe statsministeren fortsatt holder
fast ved, eller kommer Regjeringen til å gi etter
for kravet fra Industrikraft Midt-Norge DA om statlig
medfinansiering av rørledningen til Skogn?»

  Samarbeidsregjeringens holdning til statlig
deltakelse i finansiering av gassrørledninger
som skal forsyne konvensjonelle gasskraftverk med gass, er helt
klar. I Sem-erklæringen kommer Regjeringens standpunkt
tydelig fram, og er identisk med det statsministeren tidligere har
gitt uttrykk for.

I Sem-erklæringen står det
følgende:

«Statens
eventuelle deltakelse i finansiering/eierskap i gassrørledning
(Skogn) forutsetter at staten ikke subsidierer gasstransport
til konvensjonelle gasskraftverk. Statens eventuelle bidrag skal
avgrenses til merkostnader knyttet til andre formål.»

Dette betyr at Regjeringen vil kunne se på støtte
til avgreninger i Trondheimsfjorden og merinvestering i økt kapasitet
i røret som kan komme andre formål til
gode. Det er derimot ikke aktuelt med statlig støtte
til gassrør som forsyner et konvensjonelt gasskraftverk.

Samarbeidsregjeringen vil i større
grad ta i bruk naturgass til innenlands verdiskaping. Naturgass
kan brukes på en miljøvennlig måte både
som energikilde, som råstoff i industrien og
i transportsektoren. For å få dette til er det
behov for en satsing på distribusjon og bruk av naturgass
innenlands. I en introduksjons- og utviklingsfase vil det være
nødvendig med offentlig støtte for å få bygd infrastruktur
for miljøvennlig bruk av naturgass. Regjeringen
vil også legge vekt på at denne støtten
må være innenfor
rammene av våre internasjonale miljøforpliktelser.

Samarbeidsregjeringen tar sikte på å legge
fram en stortingsmelding med en helhetlig strategi for bruk av naturgass
mot slutten av vårsesjonen 2002.

  Jeg vil først takke for svaret.

Så vil jeg be olje- og energiministeren
om å presisere litt mer hva han mener med at «Regjeringen
vil kunne se på støtte til avgreninger i Trondheimsfjorden
og merinvestering i økt kapasitet i røret som
kan komme andre formål til gode.» Hvor
mener ministeren at gassrørledningen til det
konvensjonelle gasskraftverket, som Regjeringen ikke ønsker å støtte,
starter? Hvilken del av rørledningen – helt presist – er
det man ikke kan støtte? Og hva legger man i
dette med økt kapasitet? Kan ministeren si hva dette innebærer?

  Som representanten sikkert kjenner til, har
Stortinget allerede tatt stilling til bygging av tre gasskraftverk
med dagens best tilgjengelige teknologi.

For Regjeringen er ikke dette tilfredsstillende
i forhold til de miljøforpliktelser som vi har inngått,
men vi har blitt enige om at det som Stortinget har gjort av vedtak
når det gjelder disse tre gasskraftverkene, skal gjennomføres
i tråd med Stortingets forutsetninger. Det betyr altså at
det ligger en kommersiell beslutning foran en eventuell
bygging av et gasskraftverk på Skogn. Regjeringen vil imidlertid ikke
bidra med å medfinansiere en slik gasskraftledning som
utelukkende skal forsyne et slikt konvensjonelt gasskraftverk.

Imidlertid er det interessante planer for avgreninger
i Trondheimsfjorden rettet mot f.eks. industri, mot å erstatte
brensel i drosjer og i busser, hvor en f.eks. kan erstatte diesel
med tilsvarende bruk av naturgass. Dette er interessante formål
som Regjeringen ønsker å stimulere til,
og som den derfor er innstilt på å medfinansiere.

  Jeg vil gjenta min oppfordring til ministeren
om å være litt mer presis i forhold
til hvordan man tenker seg at man skal avgrense den delen av forsyningsrørledningen
som skal gå til gasskraftverk – et konvensjonelt
gasskraftverk – og den delen statsråden mener
skal gå til andre formål, i og med at
det er snakk om en dimensjonering av gassrørledningen som er
planlagt for Tjeldbergodden og inn
til Skogn, inn gjennom Trondheimsfjorden.

I forhold til Stortingets tidligere beslutninger
er det ikke tatt noen avgjørelser om
den finansielle biten av det, og det er ingen tvil om at Stortingets
beslutning i så måte vil ha betydning for investeringsbeslutninger
som Industrikraft Midt-Norge på sikt eventuelt
vil foreta. Derfor vil jeg gjenta oppfordringen om en bedre
presisering av hva ministeren mener med at man kan bidra
til økt kapasitet i røret.

 Jeg synes det er unødvendig at representanten
bidrar til å skape uklarhet om hva som er det faktiske
forhold. Jeg går ut fra at representanten og olje- og energiministeren
er helt enige når det gjelder synet på de konvensjonelle
gasskraftverk, med de problemer dette skaper.

Det som er spørsmålet her,
er ikke det tekniske, men det finansielle. Regjeringen ønsker ikke å bidra
til en medfinansiering som gjør at en bidrar til å bygge
de gass- kraftverk som i dag reises med konvensjonell teknologi. Derimot ønsker
Regjeringen å bidra med finansieringen når det
gjelder andre typer miljøvennlige tiltak, både
industrielt og i forhold til å erstatte mer forurensende
energibruk med naturgass. Det er altså ikke spørsmål
om teknologiske løsninger, men om finansiell
medvirkning til slike tiltak.

 Vi går så til spørsmål
9.





                

 Dette spørsmålet
er utsatt til neste spørretime.





                

 Dette spørsmålet,
fra representanten Hallgeir H. Langeland til samferdselsministeren,
vil bli tatt opp av representanten Helga Eggebø.

  Jeg har et spørsmål til
samferdselsministeren:

«Satsing på høghastighetsjernbane,
bl.a. i Frankrike, Tyskland og Spania, har vært en stor
suksess. En tilsvarende satsing i Norge kunne f.eks. gi
en reisetid Oslo–Skien på 1 time, Oslo–Bergen
2:25, Oslo–Haugesund 2:05. Med slike reisetider vil jernbanen
kunne bli et reelt alternativ til bilen for reiser på kortere
strekninger, og for fly på lengre avstander.

Vil statsråden bidra til at det blir
et mer positivt fokus på en mer miljøvennlig og
framtidsretta jernbanepolitikk i Norge?»

  Samarbeidsregjeringen vil, som en del av en
politikk for bedre kollektivtransport, prioritere innsatsen
på jernbane der hvor jernbanen har sine største
fortrinn og bidrar mest til å bedre miljø og
framkommelighet. Nå er jeg veldig klar over at befolkningstetthet
og muligheter for lønnsom jernbanedrift i Frankrike, Tyskland
og Spania er helt annerledes enn i Norge. Vi må ha et ambisjonsnivå som
er tilpasset norske forhold. For persontrafikken er målet å øke
tempoet i dobbeltsporutbyggingen i storbyene, særlig i
Oslo-området og på intercitystrekningene. I tillegg
vil det bli gitt høyere prioritet til utvikling og utbygging
av stasjoner og knutepunkt for jernbanetrafikk og annen kollektivtrafikk. Dette
vil gjøre jernbanen mer konkurransedyktig, gjennom kortere
reisetid, høyere frekvens og bedre kvalitet for
de reisende. For godstransporten vil utvikling av hensiktsmessig
terminal- og krysningssporkapasitet samt profilutvidelser bli gitt
særlig prioritet på de strekningene der det ligger
best til rette for at jernbanen kan avlaste vegtransporten til beste
for miljø og næringsliv.

Hovedlinjene i jernbanepolitikken for den kommende tiårsperioden
er trukket opp gjennom Stortingets behandling av Nasjonal
transportplan 2002–2011. Innenfor rammen
av de statlige midlene i Nasjonal transportplan
er som kjent verken den såkalte Haukelibanen eller
andre høyhastighetsprosjekter prioritert.

Dagens kjøreveg i Norge
er en første generasjons jernbane som med få unntak
er bygd for 100–150 år siden. Kravene
til trasé, hastighet, bæreevne og profil i tunneler
var den gangen helt andre enn i dag. Dagens banenett
er ca. 4 000 km, hvorav bare
ca. 200 km dobbeltspor. Denne situasjonen innebærer
store utfordringer i forhold til prioriteringen av ressursinnsatsen
i årene framover. Etter min mening er det svært
viktig å ikke skape urealistiske forventninger
om hva det er mulig og riktig å satse på for jernbanen
i Norge.

Regjeringen har et klart mål om å bedre
kvaliteten og kapasiteten på det samlede kollektivtilbudet,
inkludert jernbanen. Et godt kollektivtilbud betyr mindre
køer, bedre framkommelighet for nærings-
og nyttetransporten og demper også behovet for
nye vegprosjekter. Hvordan vi best kan innrette en helhetlig politikk
for å få dette til, ønsker
jeg å komme nærmere tilbake til i en varslet stortingsmelding
om kollektivtransport, som Regjeringen tar sikte på å fremme
våren 2002.

  Jeg vil takke statsråden for svaret.

I dag har vi høyhastighetsbane fra
Gardermoen til Oslo S. Etter Oslo
S må farten senkes drastisk, og dermed blir reisetiden
forlenget. Vil det være interessant
for statsråden å vurdere bygging av en flytogtrasé med
høy fart fra Oslo S og videre til f.eks. Drammen?

  Vi vil løpende vurdere hvor det er
mest gunstig å satse på infrastruktur
i Norge. Om det vil være på jernbane eller
på andre måter, må vi vurdere
løpende. Jeg kan ikke her og nå love
at vi jobber videre i forhold til flytogtrasé videre til
Drammen, men vi tenker på hvordan vi kan løse
jernbaneutfordringene mest mulig effektivt, bl.a. i Oslo-området.
Dette ligger inne i satsingen i forhold til Oslo-pakke II.
Den delen av jernbanesatsingen som ligger inne i Oslo-pakke II,
er viktig for å løse flere jernbaneutfordringer
i hovedstadsregionen. Derfor er den satsingen vi har her nå,
veldig viktig.

  Jeg takker igjen for svaret.

Statsråden tok opp problemene med
høyhastighetsbane i Norge sammenlignet med Europa,
og argumenterte med at befolkningstettheten i Norge er
helt annerledes. Men undersøkelser viser at flytrafikken mellom
Østlandet og Vestlandet i Norge faktisk har et passasjergrunnlag
på mer en tre millioner mennesker i året, noe
som er flere reisende enn det som blir beregnet som nødvendig for å kunne
satse på høyhastighetbane i Europa.

Jeg ser det som positivt at statsråden ønsker å satse mer
på miljøvennlig kollektivtransport – og
lurer derfor på: Når vil det eventuelt være
aktuelt for Regjeringen å komme tilbake til Stortinget
med et konkret forslag som bidrar til en slik framtidsrettet
jernbanedebatt?

  Som jeg nevnte, ble norsk jernbanepolitikk
behørig drøftet da Nasjonal
transportplan ble behandlet i Stortinget for ikke så lenge
siden. Samarbeidsregjeringen vil som sagt legge fram en stortingsmelding
om kollektivtransport i løpet av vårsesjonen,
og der vil vi komme inn på hva som er viktig å satse
på når vi tenker kollektivtransport framover.





                

 Dette spørsmålet
er trukket tilbake.

Vi vil nå ta opp spørsmål
16.





                

 Dette spørsmålet,
fra representanten Bendiks H. Arnesen til nærings- og handelsministeren,
vil bli besvart av kommunal- og regionalministeren som rette vedkommende.

  Jeg tillater meg å stille følgende
spørsmål til kommunal- og regionalministeren som
rette vedkommende:

«Regional transportstøtte
ble innført som et viktig virkemiddel for å bedre
næringslivets konkurransemuligheter. Etter at
det ble slutt på øremerkingen av disse midlene,
har fylkeskommunene kuttet betydelig i ordningen.

Hva vil statsråden gjøre
for å rette på dette forholdet?»

  Fra og med 1989 ble ansvaret for ordningen
med transportstøtte flyttet fra Kommunal- og regionaldepartementet
til den enkelte fylkeskommune, de første to årene
via øremerkede rammer til transportstøtte. Men
fra og med 1991 ble transportstøtten lagt inn i inntektssystemet.
Det er i dag fire fylkeskommuner som praktiserer ordningen:
Sør-Trøndelag, Nord-Trøndelag, Nordland
og Troms. Med utgangspunkt i det tidligere nasjonale regelverket
og EØS-reglementet har fylkeskommunene utformet egne regelverk
tilpasset regionale forhold.

Norske bedrifter kan også motta
indirekte transportstøtte, gjennom at differensiert arbeidsgiveravgift
er godkjent i henhold til EØS-avtalen som en indirekte transportstøtteordning.

I distrikts- og regionalpolitikken har det
de senere årene vært en bevisst strategi å satse
på desentralisering og delegering av ansvar og myndighet.
Det er en linje Samarbeidsregjeringen ønsker å følge
opp. Fylkeskommunen har en viktig regional utviklingsrolle. Denne
utviklingsrollen ble understreket av stortingsflertallet i forbindelse med
behandlingen av oppgavefordelingsmeldingen. Fylkeskommunen har også etter
plan- og bygningsloven et samordningsansvar for næringsutviklingen
i fylket. Generelt ønsker Samarbeidsregjeringen å arbeide
for mindre øremerking og detaljstyring av fylkeskommunenes rammer.
Regional transportstøtte er ett av virkemidlene fylkeskommunen
på eget initiativ har muligheten for å tilby
næringslivet.

Jeg anser det derfor ikke som aktuell
politikk å øremerke midler til transportstøtte eller å gjeninnføre
den regionale transportstøtteordningen
som en statlig ordning.

  Jeg takker for svaret, men jeg må si
jeg er skuffet over den defensive holdningen statsråden
har til et så viktig spørsmål for næringslivet
i denne landsdelen som ligger så langt unna markedet.
Slik det fungerer i dag, er det faktisk slik at jo lenger fra markedet
produsenten ligger, jo mindre transportstøtte
får vedkommende.

Mange bedrifter i distriktene konkurrerer med
svenske bedrifter, som mottar en betydelig transportstøtte. Meg
bekjent tildeler Sverige nærmere 400 millioner svenske
kroner i slik støtte til næringslivet. Med de
store avstandene vi har i vårt land og liten eller
ingen transportstøtte, sier det seg selv at konkurransen
med det svenske næringslivet blir ganske
håpløs. Derfor hadde jeg håpet
at statsråden kunne vurdere en ordning med transportstøtte
på linje med den de har i Sverige, og som eventuelt
kan underlegges SND-systemet, slik jeg forstår det fungerer
i Sverige.

Jeg spør igjen: Kan statsråden
tenke seg å vurdere det svenske systemet?

  Departementet har i gjentatte enkeltsaker
vurdert forskjellen mellom den svenske og den
norske ordningen. Den vesentligste forskjellen er at i den
norske ordningen er differensiert arbeidsgiveravgift å beregne
som indirekte transportstøtte og skal motregnes i hver
enkelt situasjon mot det beløpet en bedrift får, f.eks.
fra fylkeskommunen, i transportstøtte. Det betyr at det
fremstår som om norske bedrifter får
betraktelig mindre i transportstøtte enn svenske
bedrifter. Men der må man altså ut fra det EØS-regelverket
vi må forholde oss til, også ta høyde
for at den differensierte arbeidsgiveravgiften er en transportstøtte
i internasjonal sammenheng. Derfor er jeg ikke enig i
at vår transportstøtteordning – og heller ikke
for de nordnorske fylkene – er dårligere
for den enkelte bedrift enn det den svenske ordningen
er. Det er mange som ikke ønsker å ta
høyde for det faktum at vi er pålagt å regne
inn effekten av differensiert arbeidsgiveravgift
i den sammenhengen, men slik er det.

EØS-avtalen setter altså rammer for
hva vi kan gjøre på statsstøtteområdet
generelt sett. Og i tråd med det ønsket
som et stortingsflertall har hatt om å utvikle fylkeskommunen
mer når det gjelder den regionale
utviklingsrollen, er jeg ikke i dag beredt til å si
at vi vil revurdere å ta ut denne typen spørsmål
av fylkeskommunens portefølje. Jeg personlig og mitt parti
har vært uenig, men dette er grunnlaget for Samarbeidsregjeringens
politikk.

  Jeg trodde faktisk at når det gjaldt
den differensierte arbeidsgiveravgiften, hadde den andre
elementer i seg enn å kompensere for transport. Og jeg
tror faktisk fortsatt at det er slik.

Jeg har lyst til å spørre
statsråden: Tror ikke statsråden at
det blir enda viktigere med slike utjevnende tiltak som transportstøtte
er, når man nå ser at SND skal bygges ned som
virkemiddel for å fremme nyskaping og næringsliv
i Distrikts-Norge? Tror ikke statsråden at slike
utjevnende virkemidler er det som må til for å gi
næringslivet i den nordlige landsdelen og andre
distrikter muligheter til å konkurrere med det øvrige
næringslivet i inn- og utland?

  Jeg er enig i at utjevnende tiltak er viktig,
og at de skal være bedriftsrettet i form av en
transportstøtteordning. Men det er som sagt en ramme rundt
vår transportstøtteordning som altså dreier
seg om at differensiert arbeidsgiveravgift også teller
med i forhold til hvilken støtte en kan gi en bedrift,
som gjør at det er å oppfatte som en indirekte
transportstøtte.

Jeg tror godt vi kan diskutere om vi skal ha
andre modeller for dette. Men de enkelteksemplene jeg
har på regnestykker om hva bedrifter har fått
fra fylkeskommuner, og hvordan en vektlegger den differensierte
arbeidsgiveravgiften, viser at vi har omtrent en like
god ordning som Sverige på dette området.
Så kan vi diskutere hva som skal skje fremover, men jeg
er ikke beredt på at vi skal frata fylkeskommunen
denne oppgaven på det nåværende tidspunkt.

 Vi går tilbake til spørsmål
22.





                

