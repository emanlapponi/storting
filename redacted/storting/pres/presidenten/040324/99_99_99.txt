 Vi går da til spørsmål
17.





                

 Presidenten er litt i tvil om hvorvidt
arbeids- og administrasjonsministeren er ny lenger, men vær
så god.

  Innledningsvis vil jeg understreke at det
legges stor vekt på at det i staten benyttes materialer
og metoder som samsvarer med prinsippene for bærekraftig
utvikling. For Statsbyggs vedkommende betyr dette at virksomheten
skal velge byggematerialer med miljødeklarasjon basert
på internasjonale ISO-standarder. Som del av en aktiv miljøstrategi har
Statsbygg utviklet en egen miljøveiledning som et hjelpemiddel
for å tolke og vurdere ulike produkters miljødata.
Dette viser at Statsbygg vektlegger bruk av miljøriktige
materialer og arbeidsmetoder i utøvelse av sin virksomhet.

Når det gjelder den konkrete saken
om bruk av bilingaparkett i teorifagbygget ved Universitetet
i Tromsø, har departementet mottatt en orientering fra
Statsbygg. Den viser at etaten ikke grundig nok har kontrollert
den innhentede dokumentasjonen om den benyttede tresorten, bilinga.
Statsbygg har beklaget dette overfor departementet.

På bakgrunn av denne konkrete hendelsen
jobber Statsbygg med å innføre nye og bedre
rutiner som skal sikre miljøriktig prosjektering av alle
Statsbyggs bygg. Styringssystemet for miljøledelse skal
sørge for at ansatte i Statsbygg følger de samme
miljøprinsipper. Det er gjort klart for de ansatte i Statsbygg
at regnskogmaterialer ikke skal benyttes i etatens bygg,
og at denne bestemmelsen skal følges opp umiddelbart i alle
pågående prosjekter. Bruken av regnskogtømmer,
som i tilfellet ved Universitetet i Tromsø, skal derfor ikke
gjentas.

Som et ledd i arbeidet med å sikre
forsvarlig import og bruk av byggematerialer legger jeg stor vekt
på Statsbyggs innskjerpede rutiner. Det vil bidra til å forhindre bruk
av ikke bærekraftige byggematerialer for framtiden.

 Jeg er glad for svaret, og jeg er glad for
at det skal skje en innskjerpelse.

Jeg må si at jeg ble ganske
overrasket da jeg leste Nytt fra Regnskogsfondet, hvor Statsbygg
selv kommenterer denne saken. Den ansvarlige i Statsbygg, Kjell
Jensen, sier til dette bladet:

«Bilinga
kunne vært fra Skåne for alt det vi visste.»

Det tyder vel på en holdning som skulle
tilsi at man ikke akkurat hadde lengst framme i pannebrasken
at man skulle unngå den typen tømmer.

Er statsråden nå trygg på at
Statsbygg i framtiden ikke kommer til å gjøre
liknende blemmer som det å bruke tømmer – som
med stor sannsynlighet også er ulovlig hogd – fra
et truet regnskogområde?

 Jeg er tilfreds med de svarene jeg har fått
fra Statsbygg. Jeg er trygg på at vi i framtiden
unngår tilsvarende eksempler på bruk
av ikke bærekraftige materialer, og jeg er tilfreds
med den kvalitetssikringsprosessen Statsbygg nå legger
opp til.

 Dette er ikke første
gang man har sett at man har brukt regnskogtømmer når
det ikke skulle ha vært gjort. Har statsråden
vurdert å gjøre slik som Regnskogfondet i denne
konkrete saken krever, rett og slett å rive opp gulvet,
for å gjøre det synlig for all verden at dette
kan vi ikke godta, for på den måten å statuere
et eksempel, slik at man er helt sikker på at det ikke skjer
igjen?

 Jeg har vurdert den siden av saken. Jeg er
imidlertid mer opptatt av å sikre kvalitetskontroll
og miljøkontroll for framtiden enn å bedrive
symbolpolitikk, som dette i tilfelle ville være. Det vil være lite
hensiktsmessig samfunnsøkonomisk å rive opp et
gulv som allerede er lagt, og det har ingen miljømessig
effekt å gjøre det. Jeg har konkludert med at nå er
det viktigste å sikre at vi i framtiden ikke
opplever tilsvarende eksempler, og det er jeg betrygget i forhold til.

 Vi går tilbake til spørsmål
3.





                

 Ønsker statsråd Høybråten å avslutte?

 Det var vel ikke noe tilleggsspørsmål
som krevde noe tilleggssvar.





                

 Før statsråden
svarer, vil presidenten gjøre oppmerksom på at
tiltale skal gå gjennom presidenten.

  Jeg har merket meg at representanten Gjul
og andre representanter fra Arbeiderpartiet
har fremmet forslag, og det ser jeg bare på som
positivt. Vi vil vurdere dem aktivt når vi ser på handlingsplanen.

Jeg vil i denne sammenheng peke på et
tiltak som jeg synes kan være av interesse. I
Sør-Trøndelag er det satt i gang et samarbeidsprosjekt mellom
Trondheim kommune, Sør-Trøndelag politidistrikt
og Justisdepartementet for nettopp å være
sikker på at offeret for kriminalitet – og i denne
sammenheng vil voldtektsofre høre
med – allerede fra starten av skal bli møtt på en
veldig aktiv måte, slik at når politiet
har gjort det de skal gjøre, skal også andre
deler av det offentlige apparat kunne være til
støtte. Det handler både om å bli
behandlet på en ordentlig måte, med normal høflighet
og respekt i rettsapparatet, og det handler om en samarbeidssituasjon
i forhold til eksisterende offentlige tjenester.

Dette prosjektet, som jeg legger stor vekt
på, og som jeg skal rose de lokale initiativtakere
for, fordi de nettopp prøver å se de
sammenhengene som jeg tror representanten med rette etterlyser,
er for meg et viktig tiltak. Vi skal ta med lærdom fra
det, men vi skal også ta med oss mye lærdom
fra bl.a. Kvinnevoldsutvalgets utredning og
høringsuttalelsene. Vi skal også høre
på og vurdere de forslagene som representanten Gjul har
satt fram i det offentlige rom, delvis i denne salen og ellers på annen
måte.





                

 Spørsmål 17 er
allerede besvart.





                

