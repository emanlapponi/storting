 Representanten André Dahl har tatt opp de forslag han refererte til.




 For Fremskrittspartiet er prinsippet om folkeavstemninger helt avgjørende. Det er et veldig grunnleggende element i den politikken som vårt parti bygger på. Det er dypt forandret, og det er et prinsipp som for oss må gjelde. Det er derfor fra vår side lett å slutte seg til de merknader som saksordføreren her gjorde rede for. Det kan ikke herske tvil om at spørsmålet om suverenitetsavståelse i ulikt omfang, som Grunnloven § 93 omhandler, må betegnes som så avgjørende og grunnleggende at folkets mening i det minste bør høres, og vi sier også at den må følges opp. I dag dreier dette spørsmålet seg selvsagt om hvordan Norge skal forholde seg til EU, men man kan også tenke seg at det i framtiden vil være andre alternativer eller konstellasjoner som man kan stå overfor og måtte ta stilling til.




Vi har vært igjennom to folkeavstemninger om EU, og folkets mening har blitt hørt. Etter vår oppfatning har det med de tidligere prosedyrer og valg man har foretatt, blitt etablert en sedvane i forhold til hvordan disse sakene skal behandles. Det er derfor helt riktig etter vår oppfatning at man fortsetter å behandle disse sakene på denne måten, og at man også grunnlovfester det. Vi vil at folket skal gis en garanti gjennom en grunnlovsendring. Det er en garanti som sikrer folket at et flertall her på Stortinget ikke kan gjøre saker og ting av stor og prinsipiell viktighet uten at det er flertall for det i befolkningen. Vi tror derfor at det forslaget som det er redegjort for, vil være fornuftig.




Når det gjelder det andre forslaget, fra Erna Solberg, er vi ikke innstilt på å støtte dette. Vår primære oppfatning, som jeg har redegjort for, er at man skal innhente folkets råd og følge det. Det er vår primære oppfatning. Det er gledelig at det også ser ut til å bli økt oppslutning om det prinsippet. Vi ser derfor ikke noen grunn til å endre spillereglene ut fra det som ligger i forslaget til Erna Solberg, og kommer ikke til å støtte det.




 Å endra Grunnlova i Noreg er ein tung og lang prosess. Og slik skal det vera. Det skal ikkje vera lettvint å endra eit land si grunnlov.




Stortinget er ei representativ forsamling og som slik vald til å ta politiske avgjersler. Derfor er det svært sjeldan det er behov for å gjera seg nytte av folkerøystingar. Ser vi på bruken av folkerøystingar i Noreg, er det i store, viktige saker der temaet har vore oversiktleg, og der det er klare alternativ som det kan røystast for eller imot. Di meir samansett og kompleks ei sak er, di mindre eignar ho seg for ei folkerøysting. Den sedvanen som vi har i Noreg på dette området, fungerer godt, og vi i Kristeleg Folkeparti ser ikkje behovet for å nedfella denne i Grunnlova.




Det er klart at det er andre saker enn spørsmålet om suverenitetsavståing som kan eigna seg til å spørja folket om i ei folkerøysting. Dette gjeld både nasjonalt i Stortinget og lokalt i kommunane. Denne moglegheita har vi i dag, og ho vert brukt.




I min kommune har vi hatt fire folkerøysingar dei siste 35 åra. Den eine omhandla eit industriprosjekt, for eller imot. To omhandla medlemskap i Den europeiske union, for eller imot. Ei omhandla kommunesamanslåing, det var ved kommunevalet i 2003, for eller imot, men med ein føresetnad om bygging av ei bru og eit spesielt tilskott frå Kommunaldepartementet inn i ein pakke. Dette kompliserte temaet betydeleg, slik at det var debatt i forkant om kva eit ja kontra eit nei innebar. Dei to lokale vart det ja på, men til unionen, også lokalt, fekk ein eit nei både i 1972 og 1994.




Eg har med interesse skotta på den debatten som har gått føre seg i dei nye søkjarlanda om Den europeiske union. Grunnlovene i dei ymse landa er nok ikkje like, men ein fellesnemnar ser det ut til å vera: at dei alle har hatt folkerøystingar, og at eit fleirtal i folket, ja eller nei, automatisk vert teke til etterretning av parlamenta. Slik må det også vera i Noreg. Spør ein etter råd frå folket, ja, så følgjer ein det rådet.




Men for å føra samanlikninga vidare er det nok stort sprik i forhold til å tolka kva eit ja til unionen vil innebera. I den samanhengen vil eg visa til kva Tsjekkias president, Vaclav Klaus, sa til internasjonale nyheitsbyrå, attgjeve i NRK den 22. april: «Som alle veit, vil vår stat i løpet av få dagar opphøyra med å eksistera som ei sjølvstendig, suveren eining.»




Fleire norske juristar som meiner å kjenna denne typen EU-rett, er vel også langt på veg einige med Klaus i at dette også vil gjelda norske forhold ved ein medlemskap i unionen. Det vil nok vera delte meiningar om dette spørsmålet også innan unionen, vil eg tru.




Dersom Noreg framleis står fast på standpunktet om ikkje å søkja om å verta innlemma i unionen, og det er det etter Kristeleg Folkeparti sitt syn svært gode grunnar for, er dette problemstillingar av teoretisk art.




Når det gjeld forslaget i Dokument nr. 12:14, om å endra kravet til fleirtal for å melda Noreg inn i unionen frå 3/4 fleirtal til 2/3 fleirtal, støttar ikkje Kristeleg Folkeparti dette og vil stemma imot.




 I et demokrati bør det ikke herske uklarhet om grunnleggende framgangsmåter for hvordan beslutninger skal fattes. Enighet om beslutningsmetoder er en viktig kjerne i demokratiet. Det er ganske spesielt for Norge at innslag av direkte demokrati, altså folkeavstemninger, i det representative styre ikke er regulert i Grunnloven.




De grunnlovsendringsforslagene som vi drøfter nå, har direkte relevans til EU-saken. Det er i alles interesse å avklare spillereglene for en eventuell framtidig EU-kamp i god tid. Det er vårt ansvar som storting å sikre legitimiteten til et framtidig vedtak. Det kan bare gjøres gjennom å sikre de nødvendige justeringer av Grunnloven. Det ville være uholdbart å ende opp i en situasjon der store deler av folket stiller spørsmål ved legitimiteten til en avgjørelse av så stor viktighet som medlemskap i Den europeiske union. Nettopp derfor var det så viktig å få sikret kvalifisert flertall for grunnlovsforslagsendringene som er fremmet av Anne Enger Lahnstein og John Dale. Forslaget innebærer jo ganske enkelt å grunnlovfeste den praksis rundt folkeavstemninger om EU som har eksistert i flere runder allerede, nemlig at rådgivende folkeavstemning må holdes. Jeg er forundret over at det ikke er et tilstrekkelig flertall i denne salen til å få stadfestet dette en gang for alle. Forslaget ville slått fast at enekompetansen til å avgjøre suverenitetsavståelse tilligger Stortinget, og det er flertall i denne salen for at man faktisk 

skal

 bruke denne prosedyren. Det er nemlig bare få måneder siden denne sal avviste Fremskrittspartiets forslag om å gjøre folkeavstemningene bindende.




Forslag nr. 14 i Dokument nr. 12 for 1999-2000 fra Erna Solberg får imidlertid støtte bare fra Høyres medlemmer. Det er gledelig at et så stort flertall avviser forslaget, som i høyeste grad vil bryte med Grunnlovens ånd. Professor Eivind Smith omtalte forslaget slik da det ble fremmet forrige gang:







«En slik endring vil stå i åpenbar strid med Grunnlovens system.»




Solbergs forslag går ut på å senke flertallskravet fra 3/4 til 2/3 når suverenitet skal avhendes til internasjonale sammenslutninger. Jeg registrerer at forslagsstilleren i Nationen den 11. mai hevder at dette vil «endre Grunnloven tilbake slik den en gang var».




Dette er med respekt å melde ikke riktig. Forslaget ville gjøre det enklere å benytte § 93 enn § 112, fordi man ved § 93 slipper unna kravet om ventetid, dvs. at et forslag må ligge over et stortingsvalg før det endelig kan vedtas.




Professor Eivind Smith begrunner ventetidsordningen slik:







«Denne ordning bygger på den tanke at velgerne, når de avgir stemme, skal ha anledning til å legge vekt på sitt eget (og kandidatens) syn på de fremsatte forslag. På dette punkt er systemet for grunnlovsendring altså grunnleggende demokratisk.»




3/4-kravet i Grunnloven § 93 er en kompensasjon for at ventetiden som ligger i § 112, er falt bort. Dette enkle, men viktige faktum ignorerer tydeligvis forslagsstilleren.




Det mest oppsiktsvekkende med Solbergs forslag er kanskje at hun vil innføre en særparagraf for innmelding i EU. Denne særparagrafen vil i praksis gjøre det mye enklere å melde Norge inn i EU enn i en hvilken som helst annen overnasjonal sammenslutning. Det vil f.eks. bli enklere å melde oss inn i EU enn det var å melde oss inn i EØS. Dette ville være absurd med tanke på hvor langt EU har gått i føderalistisk retning. Solbergs forslag utelater ganske enkelt dagens formulering om at suverenitetsavståelsen må skje på et saklig begrenset område. Omfanget av dagens EU-samarbeid kan neppe sies å være saklig begrenset. Senterpartiet oppfatter forslaget som juridisk taktikkeri, som ville svekke et vedtaks legitimitet blant folk flest.




Forslaget fjerner også kravet om at medlemskapet ikke gis beføyelse til å forandre Grunnloven. Det er Senterpartiets klare oppfatning at et EU-medlemskap vil komme i strid med Grunnloven på en lang rekke punkt. En slik særparagraf gjør det mulig å ignorere at disse omfattende endringene i norsk styresett vil finne sted, og vi vil sitte igjen med en norsk grunnlov som ikke avspeiler virkeligheten når det gjelder f.eks. Stortingets, Regjeringens eller Høyesteretts myndighet når det gjelder myndigheten over norsk pengepolitikk eller utenrikspolitikk.




Enhver moderne grunnlov som vi kjenner til, ivaretar prinsippet om mindretallets rettigheter. Dette er en kjerne i et velfungerende demokrati. Jeg må si at jeg er forundret over Høyres inkonsekvente opptreden på dette punktet. Sjøl har jeg oppfattet nettopp Høyre som et parti som er tilhenger av konstitusjonalisme og mindretallsgarantier. Men det er oppsiktsvekkende at Høyre står alene om å støtte dette forslaget, som så åpenbart vil bryte med Grunnlovens ånd. Iveren etter EU-medlemskap overskygger tydeligvis alt annet. Det er en lykke at forslaget faller. Alternativet frykter jeg ville være å kaste Stortinget ut i en stor legitimitetskrise med konstitusjonelle oppgjør lenge etter at Stortinget har fattet en framtidig beslutning om et EU-medlemskap, som vi for all del håper ikke vil komme.




 I Kystpartiet registrerer vi at forslagene fra Anne Enger Lahnstein og John Dale blir vedtatt. Vi registrerer også at rådgivende folkeavstemninger blir en del av Grunnloven i forbindelse med suverenitetsavståelse til EU. Man skal ikke forandre Grunnloven i tide og utide.




En folkeavstemning gir muligheter for en bred drøfting i folket av den enkelte avtale med EU og er dermed et skritt i demokratisk retning. Det er også bra at man fastslår at folkeavstemningene er rådgivende. En slik ordning er ytterligere med på å sikre at et folkeavstemningsresultat kan vurderes av Stortinget.




Vi er også glade for at Erna Solbergs forslag får bare Høyres stemmer. Det viser at Høyre er isolert i spørsmålet om å svekke Grunnlovens vern mot suverenitetsavståelse. Jeg er forbauset over Høyres måte å ivareta mindretallets interesser på i dette spørsmålet. Men det får jo bli opp til dem.




Mye tyder på at EU-landene klarer å bli enige om å vedta en grunnlov for EU. Denne grunnloven vil da være overordnet medlemslandenes nasjonale grunnlover. Det vil derfor være nødvendig å foreta vesentlige endringer i den norske grunnloven hvis Norge skulle bli medlem av EU. Det er fastslått av framstående jurister.




Kystpartiet ser på norsk medlemskap i EU som helt uaktuelt. Vi vil derfor beholde Grunnloven som den er, og heller arbeide systematisk for å gjenvinne den suverenitet som vi allerede har avgitt til EU. Vi må huske på at suverenitet er en forutsetning for at den norske befolkning kan sikres det økonomiske utbyttet av sitt arbeid og av sine naturressurser. Vi er en stormakt når det gjelder naturressurser.




 Jeg og Høyre har respekt for at Senterpartiet er opptatt av Grunnlovens ånd. Grunnlovens opprinnelige ånd var altså et maktfordelingsprinsipp som alle jurister sa det ville være et brudd med da man innførte parlamentarismen. Så jeg vil anta at når en jurist som Smith uttaler seg, har han de tilsvarende juridiske prinsippene i behold.




Men det er ikke slik at Grunnlovens ånd sier klart ifra om det skal være 3/4 flertall eller 2/3 flertall for å endre Grunnloven. Det den sier med det opprinnelige 2/3 flertall, er at det faktisk er i Grunnlovens ånd, men vi endret det i forbindelse med EU-spørsmålet i sin tid. Så den nærmere utformingen av mindretallsvernet er ikke statisk bestemt for enhver tid. Det eneste grunnlovsånden er klar på, er at det skal være et mindretallsvern, og det tar Erna Solbergs forslag opp i seg.




Når det gjelder grunnlovskonservatisme, ble det tradisjonelt etablert i en tid da Norge og nordmenn flest var veldig redde for at kong Carl Johan skulle komme og ta oss. Stortinget utviklet en praksis for at det ikke skulle endres en tøddel i Grunnloven. Denne læren har vi da utviklet slik at det ikke er mulig å endre på et komma eller et punktum, og bl.a. på grunn av det har Grunnloven fått en mengde språklige feil. Det er en grunnlovskonservatisme som noen vil si kanskje ville fordre en total grunnlovsrevisjon, men det er et annet spørsmål.




Jeg synes det mest spesielle for så vidt er at Senterpartiet har lagt seg på 1800-tallets grunnlovskonservative tilnærming også når det gjelder spørsmålet om legitimiteten av en folkeavstemning. Det er derfor man skal ha det inn i Grunnloven. Det er derfor det er et stort poeng å få det inn i Grunnloven. Da må jeg si at spørsmålet om legitimiteten av en folkeavstemning gjelder i hvilken grad man følger flertallet i en folkeavstemning eller ikke. Så det synes jeg er et oppkonstruert argument.




Så er det denne enorme forbauselsen over at Høyre eventuelt skulle behandle et mindretall på en spesiell måte. Jeg synes det er god grunn til å bli forbauset over hvordan enkelte vil behandle et stort flertall. 

Det

 er egnet til forbauselse.




Når det gjelder forslaget om å utvide adgangen til å ha folkeavstemninger, fatter Stortinget i dag en rekke vedtak etter forutgående konsultasjoner i både EØS-komiteen, utenrikskomiteen og den utvidede utenrikskomiteen. Jeg har respekt for at man ønsker bruk av folkeavstemning i EU-spørsmålet. Det mener vi er nødvendig. Det er etablert en praksis for det. Men slik jeg ser det, er det svært tvilsomt om en utvidet bruk av folkeavstemning i prinsipielt 

alle 

spørsmål og saker som har med en suverenitetsavgjørelse å gjøre, vil bidra til stor demokratisk deltakelse. EU-spørsmålet som sådant er i dag særdeles velegnet til en folkeavstemning, men jeg er sterkt i tvil om hvorvidt ganske mange av de enkelttraktatene som vi vedtar her i Stortinget, er spesielt godt egnet til folkeavstemning, noe et forslag om en utvidet bruk av folkeavstemning, som foreligger her, vil kunne legge opp til. Det tror jeg faktisk vil medføre stor tretthet blant folk flest når det gjelder folkeavstemning, og vil antakeligvis være en vesentlig svekkelse av folkeavstemningsinstituttet som sådant.




 Ånd» er ikke av de aller mest presise begreper i språket. I grunnlovsdebatter pleier man gjerne å introdusere Grunnlovens ånd når man mangler en bokstav, dvs. når man mangler noe helt konkret å henvise til som skal begrunne det synspunktet man fremfører.




Det er riktig som representanten Dahl nettopp påpekte, at grunnleggende strukturer i Grunnloven av 1814 er blitt endret i tidens løp. Den aller viktigste endring er den som skjedde på 1880-tallet, da man innførte parlamentarismen, men det var ingen som kom på å skrive den inn i Grunnloven. Enkelte savner det fremdeles og bruker det som et argument for ønsket om en totalrevisjon eller nyskriving av hele Grunnloven i forbindelse med 200-årsjubileet. Min oppfatning er at dette er å miskjenne hva som på en måte har utviklet seg som den historiske logikk i vårt norske demokrati. Vi har levd utmerket godt med parlamentarismen som statsskikk i 120 år, uten at noen har funnet det nødvendig å skrive den inn i Grunnloven.




Når det gjelder forslag nr. 13, som et flertall i komiteen går inn for, har vi ikke en så lang tradisjon, men vi har i hvert fall en mer enn 30-årig tradisjon som er helt entydig, og som tilsier at den politiske virkelighet er at et eventuelt forslag om medlemskap i EU vil bli forelagt til folkeavstemning uansett om det er skrevet inn i Grunnloven eller ikke. Slik sett vil ikke det å vedta dette forslag forandre en tøddel i det som er den politiske tradisjonen i Norge.




Det er heller ikke lett å se at det vil avklare noe som helst spørsmål når det gjelder hvorledes man forstår forholdet mellom Grunnlovens system, som er et rent representativt system, og som ikke kjenner folkeavstemninger i det hele tatt, på den ene siden, og det som skjer av politiske prosesser i det øyeblikket et flertall i Stortinget bestemmer seg for å spørre folket til råds, på den annen. Også her har vi en tradisjon. Det er for øvrig ikke bare såkalte prinsipielle spørsmål som har vært forelagt til rådgivende folkeavstemning i tidens løp. På 1920-tallet hadde man med få års mellomrom to folkeavstemninger om sprit. Man kan mene mye om sprit, men noe prinsipielt problem er det formodentlig ikke.




Det er kort og godt etter vår tradisjon og Grunnlovens bokstav ingen som helst tvil om at Stortinget står fritt til, når det måtte ønske, å spørre folket til råds gjennom en direkte avstemning. Men det er hittil ingen som har funnet det nødvendig at dette skulle kodifiseres i grunnlovs form, eller at Stortinget skulle pålegge fremtidige storting hvorledes man skal gå frem i forbindelse med å vedta en rådgivende folkeavstemning.




Jeg lyttet med interesse til representanten Røds innlegg. Han la veldig stor vekt på at Fremskrittspartiets standpunkt i denne saken er prinsipielt begrunnet. Men hele hans resonnement forutsatte, så langt jeg kunne høre, at det dreier seg om bindende folkeavstemning og ikke rådgivende folkeavstemning. Det er et prinsipielt spørsmål, for i det øyeblikk man ønsker å grunnlovfeste bindende folkeavstemninger, har man forandret – jeg hadde nær sagt – både Grunnlovens ånd og bokstav, for da har man tatt et langt skritt i retning av å demontere det representative system og den tankegang at folket utøver sin suverenitet gjennom sine valgte representanter. Det ville være et virkelig dramatisk prinsipielt skritt. Men at det skulle ligge noe prinsipielt i å stemme for det foreliggende forslag til endring av § 93 når det gjelder rådgivende folkeavstemninger, har jeg store problemer med å skjønne.




Det viktigste argument fra min side mot å stemme for forslag nr. 13 er at det løper inn åpne dører i forhold til det som er etablert politisk sedvane, og det foregir å skape en klarhet som det faktisk ikke skaper. For fremdeles, om man vedtar forslag nr. 13, vil man stå overfor en åpen situasjon dersom Stortinget inviterer til en rådgivende folkeavstemning, det være seg forut for en søknad om medlemskap eller etter at forhandlinger er gjennomført. Fremdeles vil ikke Grunnloven si ett eneste ord om hvorledes Stortinget skal forholde seg til resultatet av det råd det har bedt folket om.




Når det gjelder dette siste spørsmål, er det vel grunn til å understreke at det ikke lar seg løse gjennom juridiske bestemmelser i det hele tatt, for det er ganske enkelt et moralsk spørsmål, nemlig et spørsmål om sannferdig kommunikasjon. Det er slik i dagligdags oppfatning av mellommenneskelig samkvem at hvis man ber om et råd, er det fordi man er interessert i å få det og kunne følge det. Hvis en nasjonalforsamling vedtar at den ikke er i stand til å treffe en begrunnet avgjørelse på egen hånd uten å ha hørt folkets råd, innebærer det implisitt at man samtidig inngår en slags kontrakt med velgerne, nemlig om at man vil følge det rådet man ber om.




Hvis man ønsker å tviholde på prinsippet om den enkelte representants, eventuelt det enkelte partis – det siste er i hvert fall ikke i samsvar med Grunnlovens ånd – rett til suverent å treffe sin egen avgjørelse på tvers av det råd folket gir, er det dypt ulogisk at man vil bruke Grunnloven til å forplikte Stortinget til å innhente folkets råd. Det er simpelthen et standpunkt som logisk sett er umulig.




 Senterpartiet er svært glad for at Erna Solbergs forslag om å endre flertallskravet i Grunnloven § 93 fra 3/4 til 2/3 faller. Høyre står altså suverent alene i den saken. Det er tydeligvis Høyre meget uvillig til å ta innover seg. Høyre benytter anledningen til å diskutere håndteringen av en rådgivende folkeavstemning i stedet.




Til den saken la meg si følgende: Det er da underlig at de som mener at det er en politisk, moralsk forpliktelse å følge folkets råd i en folkeavstemning, ikke stemmer for bindende folkeavstemninger. Det er faktisk ikke lenge siden det spørsmålet var opp i denne sal, og Høyre stemte imot. Det er altså ingen ting i det representanten Lønning nå argumenterte for, som skulle tilsi at han ikke kunne gå for en bindende folkeavstemning. Dette er totalt inkonsekvent fra Høyres side. Når det gjelder EU-saken, skal en spille etter helt andre spilleregler enn en skal når det gjelder andre typer saker.




Det er fristende å stille et spørsmål tilbake til Høyre. Det går på om man mener at det ville bli en god situasjon for Norge hvis Norge ble meldt inn i EU med et folkeavstemningsresultat som var 50 pst. pluss én stemme. Jeg er meget usikker på om det ville være en god situasjon for landet på sikt, men det er det som er konsekvensen av den linja Høyre legger seg på i EU-saken. I alle andre saker skal man altså ikke være forpliktet av en folkeavstemning.




La meg til slutt bare si at når Senterpartiet ønsker en rådgivende folkeavstemning om EU, skal vi sjølsagt lytte til rådet. Sjølsagt skal vi det. Men vi forbeholder oss retten til å veie ulike hensyn opp mot hverandre også etter en folkeavstemning. Det vil f.eks. for oss være viktig om stemmene er geografisk jevnt fordelt i landet, eller om det er slik at det bare er det sentrale østland som ønsker å melde Norge inn i EU, mens landet for øvrig ikke ønsker å gjøre det.




Men uansett er det til sjuende og sist slik at det bare er Stortinget som kan avgi suverenitet. Det kan altså ikke Stortinget overlate til andre. Det er vår plikt som stortingsrepresentanter til sjuende og sist å avgjøre om vi i denne saken skal si ja eller nei til å melde Norge inn i EU. Og jeg må bare for egen del få si at det ville være en uhyre spesiell situasjon om jeg som stortingsrepresentant skulle tvinges til å sitte i denne sal og trykke på ja-knappen under en votering om norsk EU-medlemskap, når det etter alt å dømme ikke er ett menneske som har stemt meg inn til Stortinget for å gjøre nettopp det.




Jørgen Kosmo hadde her gjeninntatt presidentplassen.




 Det er interessant at akkurat Senterpartiets leder er så opptatt av at et parti står alene. Det må jo være fordi hun har rik erfaring fra denne sal. Det er vel ikke noe parti som med så stor glede står alene, som akkurat Senterpartiet. Men det er samtidig en påminnelse om at vår diskusjon om Grunnlovens ånd er en ganske komplisert diskusjon. Grunnloven kjenner verken etter sin bokstav eller sin ånd politiske partier. Og den kjenner i hvert fall ikke den praksis at politiske partier gjennom gruppevedtak binder sine representanter til å stemme på en bestemt måte.




Selvsagt har Åslaug Haga rett i at ingen kan tvinge en stortingsrepresentant til noe som helst. Enhver som er valgt til denne forsamling, står i enhver sak fritt til å stemme slik vedkommende føler seg samvittighetsforpliktet til. Det innebærer naturligvis at det i teorien også er fullt mulig å stemme for at Stortinget skal be folket om et konkret råd i ja/nei-form i et helt konkret spørsmål som EU-medlemskap og så etterpå, gjennom sin stemmegivning, demonstrere at man ikke lytter til det rådet folket har gitt. Ingen kan hindre noen representant i å gjøre dette. Ingen kan heller hindre et parti i å gjøre det kollektivt, selv om det ville være oppsiktsvekkende om en hel partigruppe skulle marsjere i takt i en slik sak.




En helt annen sak er at den praksis som har utviklet seg bl.a. etter at parlamentarismen ble innført, og etter at de politiske partiene har fått en større og større vekt i hele utøvelsen av demokratiet, har skapt en entydig politisk tradisjon som det skal svært mye til at man bryter, simpelthen fordi det å bryte denne politiske tradisjon ville være egnet til å skape forvirring, og det ville gjøre forholdet mellom velgere og valgte representanter mer ugjennomsiktig og vanskeligere for folk å forstå.




Det er vel grunn til å minne om i forhold til alle de forslagene vi nå debatterer, at grunnen til at den norske konstitusjon – i likhet med de fleste andre lands konstitusjoner – har innebygde sikkerhetsmekanismer, hva enten det dreier seg om to tredjedels eller tre fjerdedels kvalifisert flertall, eller det dreier seg om andre prosentsatser, er at man ønsker å forebygge den mulighet som ellers kunne tenkes å inntreffe: at den folkevalgte forsamling skulle havne på kollisjonskurs med flertallet av velgere. Hen-sikten med slike sikkerhetsmekanismer var aldri– heller ikke den sikkerhetsmekanismen som ble innført på 1960-tallet – at man skulle ha et generelt krav om at det må være et folkeflertall i den størrelsesorden for at en beslutning skal være legitim. Det ville jo være i strid med selve folkesuverenitetsprinsippet dersom et mindretall, det være seg på 25 pst. eller en annen prosentsats, skulle være i stand til å overkjøre eller blokkere folkeviljen. Slik har det aldri vært ment.




Det som er det grunnleggende konstitusjonelle problem i vår norske rettstilstand i dag, er at vi har innført en tradisjon med rådgivende folkeavstemning i EU-saken som ikke er tilpasset Grunnlovens struktur og mønster. Det gjør det mulig å sjonglere med begrunnelser, alt etter hva man har bruk for i den politiske debatt, og det var det Åslaug Haga nettopp gjorde: sjonglere med begrunnelsene ettersom det passer med den konklusjonen man ønsker å komme frem til.




Tilbake til det som er gjenstand for debatt, nemlig forslag nr. 13. Er det noen grunn til at vi skal skrive inn i Grunnloven at Stortinget skal, dvs. må, innpasse en folkeavstemning i prosessen? Mitt svar på det er helt klart nei, for det er ikke et menneske som kjenner dagens norske politiske praksis, som er i tvil om at det vil det være nødvendig å gjøre når den tid kommer. Og da er det egentlig misbruk av Grunnloven å skrive det inn.




 Representanten Inge Lønning vet utmerket godt at Grunnloven § 93 også kan anvendes i andre tilfeller enn EU-spørsmålet. Også i andre sammenhenger kan man sjølsagt tenke seg at det avgis suverenitet, og at man i den typen spørsmål søker folkets råd, anser jeg rimelig.




Jeg hadde forventet noe mer av et svar fra representanten Inge Lønning på spørsmålet knyttet til hvorfor stortingsrepresentanter bør bindes av en rådgivende folkeavstemning i EU-saken og ikke i andre saker. Det er opplagt at man ville lytte til folkets råd etter en folkeavstemning. Men spørsmålet er hvorfor Høyre skiller mellom EU-sak og andre typer saker. Hvorfor er det mer av en moralsk-politisk forpliktelse automatisk å følge folkets råd når det gjelder EU-saka enn i andre saker? Det hadde jeg forventet at representanten Lønning hadde svart på.




 Inge Lønning har hatt ordet to ganger før og får ordet til en kort merknad, begrenset til 1 minutt.




 Svaret burde være gitt, men la meg gjenta det: Høyre har nøyaktig det samme syn på bruk av rådgivende folkeavstemning uansett hvilken sammenheng og hvilken sak det måtte dreie seg om. Vi har det syn at det er Stortinget selv som til enhver tid må vurdere hvorvidt det er «rimelig», som Åslaug Haga sier, å forelegge en sak til rådgivende folkeavstemning. Derfor finner vi det meningsløst å skrive inn i Grunnloven at Stortinget 

skal

 gjøre dette i bestemte saker.




Ingen representant bindes av utfallet av en rådgivende folkeavstemning. Det er egentlig så enkelt: Det er bare et spørsmål om den enkelte representant er i besittelse av gangsyn eller ikke. Og er man det ikke, hjelper ingen grunnlovsbestemmelser.




 Flere har ikke bedt om ordet til sak nr. 3.

(Votering, se side 2990)





                    

 Under debatten har André Dahl
på vegne av Høyre og Kristelig Folkeparti
tatt opp forslag om at forslag nr. 13 i Dokument nr. 12
for 1999-2000 ikke bifalles. Forslaget lyder:

«Dokument
nr. 12:13 (1999-2000), forslag fra Thomas Chr. Wyller, vedtatt til
fremsettelse av Anne Enger Lahnstein og John Dale, om
endring av Grunnloven § 93 (Rådgivende
folkeavstemning) – bifalles ikke.»

Forslag til vedtak under innstillingens romertall
I er at nevnte forslag bifalles, og det er Arbeiderpartiet, Fremskrittspartiet
og Sosialistisk Venstreparti som står bak innstillingen.

Komiteen hadde innstillet:

Dokument nr. 12:13 (1999-2000), forslag fra
Thomas Chr. Wyller, vedtatt til fremsettelse av Anne Enger Lahnstein
og John Dale, om endring av Grunnloven § 93 (Rådgivende
folkeavstemning) – bifalles.

 Presidenten vil foreslå at
det voteres alternativt mellom innstillingen og forslaget
fra Høyre og Kristelig  Folkeparti,
 og  at  det  voteres  ved  navneopprop. – Det anses vedtatt.

Oppropet starter med representant nr. 4 for
Hedmark fylke. De som stemmer for innstillingen, svarer ja. De som
stemmer for forslaget, svarer nei.

Presidenten vil be om at representantene svarer høyt
og tydelig av hensyn til registreringen, og det bør være
ro i salen. Dette er særlig viktig ved denne voteringen,
da det ligger an til en svært knapp margin for hva som
blir resultatet.

Votering:

Ved alternativ votering mellom komiteens innstilling og
forslaget fra Høyre og Kristelig Folkeparti
ble 97 stemmer avgitt for innstillingen og 55 stemmer for forslaget.

 Innstillingens forslag til
vedtak I har dermed ikke fått det nødvendige
grunnlovsmessige flertall og er følgelig forkastet.

De 97 representantene som stemte for innstillingen, var:

Per Roar Bredvold, Knut Storberget, Ola D.
Gløtvold, Arne Sortevik, Ågot Valle, Olav Akselsen,
Gjermund Hagesæter, Rita Tveiten, Audun Bjørlo
Lysbakken, May Britt Vihovde, Karin S. Woldseth, Rune
J. Skjælaaen, Lodve Solholm, Ottar Kaldhol, Bjørn
Jacobsen, Eli Sollied Øveraas, Geir-Ketil Hansen, Kenneth
Svendsen, Torny Pedersen, Steinar Bastesen, Odd Roger
Enoksen, Tor-Arne Strøm, Åsa Elvik, Berit Brørby,
Inger S. Enger, Kjetil Bjørklund, Thore A. Nistad, Torstein
Rudihagen, Jens Stoltenberg, Kristin Halvorsen, Carl I. Hagen, Marit Nybakk,
Heikki Holmås, Bjørgulv Froyn, Siv Jensen, Trine
Skei Grande, Heidi Sørensen, Britt Hildeng, Jan Simonsen, Tore
Nordtun, Ingrid Fiskaa, Øyvind Vaksdal, Oddbjørg
Ausdal Starrfelt, Magnhild Meltveit Kleppa, Reidar Sandal,
Jorunn Ringstad, Heidi Grande Røys, Sigvald Oppebøen
Hansen, Sigbjørn Molvik, Gunn Olsen, Bendiks H. Arnesen, Lena
Jensen, Øyvind Korsberg, Knut Werner Hansen, Bjarne Håkon
Hanssen, Marit Arnstad, Aud Gaundal, Inge Ryan, Per Sandberg, Gunhild
Øyangen, Øystein Djupedal, Ola Røtvei, Christopher
Stensaker, Gunn Karin Gjul, Ingvild Vaggen Malvik, Morten Lund,
Jørgen Kosmo, Per Ove Width, Inga Marte Thorkildsen, Anne
Helen Rui, Per Erik Monsen, Signe Øye, Øystein Hedstrøm,
Svein Roald Hansen, May Hansen, Henrik Rød, Gunnar Halvorsen,
Torbjørn Andersen, Mette Gundersen, Vidar Bjørnstad,
Rolf Reikvam, Grethe Fossli, André Kvakkestad, Kjell
Engebretsen, Siri Hall Arnøy, Morten Høglund,
Åslaug Haga, Thorbjørn Jagland, Ulf Erik Knudsen, Sigrun
Eng, Magnar Lund Bergo, Karl Eirik Schjøtt-Pedersen, Olav
Gunnar Ballo, Eva M. Nielsen, Sylvia Brustad, Eirin Faldet, Karin
Andersen.

De 55 representantene som stemte for forslaget
fra Høyre og Kristelig Folkeparti,
var:

Bjørn Hernæs, Åse Wisløff
Nilssen, Oddvard Nilsen, Ingebrigt S. Sørfonn, Øyvind Halleraker,
Anita Apelthun Sæle, Torbjørn Hansen,
Ingmar Ljones, Erlend Nornes, May-Helen Molvær Grimstad,
Petter Løvik, Modulf Aukan, Elisabeth Røbekk Nørve,
Jan Sahl, Olemic Thommessen, Inge Lønning, Heidi
Larssen, Afshan Rafiq, Lars Rise, Ine Marie Eriksen, Hans Gjeisar
Kjæstad, Bent Høie, Bjørg Tørresdal,
Finn Martin Vallersnes, Olaf Gjedrem, Inger Lise Aarrestad,
Per Steinar Osmundnes, Sverre J. Hoddevik, Kari Lise
Holmberg, Bror Yngve Rahm, Åge Konradsen, Arne Lyngstad,
Egil Hestnes, Ola T. Lånke, Linda Cathrine Hofstad, Svein
Flåtten, Hans Kristian Hogsnes, Elsa
Skarbøvik, Martin Engeset, Odd Holten, Carsten Dybevig,
Jan Olav Olsen, Åse Gunhild Woie Duesund, Jon Lilletun, Anne
Berit Andersen, Peter Skovholt Gitmark, Sonja Irene Sjøli,
Leif Frode Onarheim, Einar Holstad, Julie Cristiansen, André Dahl, Trond
Helleland, Beate Heieren Hundhammer, Finn Kristian Marthinsen,
Raymond Robertsen.

Følgende 13 representanter var fraværende:

Ranveig Frøiland (forf.),
Asmund Kristoffersen (forf.), Harald T. Nesvik (forf.), Hill-Marta
Solberg (forf.), Ivar Kristiansen (forf.), Jan Arild Ellingsen (forf.),
Søren Fredrik Voie (forf.), Haakon Blankenborg (forf.),
John I. Alvheim, Ivar Østberg (forf.), Dagrun Eriksen
(forf.), Jan Tore Sanner (forf.), Ursula Evje (forf.).

 Det blir så votert over
innstillingens forslag til vedtak II.

Under debatten har André Dahl på vegne
av Høyre fremmet et forslag, forslag nr. 2. Forslaget
lyder:

«Dokument
nr. 12:14 (1999-2000), forslag fra Erna Solberg om endring
av Grunnloven § 93 (Norsk tilslutning til den
Europeiske union) alternativ 1 – bifalles.»

Det vil bli votert alternativt mellom
dette forslaget og innstillingen fra komiteen, og presidenten foreslår
at det voteres ved å benytte voteringsanlegget. – Det
anses vedtatt.

Komiteen hadde innstillet:

II

Dokument nr. 12:14 (1999-2000), forslag fra Erna Solberg
om endring av Grunnloven § 93 (Norsk
tilslutning til den Europeiske union) – samtlige alternativer – bifalles
ikke.

Votering:

Ved alternativ votering mellom komiteens innstilling og
forslaget fra Høyre bifaltes innstillingen med 117 mot 35
stemmer.

(Voteringsutskrift kl. 15.05.42)


                    
                    

