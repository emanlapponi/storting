 Da har representanten Hagen tatt opp Fremskrittspartiets forslag, med den rettelse han selv refererte.




 Dette forslaget fra Carl I. Hagen er ikke noe godt forslag, av mange grunner, og jeg skal komme inn på noen av de grunnene.




Jeg skjønner jo hvorfor representanten Hagen er bekymret. Hvis man tar dette forslaget så alvorlig som det faktisk er framsatt, er jo utgangspunktet at han frykter at det ikke skal finnes penger til å utbetale framtidige pensjoner, og at det kan sikres gjennom et grunnlovsforslag. Det kan det ikke.




De summer som i dag finnes på Petroleumsfondet og Folketrygdfondet til sammen, er ikke i nærheten av å kunne finansiere noe som helst av Folketrygdens forpliktelser. Om fondet hadde vært ti til tjue ganger større, hadde det enda ikke vært stort nok til å sikre Folketrygdens forpliktelser. Det finnes ingen stat i verden – kanskje med unntak av Saudi-Arabia, for de har helt spesielle rettigheter for egne borgere – som har penger nok på bok til å kunne sikre borgernes pensjons- og trygderettigheter gjennom denne typen forslag. Det betyr at det ikke finnes realisme i dette forslaget. Og som det står i Fremskrittspartiets merknad:







«Borgerne må få trygghet for at opparbeidede trygde- og pensjonsrettigheter er sikret.»




Den eneste måten de kan sikres på, er jo gjennom budsjettvedtak, for man kan godt si at «pay as you go» ikke er noe godt prinsipp, men det er rent faktisk det prinsippet man må ha, for det finnes ikke andre midler å ta av for å betale de store trygde- og pensjonsrettigheter som staten har påtatt seg. Det betyr at dette forslaget ikke hadde hatt noen betydning i virkelighetens verden, ikke hadde bidradd til noe som helst for å sikre trygdede og pensjonister som måtte være utrygge med hensyn til om det finnes penger til pensjoner. Den beste måten å sikre penger til framtidige pensjoner på er å sikre at folk har et arbeid å gå til, at de jobber og betaler skatt, slik at staten har inntekter. På den måten kan man drive litt fordelingspolitikk. Det betyr at dette forslaget sånn sett ikke er realistisk og derfor heller ikke bør vedtas. Men hvis man går på det rent faktiske innholdet, mener jeg også det er uklokt at man gjennom grunnlovsendringer skal sørge for at noen del av statens inntekter skal øremerkes spesielle formål.




Stortinget må stå fritt til å gjøre de disposisjoner Stortinget mener er riktig, også hvis man fra mitt ståsted – og for den saks skyld representanten Hagens ståsted – mener at beslutningen er feil. Vi må akseptere at det i et demokratisk samfunn står og må stå borgerne fritt å stemme inn partier som har en annen oppfatning enn en selv.




Trygderettigheter sikres kun gjennom vedtak i denne sal, og ved at det finnes nok penger i samfunnet til å betale disse. Det å innføre som et prinsipp at man i Grunnloven skal øremerke midler, mener jeg er uklokt. Jeg mener det er uklokt av veldig mange grunner, for det er mange aktverdige formål i vårt samfunn jeg gjerne skulle ha sett var sikret. Faktisk mener jeg at svært mange aktverdige formål der staten i dag betaler, bør sikres. Pensjons- og trygderettigheter er ett av disse.




Det finnes svært mange andre ting som jeg mener det er helt åpenbart at Stortinget og samfunnet har et overordnet ansvar for. Jeg mener at dette ikke kan sikres gjennom bestemmelser i Grunnloven, men at det må skje gjennom vedtak i denne sal, og selvfølgelig også gjennom ulik tilnærming til politikk, for det er ikke sånn at det er mulig å avpolitisere politikk, sånn som dette forslaget egentlig dreier seg om.




Hvis man ser på Pensjonskommisjonens innstilling, er det ingen tvil om at enkelte vil gå dramatisk til verks ved å kutte folks pensjoner og rettigheter. Dette forslaget ville ikke ha endret det. Det må selvfølgelig stå Stortinget helt fritt både å nedsette kommisjoner og å gjøre vedtak. Det betyr at det ikke finnes noen automatikk i dette. Men dette er altså en del av politikkens vesen, nemlig at det finnes noen politikere som mener at kutt i pensjoner er greit, slik som Høyre f.eks. mener i Pensjonskommisjonen, og andre politikere som mener at det ikke er greit. Dette er en del av den politiske dagsorden og kan ikke avpolitiseres ved at man fremmer forslag knyttet til Grunnloven.




La meg ta det siste poenget også, for jeg synes ikke at dette er noe stort sentralt poeng. Jeg legger merke til at Høyre i denne salen, og også andre representanter tidligere, har polemisert mot Carl I. Hagen fordi han bruker pengene mange ganger. Dette er sannsynligvis et godt argument hvis man snakker om en TV-debatt, men jeg synes jo med all respekt å melde at dette forslaget skal behandles på denne måten. Jeg mener at dette er et dårlig forslag, av mange grunner. Men det er helt åpenbart riktig, som Hagen sier, at hvis man tenkte seg at man øremerket disse pengene, ville det være noen penger som ble frigitt. Men det dette først og fremst ville ha ført til, var at det ville bli et ras når det gjelder pensjons- og trygderettigheter, for det ville ikke være nok penger til å betale, med mindre man brukte statskassen som buffer. Statskassen er i dag bufferen og garantisten for at det finnes penger til pensjoner. Om alle disse pengene var låst inne i et fond, ville vi ikke vært i nærheten av å kunne betale de forpliktelsene som ligger der. Derfor er etter mitt skjønn den måten som Engeset i denne debatten angriper forslaget på, helt feilaktig. Der har Hagen et lite poeng, men det er et svært lite poeng. Forslaget bør avvises simpelthen fordi det ikke er på den måten man sikrer verken pensjonsrettigheter eller annet. Grunnloven kan ikke brukes til dette. Dette er en del av en politisk kamp eller en politisk debatt, og som sådan synes jeg det er fornuftig at ulike partier går til valg på ulik tilnærming til dette.




 Dette forslaget, slik eg les det, vil bety at Stortinget for framtida fråskriv seg moglegheita til vanlege løyvingar frå fondsavkastingar og fondskapitalen i oljefondet. Eller skal vi kalla det pensjonsfondet? Eg siterer frå forslaget:







«… både avkastning av fondenes midler og midlene selv skal øremerkes folketrygdens pensjonsutbetalinger.»




Tanken på å bestemma seg for å ta eit slikt standpunkt er ikkje fjern, men det må skapast eit breitt fleirtal dersom eit slikt vedtak skal verta slitesterkt. Personleg ser eg faktisk poenget med det.




Alt tyder jo på at pensjonsforpliktingane vert vanskelege i framtida, men ei slik grunnlovfesting vil få dramatiske konsekvensar for politikken i Noreg framover. Konkret kan vi seia at overbodspolitikken til m.a. Framstegspartiet med dette vil verta avblåsen. Forslaget som samferdselspolitisk talsmann i Framstegspartiet sette fram i Dagbladet den 4. juni, om å bruka 75 milliardar kr 

ekstra

 til vegbygging, vil etter at grunnlovsforslaget er vedteke, berre innehalda luft. Her må ein på ein måte bestemma seg. Vil ein ha sikring av pensjonane, slik saka vi har framfor oss, vil innebera, eller vil ein halda fram med alle kostbare framlegg, slik som det vi såg på fredag? Ein kan umogleg halda fram med å foreslå begge delar.




Generelt kan vi seia at vi gjerne tek ein grunnleggjande debatt om dette temaet.




Eg ber samtidig Kristeleg Folkeparti sine representantar om å røysta imot det forslaget som ligg føre.




 Presidenten vil ikke på noen måte forsøke å begrense eller avgrense debatter om bestemmelser i Grunnloven, men presidenten vil gi uttrykk for at i forhold til resten av Stortinget ville det være en fordel om vi kunne greie å gjøre ferdig avstemningene om grunnlovsbestemmelsene før formiddagens møte er slutt.




 Jeg skal forsøke å ta tilbørlig hensyn til det ved å være kort, men jeg følte behov for å ha et oppfølgingsinnlegg etter representanten Carl I. Hagens innlegg.




Når vi går imot dette forslaget, er det først og fremst fordi vi synes forslaget ikke er godt. Men den nære forhistorie tatt i betraktning synes jeg at det var nokså relevant å minne om hva som skjedde i spontanspørretimen for få dager siden. Nå argumenterte Hagen med at hvis man tar penger ut av fondet, vil det frigi penger. Ja, mon det. Det spørs jo helt hva man bruker disse pengene man tar ut, til. Hvis de brukes til å avlaste folketrygdens utgifter, kan nok det være så sin sak. Men hvis man forsyner seg av oljefondet for å sette ned bensinavgiften for å kompensere for en råoljepris som har skutt i været på grunn av en utrygg internasjonal situasjon, er det en reell tapping av fondet, og man kan ikke trøste seg med at man da avlaster andre budsjetter.




Jeg registrerte det også som interessant at som et forsvar for sin opptreden i spontanspørretimen sa Hagen at han forholder seg til Grunnloven slik den til enhver tid lyder. Det kunne man gjøre med gjeldende grunnlov. Jeg leste i det en innrømmelse av at det kanskje ikke hadde vært fullt så greit hvis dette grunnlovsforslaget hadde blitt vedtatt.




Så vil jeg også minne om at når det gjelder den behandlingen vi skal ha i forhold til Pensjonskommisjonen, som altså kommer på et senere tidspunkt, er det der betydelige forskjeller partiene imellom – mellom de representantene som partiene har utpekt til å sitte der på sine vegne. Den modellen Fremskrittspartiet tar til orde for der, er at det skal være en lik pensjon for alle. Den skal være om lag på dagens minstepensjonsnivå. Hvis ikke det er en avkorting av opparbeidede rettigheter for folk flest, så vet ikke jeg. Det er vel kanskje den mest dramatiske avkorting av folks rettigheter.




Dessuten er det heller ikke slik at dette oljefondet er så astronomisk som enkelte forsøker å innbille folk. Det er jo ikke i nærheten av å kunne oppfylle de allerede opparbeidede pensjonsforpliktelser som ligger i systemet. Det har representanten Djupedal helt rett i. Det er veldig langt frem før vi kommer dit – om vi noen gang kommer dit.




 Flere har ikke bedt om ordet til sak nr. 4.

(Votering, se side 2991)





                    

 Under debatten har Carl I.
Hagen på vegne av Fremskrittspartiet
fremmet et forslag. Presidenten gjør oppmerksom på at
representanten Carl I. Hagen har rettet forslaget og presisert at
forslaget omhandler Alternativ 1. Forslaget lyder i rettet form:

«Dokument
nr. 12:20 (1999-2000) – forslag fra Carl I. Hagen om ny § 110
d Alternativ 1 i Grunnloven – bifalles.»

Det vil bli votert alternativt mellom
dette forslaget og innstillingen fra komiteen, og presidenten foreslår
at det voteres ved å benytte voteringsanlegget. – Det
anses vedtatt.

Komiteen hadde innstillet:

Dokument nr. 12:20 (1999-2000) – forslag
fra Carl I. Hagen om ny § 110 d i Grunnloven. (Avkastningen
av Folketrygdfondet og Petroleumsfondet og bruk av fondets midler) – bifalles
ikke.

Votering:

Ved alternativ votering mellom komiteens innstilling og
forslaget fra Fremskrittspartiet bifaltes
innstillingen med 128 mot 22 stemmer.

(Voteringsutskrift kl. 15.07.03)


                    
                    

