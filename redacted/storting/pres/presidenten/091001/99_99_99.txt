 Jeg anmoder da varasekretæren i forrige storting, Tor-Arne Strøm, om midlertidig å fungere som sekretær. 




Fra Statsministerens kontor foreligger følgende brev til Stortinget, datert 25. september 2009: 







«I statsråd for H.M. Kongen holdt på Oslo slott 25. september 2009 kl. 11 er bestemt: 




Statssekretær Laila Gustavsen gis etter søknad avskjed i nåde fra embetet som statssekretær for statsråd Dag Terje Andersen med virkning fra 1. oktober 2009. 




Statssekretær Geir Pollestad gis etter søknad avskjed i nåde fra embetet som statssekretær for statsråd Liv Signe Navarsete med virkning fra 1. oktober 2009. 




Statssekretær Janne Sjelmo Nordås gis etter søknad avskjed i nåde fra embetet som statssekretær for statsråd Magnhild Meltveit Kleppa med virkning fra 1. oktober 2009. 




Statssekretær Rigmor Aasrud gis etter søknad avskjed i nåde fra embetet som statssekretær for statsråd Bjarne Håkon Hanssen med virkning fra 1. oktober 2009.» 




Presidenten foreslår at det refererte brevet vedlegges protokollen – og anser det som vedtatt. 




Det vil bli foretatt navneopprop av representantene. Presidenten gjør oppmerksom på at første representant for hvert valgdistrikt skal levere fullmakten fra riksvalgstyret til presidenten etter hvert som de blir ropt opp. 




Det ble deretter foretatt opprop av representantene. 




Følgende representanter var fraværende: 




1. representant for Vest-Agder fylke, Åse Michaelsen, 7. representant for Akershus fylke, Gunvor Eldegard, 8. representant for Akershus fylke, Hans Frode Kielland Asmyhr, 13. representant for Akershus fylke, Borghild Tenden, 4. representant for Buskerud fylke, Lise Christoffersen, 9. representant for Hordaland fylke, Karin S. Woldseth, 6. representant for Oslo, Ine Marie Eriksen Søreide, 17. representant for Oslo, Hans Olav Syversen, 8. representant for Rogaland fylke, Øyvind Vaksdal, 2. representant for Sogn og Fjordane fylke, Erling Sande, 1. representant for Sør-Trøndelag fylke, Gunn Karin Gjul, og 4. representant for Vestfold fylke, Steinar Gullvåg. 




Representantene Åse Michaelsen, Lise Christoffersen, Karin S. Woldseth, Hans Olav Syversen, Øyvind Vaksdal og Gunn Karin Gjul hadde forfall. 




Fra de øvrige seks forelå permisjonssøknader (se nedenfor). 




 Presidenten vil foreslå at den sist benyttede forretningsorden, med de endringene som Stortinget foretok den 18. desember 2008, 27. mai og 4. og 10. juni 2009, gjøres gjeldende. 




– Det anses vedtatt. 




Det foreligger flere permisjonssøknader: 










fra representantene Hans Frode Kielland

 Asmyhr, 

Gunvor 

Eldegard

, Steinar 

Gullvåg,

 Erling 

Sande

, Ine Marie Eriksen 

Søreide

 og Borghild 

Tenden 

om permisjon i tiden fra og med 1. oktober til og med 16. oktober, alle for å delta i De forente nasjoners 64. ordinære generalforsamling i New York. 




Disse søknader foreslås behandlet straks og innvilget. 




– Det anses vedtatt. 




Følgende vararepresentanter foreslås innkalt for å møte i permisjonstiden: 




For Akershus fylke: Tone Irén 

Liljeroth

, Anita 

Orlund

 og Abid Q. 

Raja




For Oslo: Afshan 

Rafiq




For Sogn og Fjordane fylke: Knut Magnus 

Olsen




For Vestfold fylke: Tom Strømstad 

Olsen




– Det anses vedtatt. 




Tone Irén Liljeroth, Anita Orlund, Abid Q. Raja, Afshan Rafiq, Knut Magnus Olsen og Tom Strømstad Olsen er til stede og vil ta sete. 




Valg av fullmaktskomité




 Det skal så velges en fullmaktskomité som vil behandle de fullmakter som er innlevert. De foreslåtte medlemmer av fullmaktskomiteen er utpekt av stortingsgruppene, og forslaget er omdelt på representantenes plasser i salen. Dersom ingen har noe å innvende, voteres det på vanlig måte. I tilfelle avvikende forslag fremsettes, skal det benyttes skriftlig votering. Det utlagte forslaget vil da bli benyttet som stemmeseddel. 




– Ingen innvendinger er kommet mot denne fremgangsmåten, og den foreslåtte fremgangsmåte vil da bli fulgt. 




Som medlemmer av fullmaktskomiteen ble enstemmig valgt: 




Anders Anundsen (FrP), Bendiks H. Arnesen (A), Elisabeth Aspaker (H), Peter Skovholt Gitmark (H), Trine Skei Grande (V), Gunnar Gundersen (H), Geir-Ketil Hansen (SV), Sigvald Oppebøen Hansen (A), Line Henriette Hjemdal (KrF), Morten Høglund (FrP), Gerd Janne Kristoffersen (A), Ulf Leirstein (FrP), Marit Nybakk (A), Dag Ole Teigen (A), Anne Tingelstad Wøien (Sp), Marianne Aasen (A). 





                    
                    
                    

