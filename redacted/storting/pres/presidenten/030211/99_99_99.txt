 Flere har ikke bedt om ordet til sak nr. 2.





                    

 Flere har ikke bedt om ordet til sak nr. 3.





                    

 Flere har ikke bedt om ordet i sak nr. 4.





                    

 Afshan Rafiq har hatt ordet to ganger tidligere og får ordet til en kort merknad.




 Til representanten Eirin Faldet: Fra min side har det ikke vært noen latterliggjøring av barn som trenger hjelp, og som er i en utsatt situasjon. Men det som skiller oss fra Arbeiderpartiet, er at vi ikke mener at en lovfestet rett til behandling for rus og psykiatri er veien å gå. Vi vil ha en individuell, medisinsk fastsatt behandlingsgaranti. Den er uavhengig av alder og alle andre faktorer. Det betyr at den som trenger hjelp, skal få det, uavhengig av alder. Jeg tror det er viktig å få med seg.




Når det gjelder kommuneøkonomien, må jeg bare minne representanten Faldet på at Samarbeidsregjeringens stramme budsjett faktisk har ført til at renten har gått ned. Den har faktisk gått ned ett prosentpoeng siden budsjettforliket ble klart. Det har betydd en besparelse på renteutgifter på flere hundre millioner for kommunene, og mer skal det bli. Samtidig har arbeidsplassene blitt reddet.




 Også May Hansen har hatt ordet to ganger tidligere og får ordet til en kort merknad.




 Jeg er enig med statsråden når hun sier at det ikke er god nok forskning på den problematikken jeg tok opp. De ulike fagmiljøene sier ulike ting. Men det som er helt klart, er at elleve fylker prosentvis innvilger færre tiltak enn før, på tross av at problematikken øker, på tross av at vi lykkes dårligere, på tross av at flere barn har det dårlig. Jeg syns det er rart, når man legger fram en melding i 2003, at ikke disse signalene er tatt inn.




Når det gjelder lovhjemlet rett til behandling for rus og psykiatri, er dette relatert til den loven vi behandler nå. Vi hadde jo dette oppe i vår komite, og det var viktig at det ble relatert til barnevernsloven. Og så har vi en oppvekstmelding som de andre barna selvfølgelig skal bli fulgt opp i forhold til.




 Eirin Faldet har hatt ordet to ganger tidligere og får ordet til en kort merknad.




 Det er ikke sånn at Arbeiderpartiet ønsker å slå rundt seg med milliardene heller. Vi er faktisk også enig i at vi skal ha stramme budsjetter. Men så skilles våre veier på prioriteringen. Vi ønsker nemlig ikke å gi så veldig mye i skattelette til dem som har nok fra før. Vi ønsker at det skal være penger til kommunene, og vi foreslo faktisk en økning. Og det ville ha gjort det mulig for kommunene å ansette flere folk til f.eks. barnevernet.




Nå leser vi i avisen at 2 500 lærere blir arbeidsledige fordi kommunene ikke har penger til å betale dem. Jeg synes ikke det er noe godt innspill i forhold til barnevernet.




 Statistikk er kanskje ikke alltid helt enkelt. Man kan lese den på mange måter. Men det er i hvert fall helt riktig som representanten May Hansen sier, at for Østfold vet vi at under halvparten av delen av undersøkelse som fører til barnevernstiltak, er iverksatt. Det er færrest i Østfold, med 43 pst. Når antall henlagte saker kanskje ligger noe høyere, betyr det ikke at disse barn og unge ikke har behov for hjelp, eller kanskje heller ikke har fått det. Det er jo ikke slik at alle som ikke får barnevernstiltak, er tilsidesatt. I mange saker blir det av barnevernet gitt gode råd og veiledning etter bestemmelsene i barneloven. Andre blir ofte henvist til andre hjelpeinstanser uten at det nødvendigvis er et vedtak som ligger til grunn i barnevernstjenesten for det. I disse sakene finner barnevernet kanskje ikke grunn til å sette i verk konkrete tiltak etter loven. Det kan jo bety – og jeg håper at det betyr – at det forebyggende arbeidet i kommunen fungerer etter intensjon. Altså: Dersom man kommer tidligere, er kanskje ikke tiltakene så drastiske.




 I frykt for å bli beskyldt for å forlenge Stortingets møte unødvendig registrerer jeg at mitt svar, eller kanskje manglende svar, på representanten Rafiqs replikk på mitt innlegg, har vært med på å forlenge møtet.




Etter de rundene som har gått om lovhjemlet rett til behandling for rus og psykiatri, har jeg ikke nå bare god samvittighet for at jeg støtter forslaget, som jeg sa i mitt innlegg, men nå er jeg faktisk hellig overbevist om at det er rett.




Når det gjelder kommuneøkonomien, har jeg faktisk registrert at statsråden har bekreftet at hun ser at det vil være behov for økte ressurser for å imøtekomme intensjonen i meldingen med hensyn til både første- og andrelinjetjenesten i barnevernet. Det lover bra fram mot budsjettbehandlingen for 2004.




 Flere har ikke bedt om ordet til sak nr. 7.





                    

 Karin S. Woldseth har bedt
om ordet til stemmeforklaring.

 Det gjelder forslag nr. 2, fra Arbeiderpartiet
og SV. Jeg vil anmode Arbeiderpartiet
og SV om å gjøre dette om til et oversendelsesforslag.

 Etter en så fin og god anmodning om
oversendelsesforslag fra Fremskrittspartiet
vil vi fra Arbeiderpartiet og Sosialistisk
Venstreparti etterkomme det.

 Da skal vi komme tilbake til det
senere når vi kommer til avstemningen.

Under debatten er det satt fram 17 forslag.
Det er

forslagene nr. 1–3, fra Eirin
Faldet på vegne av Arbeiderpartiet
og Sosialistisk Venstreparti

forslag nr. 4, fra Karin S. Woldseth på vegne av
Fremskrittspartiet, Sosialistisk Venstreparti og Senterpartiet

forslagene 5–7, fra Karin S. Woldseth på vegne
av Fremskrittspartiet og Sosialistisk
Venstreparti

forslagene nr. 8 og 9, fra Eirin Faldet på vegne
av Arbeiderpartiet

forslag nr. 10, fra May Hansen på vegne av Sosialistisk
Venstreparti og Senterpartiet

forslagene nr. 11 og 12, fra Karin S. Woldseth på vegne
av Fremskrittspartiet

forslagene nr. 13–17, fra May Hansen på vegne
av Sosialistisk Venstreparti

Det voteres først over forslagene
nr. 13–17, fra Sosialistisk Venstreparti.

Forslag nr. 13 lyder:

«Stortinget
ber Regjeringen pålegge kommunene å ha Ungdomshelsestasjon
i sin kommune. Ungdomshelsestasjonen kan være
et kommunalt eller interkommunalt tilbud til ungdom.»

Forslag nr. 14 lyder:

«Stortinget
ber Regjeringen sikre at det blir utbygget MST-team i alle
fylker og at det videreføres og opptrappes som planlagt
i de fylkene et slikt tilbud ble gitt i 2002.»

Forslag nr. 15 lyder:

«Stortinget
ber Regjeringen om å vurdere å innføre en
tilsynsordning som skal gjelde for alle barn som det offentlige
har tatt omsorgen for, både i fosterhjemsplassering
og til adopsjon.»

Forslag nr. 16 lyder:

«Stortinget
ber Regjeringen utrede muligheten for at biologiske søsken
skal få selvstendig rettighet til å kunne ta kontakt
med hverandre før fylte 18 år.»

Forslag nr. 17 lyder:

«Stortinget
ber Regjeringen gjennomføre forskning på barnevernstiltak
og sammenhengen mellom politiske prioriteringer, og komme
tilbake med en rapport om årsakene til de store variasjonene
på tiltak sett opp imot barne- og ungdomsproblemene i kommuner
og fylker.»

Votering:

Forslagene fra Sosialistisk Venstreparti ble med 81 mot
14 stemmer ikke bifalt.

(Voteringsutskrift kl. 19.24.00)

 Det voteres så over
forslagene nr. 11 og 12, fra Fremskrittspartiet.

Forslag nr. 11 lyder:

«Stortinget
ber Regjeringen utarbeide en lovendring slik
at ved plassering av barn utenfor hjemmet, skal alltid barnets nærmeste
familie, som besteforeldre eller
onkel og tante, utredes som første alternativ.»

Forslag nr. 12 lyder:

«Stortinget
ber Regjeringen endre loven slik at fylkesnemdene for
sosiale saker avvikles, og de saker som blir tatt opp der, blir
tilbakeført til det ordinære domsapparat.»

Votering:

Forslagene fra Fremskrittspartiet
ble med 78 mot 18 stemmer ikke bifalt.

(Voteringsutskrift kl. 19.24.28)

 Det voteres så over
forslag nr. 10, fra Sosialistisk Venstreparti og Senterpartiet.
Forslaget lyder:

«Stortinget
ber Regjeringen fremme forslag om en godkjenningsordning av asylmottak
for enslige mindreårige asylsøkere på lik
linje med barneverninstitusjoner.»

Votering:

Forslaget fra Sosialistisk Venstreparti og Senterpartiet ble
med 75 mot 21 stemmer ikke bifalt.

(Voteringsutskrift kl. 19.24.52)

 Det voteres så over
forslag nr. 8, fra Arbeiderpartiet. Forslaget lyder:

«Stortinget
ber Regjeringen om å utrede konsekvenser av å innføre
en godkjenningsordning av mottak for enslige mindreårige
asylsøkere på lik linje med barnevernsinstitusjoner.
Stortinget ber Regjeringen om å legge fram en slik konsekvensutredning
i løpet av 2003.»

Presidenten regner med at Sosialistisk Venstreparti
og Senterpartiet vil støtte forslaget
subsidiært.

Votering:

Forslaget fra Arbeiderpartiet
ble med 56 mot 40 stemmer ikke bifalt.

(Voteringsutskrift kl. 19.25.25)

 Forslag nr. 9, fra Arbeiderpartiet,
vil presidenten komme tilbake til.

Det voteres så over forslagene nr.
5–7, fra Fremskrittspartiet
og Sosialistisk Venstreparti.

Forslag nr. 5 lyder:

«Stortinget
ber Regjeringen fremme forslag om at barn får en lovbestemt
rett til barneverntjenester.»

Forslag nr. 6 lyder:

«Stortinget
ber Regjeringen vurdere innholdet i det danske SSP-samarbeidet,
og legge frem en sak med forslag til hvordan et lignende samarbeid
kan innføres i Norge.»

Forslag nr. 7 lyder:

«Stortinget
ber Regjeringen legge frem sak om endring av lov om barneverntjenester § 7-4
Barnets talsperson, slik at teksten endres til «bør
oppnevne».»

Votering:

Forslagene fra Fremskrittspartiet
og Sosialistisk Venstreparti ble med 65 mot 31 stemmer ikke
bifalt.

(Voteringsutskrift kl. 19.25.55)

 Det voteres så over
forslag nr. 4, fra Fremskrittspartiet, Sosialistisk Venstreparti
og Senterpartiet. Forslaget lyder:

«Stortinget
ber Regjeringen endre barnevernloven slik at enslige,
mindreårige asylsøkere under 18 år på lik
linje med enslige norske barn skal ivaretas
av barnevernet ved ankomst til Norge.»

Votering:

Forslaget fra Fremskrittspartiet, Sosialistisk Venstreparti
og Senterpartiet ble med 58 mot 38 stemmer ikke
bifalt.

(Voteringsutskrift kl. 19.26.20)

 Presidenten vil nå gå tilbake
til forslag nr. 9, fra Arbeiderpartiet, og regner med at Fremskrittspartiet,
Sosialistisk Venstreparti og Senterpartiet ønsker å støtte
dette forslaget subsidiært når deres
forslag nr. 4 nå er forkastet. Forslaget lyder:

«Stortinget
ber Regjeringen i løpet av 2003 utrede om barnevernloven
bør endres, slik at enslige mindreårige asylsøkere
under 18 år på lik linje med enslige norske
barn blir ivaretatt av barnevernet ved ankomst til Norge.»

Votering:

Forslaget fra Arbeiderpartiet
bifaltes med 57 mot 39 stemmer.

(Voteringsutskrift kl. 19.26.56)

 Det vil så bli votert
over forslagene nr. 1–3, fra Arbeiderpartiet
og Sosialistisk Venstreparti.

Presidenten refererer først forslag
nr. 2, som er omgjort til et oversendelsesforslag og får
følgende ordlyd:

«Det henstilles til Regjeringen
at fylkesmannen gis instruksjonsmyndighet overfor det kommunale
barnevernet. Fylkesmannen gis også adgang til å overprøve de
faglige vurderingene til barnevernet.»

Presidenten foreslår at dette forslaget
oversendes Regjeringen uten realitetsvotering – og anser
det som bifalt.

Forslag nr. 1 lyder:

«Stortinget
ber Regjeringen opprette en nødtelefon for barn snarest.»

Forslag nr. 3 lyder:

«Stortinget
ber Regjeringen om å forelegge Stortinget en gjennomgang
av bruken av tvang i barnevernet.»

Votering:

Forslagene fra Arbeiderpartiet
og Sosialistisk Venstreparti ble med 63 mot 33 stemmer ikke
bifalt.

(Voteringsutskrift kl. 19.28.03)

Komiteen hadde innstillet:

I

St.meld. nr. 40 (2001-2002) – om barne-
og ungdomsvernet – vedlegges protokollen.

Votering:

Komiteens innstilling til I bifaltes enstemmig.

Videre var innstillet:

II

Stortinget ber Regjeringen om årlig å rapportere
om situasjonen i kommunene hva gjelder oppfølging av meldinger
til barnevernet.

 Fremskrittspartiet har varslet at
de ønsker å stemme imot.

Votering:

Komiteens innstilling til II bifaltes med 77 mot 17 stemmer.

(Voteringsutskrift kl. 19.28.43)

Videre var innstillet:

III

Stortinget ber Regjeringen fremme forslag om
at barn og unge med tiltak fra barnevernet skal ha lovhjemlet
rett til behandling for rus og psykiatri.

 Presidenten regner med at Høyre, Kristelig
Folkeparti og Venstre vil stemme imot.

Votering:

Komiteens innstilling til III bifaltes med 57 mot 39 stemmer.

(Voteringsutskrift kl. 19.29.12)

Videre var innstillet:

IV

Stortinget ber Regjeringen komme med en utredning om
situasjonen for seksuelt misbrukte barn og deres familier
i Norge med særlig fokus på rettspraksis,
behandlingstilbud, oppfølging og kompetanse.

V

Stortinget ber Regjeringen om å vurdere
eksisterende tilbud til barn og unge med atferdsvansker
for å kartlegge hvilke områder som må styrkes.

VI

Stortinget ber Regjeringen legge frem for Stortinget en
gjennomgang av erfaringene med de kommunene der barnevernets forebyggende
arbeid og myndighetsbarnevernet er adskilt.

Votering:

Komiteens innstilling til IV, V og VI bifaltes enstemmig.


                    
                    

 Representanten Sortevik har tatt opp det forslag han refererte til.




 Av og til lurer man på om man har hørt riktig. Når representanten Arne Lyngstad sier at problemene i Kirkens økonomi skyldes en systemkrise, kan han ikke riktig ha forstått hva som er årsaken til at mange kirker i dag må stenges på grunn av at man ikke har råd til å holde kirken åpen. Dette er et resultat av den budsjettering som Stortinget gjør. Dette er et resultat av den sultefôring som Stortinget har stått for overfor kommunesektoren. Det er hovedsakelig kommunesektoren som finansierer Kirken. Vi bruker nå over 2 milliarder kr til Den norske kirke, og det aller meste av dette kommer over kommunale budsjetter, over rammebudsjetter til kommunesektoren. Så det at Kirken opplever økonomisk krise, er et resultat av at kommunesektoren opplever krise, og det er et resultat av flertallets vedtak her i Stortinget. Så ærlig burde representanten Arne Lyngstad være at man tar ansvaret for den situasjonen som har oppstått for Den norske kirke, på den måten at en nå er i ferd med å stenge kirkene, for man har ikke råd til å holde dem åpne.




Det er visse saker som når et historisk punkt der det bare finnes ett svar. Forholdet kirke-stat er en slik sak. Vi har gått fra å være et religiøst homogent samfunn til å bli et pluralistisk samfunn der ulike tros- og livssyn lever side om side.




Noen gamle institusjoner har overlevd seg selv. Statskirken er en slik institusjon. Det at 85 pst. av det norske folk er medlemmer, er ikke noe argument for å opprettholde en institusjon som mindretallet opplever som å gi ett livssyn forrang framfor andre. Kirken har tort å ta dette innover seg. Et flertall i Bakkevig-utvalget, som Kirkerådet oppnevnte, konkluderte med at det er behov for å endre relasjonene mellom staten og Kirken. Saken har vært til høring i Kirkens organer. Forholdsvis mange av menighetsrådene støtter flertallet i Bakkevig-utvalget, og det er grunn til å gi ros til Kirken for dette. Det er statskirken som skal gi fra seg privilegier. Det er ikke ofte at de som har fordeler, foreslår å gi disse fra seg.




Et demokratis styrke kjennetegnes først og fremst ved dets måte å behandle mindretallet på. Det er ikke statskirken som primært trenger å løsrives fra staten. Kirken har gjennom den nye rådsstrukturen fått stor grad av frihet til å avgjøre saker som gjelder indre anliggender. Det er først og fremst hensynet til mindretallet og selve statskirken, som den anakronismen den er, som må endres.




Dette blir en viktig sak i årene framover. Det er Stortinget som til slutt skal endre Grunnloven når den tid kommer. Det er derfor viktig å holde gående en løpende debatt fram til dette skillet, og det er viktig at vi klarer å mobilisere et folkelig engasjement rundt denne saken, at folk tar del, og at folk engasjerer seg. Det er også viktig at så mange som mulig får et eierforhold til den prosessen som nå skal starte opp. Derfor burde Stortinget ta et større ansvar. Det kunne vi ha gjort ved å oppnevne deler av kommisjonen og ved å fastsette mandatet.




Jeg er ikke sikker på at Regjeringen vil sikre den bredden som en slik kommisjon må ha. Vi har jo en statsråd som tidligere har gitt uttrykk for at det kanskje ikke er behov for at minoritetsgruppene er med i en sånn kommisjon, og har gått tilbake på dette. Men det var utsagn som kom ganske tidlig. Og jeg er ikke sikker på om statsråden helt har fått med seg omfanget og konsekvensene av denne saken. Dette er altså ikke bare en sak for Kirken, det er snarere slik at det kanskje aller mest er en sak for dem som ikke er medlem av Kirken.




Jeg beklager at det ikke ble flertall for vårt forslag om at Stortinget skulle ta et grep, ikke for å overprøve statsråden, men for nettopp å sikre bredden i et sånt mandat, og, ikke minst, for at Stortinget kan få et eierforhold til det som nå skal skje.




Dette blir en sak som noen andre tar fatt i, noen andre jobber med, noen andre utreder. Dette kunne blitt en sak der Stortinget hadde fått et direkte eierforhold ved at det var med på å oppnevne en kommisjon, og dermed var med på å sikre den løpende debatten som vi nå skal ha framover, og som vil og må ende med at stat og kirke skiller lag. Det er langt fram, men jeg føler meg rimelig sikker på at konklusjonen er gitt.




Jeg tar opp det forslaget som er inntatt i innstillingen.




Eirin Faldet hadde her overtatt presidentplassen.




 Rolf Reikvam har tatt opp det forslaget han refererte til.




 Senterpartiet er en del av det flertallet som sier klart og tydelig at en kommisjon skal opprettes, og at det er naturlig at det er statsråden, at det altså er Regjeringen, som oppretter denne kommisjonen. Vi er med og understreker representativiteten som en slik kommisjon må ha. Statsråden har jo flere ganger uttalt seg om kommisjonen. Hun var nok noe nølende i begynnelsen, men ut fra det som vi har registrert at statsråden har sagt i forhold til representativitet, og at det også skal være med folk i denne kommisjonen som ikke er medlem av statskirken, kjenner Senterpartiet seg komfortabel med det.




Det var jo en ansats her til for og mot statskirke. Det har flere av innleggene båret preg av. Senterpartiet er vel faktisk det partiet her på Stortinget som har størst tro på statskirken som statskirke. Men vi mener det er viktig å få utredet på et bredt grunnlag forholdet mellom stat og kirke, lovgivningen og økonomien omkring den.




Jeg deler representanten Reikvams beskrivelse av kirkeøkonomien. Og jeg synes på en måte det er litt lettvint av representanten fra Kristelig Folkeparti å snakke om systemkrise i den sammenhengen. Selv om en klart ser og vet at det er biskopen som bestemmer antall gudstjenester osv., har jo biskopen gjort det i mange år, og Kirken har også fungert økonomisk brukbart i årevis – men ikke nå. Nå er det vi hører ropene fra Kirken om at det virkelig er fare på ferde.




Jeg ble faktisk ikke overrasket over at et flertall av soknerådene ikke støtter konklusjonen til Bakkevig-utvalget. Den kirken vi har, er rotfestet og har en trygg plass i vårt folk. Når flertallet av soknerådene foreløpig har sagt at de ikke deler Bakkevig-utvalgets konklusjon, er det faktisk ganske lett å forstå. Jeg tror det.




Senterpartiet mener at når en kommisjon en gang kommer fram til et eller annet – og vi mener at den skal ile langsomt fram – må en så viktig sak som eventuelt å skille kirke og stat legges fram til folkeavstemning. Så viktig er faktisk denne saken for det norske folk.




 Debatten om forholdet mellom stat og kirke er ingen ny debatt. Den er en av de eldste debatter som fremdeles er i live i kongeriket Norge. Den har stått på dagsordenen siden midten av 1800-tallet, men det har gått i bølger frem og tilbake, og stemningen har skiftet fra periode til periode.




Sist gang en offentlig kommisjon utredet forholdet mellom stat og kirke, er en mannsalder siden. Sivertsen-kommisjonen leverte sin innstilling på midten av 1970-tallet. Forløpet rundt denne kommisjonen kan være interessant å trekke inn som sammenligningsgrunnlag for den innstillingen som ligger på bordet i dag.




Den gang tok alle det for gitt at en utredning om forholdet stat/kirke kunne utføres av én kommisjon, som kunne ivareta så vel Kirkens som statens interesser. Den kommisjonen som ble oppnevnt, avspeilet den tankegangen. At halvparten av medlemmene var oppnevnt av Stortinget og halvparten var oppnevnt av regjeringen, tror jeg hadde mindre betydning. Hvis man ser på sammensetningen av kommisjonen, bestod den for den ene halvdelens vedkommende av folk som var aktive og sentrale personer i Den norske kirke, med kirkerettslig, teologisk og annen kompetanse, og den andre halvparten av personer som var sentrale politikere, og som altså ble oppfattet som representative for statens interesser. Men det interessante var at man den gang regnet det for gitt at dette lot seg forene i én kommisjon, som i like høy grad var en kirkelig som en statlig kommisjon.




I 1975 anbefalte et stort flertall i denne kommisjonen overgang til såkalt fri folkekirke, altså å avvikle statskirkeordningen. I høringsrunden etterpå viste det seg at et overveldende flertall av landets menighetsråd og kommunestyrer, som alle var høringsinstanser, vendte tommelen ned og sa nei, det vil vi ikke ha noe av. Det var altså en nesten oppsiktsvekkende sprik mellom det et stort flertall i kommisjonen anbefalte, og det grasrota ønsket.




Det som kom ut av dette, var en reformprosess innenfor de gitte rammene. Konklusjonen var at ingenting av det som var rammeverket rundt forholdet mellom stat og kirke – nemlig alle de grunnlovsparagrafene som berører dette – skulle endres. Men innenfor den rammen som stod fast, ønsket man å gi Den norske kirke og dermed egne organer en langt større grad av indre selvstyre enn det den hadde fra før av. Slik sett kan man si at resultatet ble en reformprosess som har hatt betydelig omfang, og som har forandret Den norske kirkes ordning mer enn noensinne tidligere i statskirkeordningens historie.




I dag tar vi det alle for gitt at prosessen må gjennomføres med to utredninger, én av en kirkelig nedsatt kommisjon, som har hatt i oppdrag å utrede dette ut fra hensynet til Kirkens tarv og hvorledes Kirken ser på sin fremtid, og deretter en statlig kommisjon, som da forutsetningsvis må antas å skulle utrede dette på statens premisser og ut fra de interesser staten må ivareta i denne sammenheng. Det avspeiler den forandring som har skjedd fra 1975 til 2003. I dag har Den norske kirke et representativt topporgan, Kirkemøtet. Det hadde man ikke på 1970-tallet. I dag er det mulig å gjennomføre en slik utredning, dels som en kirkelig utredning og dels som en statlig. Slik var det ikke i 1975.




Den praktiske uenighet i innstillingen fra kirke-, utdannings- og forskningskomiteen er – så langt jeg kan skjønne – nesten mikroskopisk. Det er full enighet om at det skal nedsettes en offentlig kommisjon. Det eneste det er uenighet om, er hvorvidt Regjeringen på vanlig måte skal oppnevne denne i samråd med de politiske partier på Stortinget, eller om Stortinget skal oppnevne halvparten av medlemmene. Den praktiske forskjell vil antagelig være nesten lik null.




Det eneste sted hvor det foreligger en markant forskjell – så vidt jeg kan skjønne – er i forslaget som Fremskrittspartiet og representanten Simonsen har fremsatt. Det skiller seg fra flertallets innstilling ved at man foregriper konklusjonen. Det er det punkt som egentlig overrasker meg mest. Hvis jeg ikke har registrert feil, har Fremskrittspartiet samtidig innlevert et Dokument nr. 8-forslag der man vil ha en folkeavstemning om forholdet mellom stat og kirke. Det får meg til å lure på om man følger Skriftens ord litt for bokstavelig – at den ene hånden ikke vet hva den andre gjør. Det rimer jo ikke helt godt at man på den ene side vil forelegge dette til folkeavstemning – hva som skulle være spørsmålsstillingen, er litt uklart, men man vil be folk om å ta standpunkt – og på den annen side først vil nedsette en kommisjon med bundet mandat. Hvorledes tenker Fremskrittspartiet seg at man vil løse knuten dersom man nå skulle få flertall for forslaget om folkeavstemning, og det så viste seg at det var et flertall som slett ikke ønsker et skille mellom stat og kirke? Her er det et eller annet som for meg er vanskelig å få til å gå i hop.




Jeg kan i og for seg forstå ønsket om en folkeavstemning, selv om jeg tror at den med stor fordel kan utstå til man har en problemstilling som er så klar at folk har noe å ta standpunkt til, slik at folk vet hva alternativene som man skal velge mellom, er. På det nåværende tidspunkt foreligger det ikke en slik kunnskap. Man kan også forstå at et politisk parti har et ferdig standpunkt til dette og ønsker å nedsette en kommisjon med bundet mandat. Men hvordan man kan ønske begge deler på samme tid, går over min begripelse.




Spørsmålet om folkeavstemning tror jeg for min del med fordel for alle parter kan utstå til den brede utredningen er gjennomført. På det tidspunkt vil man vite hvorvidt det er en bred politisk konsensus. I så tilfelle kan det tenkes at en folkeavstemning vil fortone seg som anstaltmakeri. Eller man vil ha helt klare alternativer som det er rimelig å invitere folk til å ta standpunkt til gjennom en folkeavstemning.




La meg til sist nevne at vårt nærmeste naboland, Sverige, som på mange måter har samme historie fra reformasjonstiden av – en felles historie med Norge når det gjelder forholdet mellom stat og kirke – har ført den samme debatten i omtrent like lang historisk tid som vi har gjort her i landet. Den var gjennom en lang periode politisk kontroversiell. De politiske partiene var uenige innbyrdes. Men svenskene maktet faktisk det kunststykket å gjennomføre en så grundig utredning av alle juridiske, historiske og ikke minst økonomiske forhold knyttet til Svenska kyrkans fremtid at det ble en enstemmig riksdagsbeslutning, som la grunnlaget for det som i svensk terminologi heter «ändrade relationer mellan stat och kyrka».




Etter mitt skjønn ville det være ønskelig at vi også i Norge kunne nå frem til en bredest mulig tverrpolitisk enighet, helst i sin tid et enstemmig vedtak i Stortinget. Det ville være en fordel for alle parter.




 Det var et litt merkelig innlegg, for representanten Lønning hadde en lang utredning om saker som komiteen har til behandling, nemlig forslaget fra Fremskrittspartiet om folkeavstemning. Det kommer vi tilbake til. Det er ikke et tema i denne debatten, men jeg merket meg at representanten Lønning sveipte innom det også på sin rundtur rundt om i historien.




Det er riktig at vi denne gangen legger opp til to utredninger, og det skyldes at Kirken har gjort sin jobb. Den har tatt et initiativ og gjort et stykke arbeid. Nå ligger ballen hos oss. Det er vårt ansvar å ta den og komme i gang med denne utredningen.




Det er ikke bare små nyanser i forskjellen mellom det som SV står for, og det som flertallet står for. Det er vesentlige forskjeller. Jeg skal peke på to, som jeg også prøvde å gjøre i mitt innlegg.




For det første vil det være en garanti for å sikre bredden i en slik kommisjon, hvis Stortinget tar ansvaret. Det vil være en garanti at Stortinget har ansvaret for deler av denne kommisjonen. Vi sikrer en bredde, som jeg i utgangspunktet velger å tro at statsråden også vil sikre. Men for å være helt sikker mener jeg at vi burde tatt grepet om det selv.




For det andre, og det er kanskje det aller viktigste, som jeg la vekt på i mitt første innlegg, nemlig at de som oppnevnes til kommisjonen, også får et eierforhold i forhold til dette, og at de får et engasjement i forhold til dette. Det er viktig at Stortinget har et eierforhold til dette, har et engasjement. Ved at vi har tatt ansvar for å oppnevne kommisjonen, tatt ansvaret for mandatet, vil det også være lettere å delta i den debatten som kommer framover. For det er ikke snakk om at en kommisjon skal arbeide i et visst antall år, og så skal folk begynne å debattere. Her er det snakk om en løpende diskusjon, en løpende samtale i det åpne rom. Det er det en kommisjon må legge til rette for. Hvis Stortinget hadde hatt et sterkere eierforhold til dette, føler jeg meg trygg på at de også i sterkere grad ville ha tatt ansvar for å delta i den debatten i det åpne rom som kommer i årene framover. Det er det jeg er skuffet over at flertallet ikke ønsker å legge opp til.




 Jeg er vel kjent med at det Dokument nr. 8-forslaget fra Fremskrittspartiet som jeg nevnte i mitt innlegg, ligger til behandling i fagkomiteen – selvfølgelig gjør det det. Grunnen til at jeg nevnte det, var at jeg ville påpeke det uforståelige i at ett og samme parti kan innta to uforenelige standpunkter samtidig – at man på den ene side kan gå inn for å nedsette en kommisjon med bundet mandat, og på den annen side samtidig kan gå inn for å holde folkeavstemning om det samme spørsmålet. Det har jeg litt vanskelig for å begripe.




Jeg vil fastholde at den praktiske forskjell, som jeg sa, mellom forslaget fra SV og flertallsinnstillingen er mikroskopisk. Representanten Reikvam vet like godt som jeg at statsråden i sitt forberedende arbeid med denne kommisjonen har henvendt seg til partiene på Stortinget og bedt hvert enkelt parti komme med sine forslag. Nøyaktig det samme ville ha skjedd dersom Stortinget formelt skulle hatt ansvaret. Det ville ha vært de samme politiske partiene som hadde blitt bedt om å gjøre akkurat det samme. Så jeg må nok fastholde at mer mikroskopisk enn denne forskjellen skal det godt gjøres å finne eksempler på at forskjeller kan være. Jeg synes nok Reikvam betjener seg av en urimelig høyrøstet retorikk sett i forhold til den praktiske forskjellen mellom disse forslagene.




 I forhold til representanten Reikvams innlegg, hvor han begrunner SVs forslag om at Stortinget skal få et eierforhold, og så sier at når Stortinget ikke oppnevner kommisjonen, vil liksom ikke Stortinget eller de politiske partiene delta i denne debatten i det åpne rom, har jeg, ganske kort, behov for å si at da tror jeg representanten Reikvam kjenner de politiske partiene for dårlig, og også de enkelte stortingsrepresentantene som vet å delta i debatten i media.




Jeg tror at det er viktig at vi får i gang dette utvalgsarbeidet. Jeg tror det vil kunne klargjøre premisser for debattene og endelige konklusjoner. Vi har fra kirkelig hold Bakkevig-utvalget, som har kommet med forslag på en rekke gode premisser for framtidige forhold, men det at Stortinget ikke oppnevner utvalget eller deltar i det, liksom skulle legge noe lokk på debatten, blir en påstand som jeg synes er helt feil, og som savner rot i den politiske virkeligheten.




 Rolf Reikvam har hatt ordet to ganger og får ordet til en kort merknad.




 Jeg har ikke sagt at jeg vil legge noe lokk på debatten ved at vi ikke oppnevner kommisjonen. Det er jo ikke det som er poenget. Poenget – og jeg synes det er rart at en ikke tar det poenget – er at de som tar et initiativ og setter i gang noen prosesser, vil også ha et sterkere forhold til dette framover. Det er etter min oppfatning – nå gjentar jeg meg selv – fryktelig viktig at vi får en god debatt der flest mulig deltar, og der ikke minst stortingsrepresentanter er med og deltar i det åpne rom. Det er jeg helt sikker på ville vært lettere og ville blitt synliggjort tidligere hvis det var vi som hadde hatt ansvaret for denne kommisjonen, og ikke minst hadde ansvaret for mandatet til denne kommisjonen. Det var mitt poeng. Og jeg merker meg at representanten Inge Lønning ikke nevner det i det hele tatt. Han nevner hvem som skal oppnevne den.




Han berørte overhodet ikke mitt andre poeng, nemlig det som går på eierforhold. Hvis vi skal få til et skille på en god måte, og det ønsker vi – et skille kommer uansett om vi vil eller ikke, for dette er kommet til et historisk punkt hvor det driver seg fram av sin egen kraft og sin egen tyngde – er det fryktelig viktig at alle deltar, at flest mulig deltar og får et forhold til det som skal skje om et visst antall år. Og det var vårt poeng, å sikre dette og legge til rette for at vi får en god debatt framover. Og det kan vi, ved at vi, Stortinget, har tatt et større ansvar for det arbeidet som skal skje i årene framover.




 Også Inge Lønning har hatt ordet to ganger og får ordet til en kort merknad.




 Det er jo bra at forretningsordenen setter begrensninger på antall innlegg, men jeg må bare få lov til å kvittere tilbake at jeg fremdeles synes at representanten Reikvams problemstilling er ganske konstruert. Den kunne muligens ha hatt en viss relevans hvis hans innlegg hadde vært avholdt før 1880-årene. Men parlamentarismen er som kjent innført som statsskikk i Norge, og de fleste av oss har registrert det for lengst. Derfor er det faktisk ikke en slik avstand mellom storting og regjering som representanten Reikvam ser ut til å tro. Så jeg vil anbefale Reikvam å ta skrittet fra perioden før 1880 til perioden etter 1880.




 Flere har ikke bedt om ordet til sak nr. 8.





                    

 Under debatten er det satt
fram to forslag. Det er

forslag nr. 1, fra Arne
Sortevik på vegne av Fremskrittspartiet
og representanten Jan Simonsen

forslag nr. 2, fra Rolf Reikvam på vegne av Sosialistisk
Venstreparti

Forslaget fra Sosialistisk Venstreparti tas
opp til votering.

Forslaget lyder:

«Stortinget
ber Regjeringen legge fram forslag for Stortinget om en bredt sammensatt
offentlig kommisjon til å utrede viktige sider ved forholdet mellom
staten og Den norske kirke. Stortinget skal oppnevne halvparten
av medlemmene. De resterende skal oppnevnes av Regjeringen. Mandatet
skal vedtas av Stortinget. Saken legges fram innen utgangen
av mars 2003.»

Votering:

Forslaget fra Sosialistisk Venstreparti ble med 82 mot 14
stemmer ikke bifalt.

(Voteringsutskrift kl. 19.30.35)

 Forslaget fra Fremskrittspartiet
og representanten Jan Simonsen tas opp til votering. Forslaget lyder:

«Stortinget
ber Regjeringen igangsette arbeid for å forberede at et
skille mellom kirke og stat gjennomføres.

Stortinget legger til grunn at lovmessige spørsmål, spørsmål
knyttet til økonomi og organisering av en fristilt
kirke med bred demokratisk medlemsinnflytelse, samt vurdering av
konsekvenser for andre tros- og livssynssamfunn avklares
gjennom arbeid i flere parallelle utvalg.

Stortinget legger til grunn at Regjeringen
oppnevner utvalgsmedlemmer som har bred og variert bakgrunn, og
at Stortinget får melding om fremdrift og resultater i
arbeidet.»

Votering:

Forslaget fra Fremskrittspartiet
og representanten Jan Simonsen ble med 79 mot 17 stemmer ikke
bifalt.

(Voteringsutskrift kl. 19.31.03)

Komiteen hadde innstillet:

Dokument nr. 8:12 (2002-2003) – forslag
fra stortingsrepresentantene Rolf Reikvam og Øystein Djupedal om
oppnevning av en bredt sammensatt offentlig kommisjon som skal vurdere
forholdet mellom kirke og stat – vedlegges protokollen.

Votering:

Komiteens innstilling bifaltes enstemmig.


                    
                    

 Rolf Reikvam har tatt opp det forslaget han refererte til.




Flere har ikke bedt om ordet til sak nr. 9.





                    

 Under debatten er det satt
fram to forslag. Det er

forslag nr. 1, fra Arne
Sortevik på vegne av Fremskrittspartiet

forslag nr. 2, fra Rolf Reikvam på vegne av Sosialistisk
Venstreparti

Forslaget fra Sosialistisk Venstreparti tas
opp til votering. Forslaget lyder:

«1.	
Stortinget ber Regjeringen fremme forslag om endringer i lov og
regelverk slik at religiøse
og livssynsminoriteter får en likestilt behandling i forhold til
tjenester og seremonirom i tilknytning til gravferd og kirkegårder.

2.	Stortinget ber Regjeringen vurdere om den
nåværende forvaltningsordning gir minoritetsgruppene en
tilstrekkelig opplevelse av kirkegårdene som en offentlig
gravplass.»

Votering:

Forslaget fra Sosialistisk Venstreparti ble med 81 mot 15
stemmer ikke bifalt.

(Voteringsutskrift kl. 19.32.25)

 Forslaget fra Fremskrittspartiet
lyder:

«Dokument
nr. 8:33 (2002-2003) – forslag fra stortingsrepresentantene
Akhtar Chaudhry og Karin Andersen om endringer i regelverket
slik at religiøse og livssynsminoriteter får en
likestilt behandling i forhold til tjenester og seremonirom i tilknytning
til gravferd og kirkegårder mv. – avvises.»

Det vil bli votert alternativt mellom
dette forslaget og komiteens innstilling.

Komiteen hadde innstillet:

Dokument nr. 8:33 (2002-2003) – forslag
fra stortingsrepresentantene Akhtar Chaudhry og Karin Andersen om
endringer i regelverket slik at religiøse
og livssynsminoriteter får en likestilt behandling i forhold
til tjenester og seremonirom i tilknytning til gravferd og kirkegårder
mv. – vedlegges protokollen.

Votering:

Ved alternativ votering mellom komiteens innstilling og
forslaget fra Fremskrittspartiet bifaltes
innstillingen med 80 mot 16 stemmer.

(Voteringsutskrift kl. 19.33.19)


                    
                    

