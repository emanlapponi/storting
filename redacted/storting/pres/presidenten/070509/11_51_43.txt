 Presidenten vil peke på at
når lampen slukker, er det en sterk indikasjon på at
taletiden er omme.

 Å, det er 

det

 det
betyr!

 Jeg var redd det betydde at det er tomt for
strøm også i Oslo.

Det er et ordtak som sier: Fortell ikke
hvor mye du jobber, fortell hva du får gjort. Det tror
jeg gjelder litt for hva Regjeringen gjør i Midt-Norge
også. I sitt første svar skrøt statsråden
av at Tjeldbergodden er gitt konsesjon.
I sitt påfølgende svar sa han at prosjektet ikke
lenger er relevant, fordi det er blitt endret. Industrikraft Møre
søkte om konsesjon i fjor. En har hatt lang tid
på seg – hvis det virkelig er ønskelig å få bygd
et gasskraftverk for å redde kraftsituasjonen. Industrikraft Møre sier
at får vi konsesjon, kan vi sette i gang bygging og iallfall
ha et halvt gasskraftverk oppe og gå i løpet
av 2008. Hver måned som går, betyr at en også utsetter
slike investeringsbeslutninger.

En kan godt snakke om enøktiltak – en
kan snakke om mange slike – men statsråden understreket
jo selv i Trønder-Avisa for et og et halvt år
siden at det er de store prosjektene som må på plass
for å få reddet situasjonen. Og de nettinvesteringene
som Statnett tok beslutning om i forrige stortingsperiode,
tar det fortsatt tid å få på plass.

Igjen er spørsmålet: Når
det gjelder f.eks. Industrikraft Møre, hva har Regjeringen
gjort for å framskynde behandlingen av deres
søknad, slik at de kan investere så fort som mulig?

  Som jeg sa i mitt første
svar, har vi først og fremst bedt NVE om å prioritere
konsesjonssøknader fra dette området – inkludert
søknaden fra Industrikraft Møre,
slik at den kan få en raskest mulig behandling. Så er
det, som jeg også har sagt, visse prosedyrer
som må legges til grunn. Det gjør at dette tar
tid, men vi skal gjøre det så raskt som overhodet
mulig.

Så har jeg sett igjennom det jeg sa
i mitt første svar. Jeg nevnte ikke
konsesjonen for Tjeldbergodden i mitt
første svar – det kan representanten lese
i ettertid, i referatet.

Som sagt: Vi tar sikte på å bidra
til å løse denne situasjonen
så raskt som mulig. Det vil ikke være noen
gasskraftverkprosjekter som kan være oppe
og stå i 2008. Derfor har vi vært nødt
til å gå til det skritt å la Statnett
investere i reservekraftkapasitet i dette området. Korteste
byggetid fra man bestiller, vil sannsynligvis være
36 måneder – og da er det som kjent ikke
2008.





                

