 Representanten Ågot 

Valle

, som har vært permittert, har igjen tatt sete.


Statsråd Kristin Halvorsen overbrakte 1 kgl. proposisjon (se under Referat).


 Representanten Hans Olav Syversen vil fremsette et representantforslag.


 På vegne av representantene Ingebrigt S. Sørfonn, Dagrun Eriksen, Hans Olav Syversen og én representant til vil jeg fremme et forslag om skattekutt for frivillige organisasjoner. Jeg beklager at jeg ikke hadde med forslaget.


 Forslaget er innlevert på Stortingets kontor med de nødvendige underskrifter, men presidenten vil minne om at det også fysisk skal overleveres på papir her i salen, og da vil det bli behandlet på reglementsmessig måte. Det vil også dette forslaget bli, men presidenten vil altså minne om at det er den representanten som skal fremsette forslaget som har ansvaret for å ha det med seg.


Endring av ukeprogrammet

Med hjemmel i foretningsordenens § 26 fjerde ledd vil presidenten foreslå at det oppsatte ukeprogram for inneværende uke endres slik at det i dag, mandag 26. januar etter stortingsmøtets slutt, settes referatmøte i Odelstinget.


– Ingen innvendinger er kommet mot dette forslaget, og det anses vedtatt.






                    
                    
                    

 Dermed er dagens kart ferdigbehandlet.


Forlanger noen ordet i henhold til forretningsordenens § 37 a før møtet heves? – Møtet er hevet.






                    
                    
                    

