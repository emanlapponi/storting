 Statsråd Riis-Johansen.


 Det er Lars Peder Brekk.


Jeg har lyst til å understreke at på Landbruks- og matdepartementets område har etablering av nye virksomheter og større omstillingsprosesser ført til at etatsstyringen de senere årene har blitt en større og mer krevende oppgave. Styringen av de underliggende virksomheter er en sentral og prioritert arbeidsoppgave for Landbruks- og matdepartementet. Og som redegjort for i årets budsjettproposisjon, legger departementet særlig vekt på at virksomhetene skal ha stor oppmerksomhet på oppfølging av riksrevisjonens saker, og ikke minst god personal- og økonomiforvaltning. Jeg vil også påpeke at departementet har kontinuerlig oppmerksomhet på at departementets virksomheter oppfyller de nødvendige krav til internkontroll og risikostyring.


Så er det dessverre slik at man har hatt merknader også tidligere, som man har jobbet med, og man har foretatt endringer i rutinene for å kunne svare at feil ikke fortsatt skal skje. Det er kontinuerlig jobbing på det området i departementet mitt, som i alle andre departementer, og det er en klar ambisjon at en skal fjerne de feil som her er oppstått.


Når det gjelder spørsmålet om aksjekjøp, har vi innført regler om at det ikke er tillatt å gå inn i den type virksomhet videre framover.


 Landbruks- og matdepartementet uttaler til Nationen at en av begrunnelsene for at man ikke har kontroll over innkjøp, er at man har så mange som 35 til 40 datasystemer. Da blir mitt spørsmål til ministeren: Hva vil du gjøre med dette? Vil du påse at man får færre datasystemer, så vi kan få kontroll over dette, eller hva tenker du å gjøre?


 Før presidenten gir ordet til statsråd 

Lars Peder Brekk,

 vil presidenten bemerke at all tale skal rettes til presidenten.


 Det spørsmålet som representanten Trældal tar opp, er relevant og viktig. Jeg vil understreke at det er en klar ambisjon å drive et ytterligere forenklingsarbeid innenfor de virksomheter som Landbruks- og matdepartementet har ansvar for. Innenfor Statens landbruksforvaltning, som forvalter viktige og store støttesystemer, økonomiske systemer, er det ikke minst en stor utfordring. Vi jobber kontinuerlig med å tilføre ressurser for å bli bedre på det området.


Når det gjelder spørsmålet om kontroll av innkjøp, er det fra min side viktig å understreke at det å følge opp Riksrevisjonens merknader er én ting, det å være føre var er en annen ting. Jeg har satt i verk tiltak for å innskjerpe overfor underliggende etater og i departementet at man skal følge innkjøpsrutiner som er vedtatt av Stortinget, og en skal følge de krav og pålegg som er skissert gjennom arbeidet i Riksrevisjonen. Det er et arbeid som jeg tar svært alvorlig.






                

