 Det er kanskje en mer anbefalelseverdig metode.

 Et flimmeranlegg vil koste ca. 40 mill. kr.
Det er neppe mulig å få det på plass
innen fristen, 1. januar 2005, og det har ikke noen
annen nytte enn å redusere flimmer. Fundia er ferdig med å utrede
et anlegg for forvarming av skrapjernet. Det vil redusere flimmer.
I tillegg vil det redusere kraftforbruket med 60 GWh, altså 20
pst., det vil redusere miljøutslippene, bl.a. kvikksølv,
det vil øke sikkerheten for de ansatte i stålverket,
og prosjektet er også ferdig utviklet.

Vil statsråden ta initiativ
til å utsette fristen for å iverksette tiltak
mot flimmer, slik at en mer framtidsrettet teknologi kan bli tatt
i bruk for å løse dette problemet?

 Da er det faktisk veldig naturlig at jeg fortsetter,
for dette har direkte med dette prosjektet å gjøre.

Jeg er kjent med at det arbeides med et slikt
prosjekt om en mulig realisering i løpet av 2004. Jeg vil
gjerne påpeke at ingen har kunnet gi garantier til NVE
for når denne forvarmingen vil bli realisert, og at det
vil medføre at flimmernivået inntil videre vil
komme under det som er NVEs krav. Dersom forvarming kan løse
flimmerproblemet innen fristen som er gitt, har NVE opplyst
at direktoratet ikke har noen motforestillinger
mot at en slik løsning velges. Det er altså opp
til Fundia Armeringsstål AS å vise at
dette lar seg gjennomføre.

En framtidsrettet energi- og næringspolitikk
må også legge til rette for skikkelig
spenningskvalitet til alle kunder i et forsyningsområde.
Det er altså opp til Mo Industripark som konsesjonær å finne
en løsning på flimmerproblemet som også ivaretar
hensynet til leveringskvaliteten for alle strømkundene
i Helgeland og Salten.

Jeg vil også minne representanten
om at det nå er gått veldig lang tid siden NVE
gav sitt pålegg til Mo Industripark, det var faktisk allerede
i 1999.

Kari
Lise Holmberg hadde her overtatt presidentplassen.

 Fundia er Nord-Norges nest største
bedrift og Norges største gjenvinningsbedrift.
De har i tillegg til pålegget om å forbedre
flimmerproblematikken også et pålegg
om å rense kvikksølv. Og de har utviklet en helt
ny teknologi, som foreløpig ikke er prøvd
i stor skala.

Mitt spørsmål til statsråden
er: Er statsråden slik å forstå at dersom
Fundia kan dokumentere at de vil kunne redusere flimmerproblematikken
gjennom forvarmingsteknologien innen 1. januar
2005 – jeg antar at også statsråden
skjønner at det er vanskelig å ha
bygd et fullskala anlegg innen den fristen som er satt
av departementet – vil statsråden akseptere en
slik dokumentasjon som god nok til at man utsetter fristen om at
tiltak skal være gjennomført innen
1. januar 2005?

 Jeg sa i mitt tidligere svar at dersom Mo Industripark
kan gjennomføre tiltak som er annerledes enn dem som hittil
har vært aktuelle, og at det kan dokumenteres at dette
vil løse flimmerproblemet, har ikke NVE noen
innsigelser til at det skjer. Men jeg synes det er viktig at en
nå gjennomfører disse tiltakene.

Jeg går også ut
fra at representanten Ingvild Vaggen Malvik er enig med meg i at
det er forurenser som skal betale, og at vi ikke skal
belaste unødig andre bedrifter og andre
strømkunder i dette området, når det
er gått så lang tid og ulike løsninger
har blitt prøvd uten at en har lyktes, og at det nå har
gått så lang tid at det med rimelighet må kunne
settes en grense for hvor lang tid det skal gå før
tilfredsstillende vedtak settes i verk.





                

