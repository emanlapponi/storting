  Det foreligger en rekke
permisjonssøknader:

fra Høyres stortingsgruppe
om forlengelse av den innvilgede permisjon for representanten Peter
Skovholt 

Gitmark

 til å gjelde
til og med 21. oktober

fra Fremskrittspartiets stortingsgruppe om fødselspermisjon
for representanten Robert 

Eriksson

 i
tiden fra og med 14. oktober til og med 28. oktober

fra representanten May-Helen Molvær 

Grimstad

 om permisjon i tiden fra og med
17. oktober til og med   9. november og fra representantene Ivar 

Kristiansen

, Eva M. 

Nielsen

,
Thore A. 

Nistad

 og Knut 

Storberget

 om
permisjon i tiden fra og med 17. oktober til og med 11. november – alle
for å delta i De forente nasjoners 60. ordinære
generalforsamling, 2. del, i New York

Disse søknader foreslås behandlet
straks og innvilget.  

– Det anses vedtatt.

Fra første vararepresentant
for Hedmark fylke, Ivar 

Skulstad

, foreligger
søknad om å bli fritatt for å møte
under representanten Knut Storbergets permisjon på grunn av
sykdom.

Denne søknad foreslås
behandlet straks og innvilget.    – Det anses vedtatt.

Etter forslag fra presidenten ble enstemmig
besluttet:

1.	Følgende vararepresentanter
innkalles for å møte i permisjonstiden:
For Vest-Agder fylke: Ingunn 

Foss

For Finnmark fylke: Alf E. 

Jakobsen

For Hedmark fylke: Thomas 

Breen

For Møre og Romsdal fylke: Modulf 

Aukan

For Nordland fylke: Søren Fredrik 

Voie

For Oppland fylke: Morten Ørsal 

Johansen

For Nord-Trøndelag fylke: Endre 

Skjerv

ø

2.	Vararepresentantene Alf E. Jakobsen, Modulf Aukan og
Morten Ørsal Johansen innvelges i Lagtinget for den tid
de møter for representantene Eva M. Nielsen, May-Helen
Molvær Grimstad og Thore A. Nistad.

 Endre Skjervø er til stede og vil
ta sete.

Presidenten vil så meddele at valget
av medlemmer og varamedlemmer til valgkomiteen, som ble foretatt
i Stortingets konstituerende møte 10. oktober
2005, hadde som resultat at samtlige foreslåtte medlemmer
og varamedlemmer ble valgt med 160 stemmer.

Presidenten vil senere innkalle valgkomiteen
til dens første møte.

Statsråd Per-Kristian
Foss overbrakte 8 kgl. proposisjoner:

1.	Om revidert bompengeordning for Bergensprogrammet
(St.prp. nr. 75 (2004–2005))

2.	Om tilleggsbevilgninger i 2005 til Justisdepartementet,
domstolene og politiet for å styrke
beredskapsevnen, innsatsen mot terror (Politiets sikkerhetstjeneste og øvrig
politi) og organisert kriminalitet (NOKAS-saken) (St.prp. nr. 76
(2004–2005))

3.	Om samtykke til å sette i kraft en skatteavtale mellom Norge
og Bangladesh, undertegnet i Dhaka den 15. september 2004 (St.prp.
nr. 77 (2004–2005))

4.	Om samtykke til å setje i kraft ein skatteavtale
med tilhøyrande protokoll mellom Noreg
og Grønland, underskriven i Oslo 4. august 2005
(St.prp. nr. 78 (2004–2005))

5.	Om endringer av bevilgninger for 2005 under Fiskeri- og
kystdepartementets område (St.prp. nr. 79 (2004–2005))

6.	Om endringer i statsbudsjettet i 2005 under Kommunal-
og regionaldepartementets forvaltningsområde (utreisesenter)
(St.prp. nr. 80 (2004–2005))

7.	Om utbygging og finansiering av rv
7/rv 13 Hardangerbrua i Hordaland (St.prp. nr. 2 (2005–2006))

8.	Om statsbudsjettet for 2006 og skatte-, avgifts- og tollvedtak
for 2006 (St.prp. nr. 1 (2005–2006))

  Proposisjonene vil bli behandlet på reglementsmessig
måte.





                    
                    
                    

  Statsminister Kjell Magne Bondevik har
bedt om ordet for å gi Stortinget en meddelelse.

Meddelelse fra statsminister Kjell
Magne Bondevik 
om regjeringens avskjedssøknad

 Stortingsvalget den 12. september gav et resultat
med flertall for partier som ønsker en ny regjering.
Jeg vil derfor i statsråd kl. 13 i dag legge fram søknad
om avskjed for Samarbeidsregjeringen. Jeg vil råde Hans
Majestet Kongen til å henvende seg til lederen for Arbeiderpartiet, Jens
Stoltenberg, som er statsministerkandidat for den gruppering av
partier som er beredt til å danne ny regjering.

Siden jeg regner med at dette er siste gang
jeg står på denne talerstol, vil jeg gjerne få føye
til noen få ord.

Det er 35 år siden jeg første
gang, i 1970, stod på Stortingets talerstol som vararepresentant.
Det er vel en del av dagens representanter som ikke engang
var født da. Siden 1973 har jeg vært valgt som
fast representant. Det har vært en ære å være
folkevalgt, og jeg har hatt stor glede av arbeidet i storting og
regjering i alle disse årene. Jeg har sett på det
som en tjeneste for land og folk, og håper å ha fått være
med på å utrette noe til gagn for medmennesker.

Miljøet i Stortinget er spesielt.
For meg har det vært både lærerikt
og en menneskelig berikelse å bli kjent med kollegaer med
ulik politisk og annen bakgrunn. Jeg er takknemlig
for å ha knyttet vennskapsbånd også på tvers av
partigrenser. Det har vært en særlig glede å kjenne
på sterke lojalitetsbånd innen den partigruppe
jeg har representert, og de regjeringer jeg har fått være
med i. Det gjelder ikke minst de to regjeringer jeg selv
har fått lede.

Takk for de muligheter og oppgaver
jeg har fått i og av Stortinget.

Jeg ønsker det nye storting
og den nye regjeringen som skal tiltre, lykke til! Jeg minner om
at dette arbeidet alltid må sees i perspektiv
av å være en tjeneste for våre
medmennesker, særlig for dem som trenger det aller mest, både
innenfor og utenfor landets grenser.

Det er med takknemlighet og respekt jeg lar
dette være mine siste ord fra denne
talerstol.

  Presidenten har alle med seg i en takk for
de gode og viktige ord som statsministeren nå sa
om Stortinget, og i en takk for det store arbeidet som Kjell Magne
Bondevik har gjort for Norge i storting og i
regjering.





                    
                    
                    

