 Det er akseptert.

 Takk, president!

I forbindelse med spørsmål
i spørretimen 6. februar 2002 vedrørende
nedleggelse av forskolen på Hustad opplyste jeg at 40 stillinger
ville bli videreført etter nedleggelsen. Det
korrekte er imidlertid at ca. 30 stillinger videreføres.

Da går jeg over til spørsmålet
fra representanten Sandberg.

Innledningsvis finner jeg grunn til å peke
på at jeg som justisminister er takknemlig
for ethvert godt forslag som kan virke ressursbesparende med tanke
på de mange oppgaver som politietaten
skal utføre.

Politiets trafikktjeneste legger beslag
på betydelige ressurser innen politiet. Oppgavene
spenner over et vidt register, fra kontroller på veiene
til etterforskning og påtalemessig
oppfølging av lovovertredelser.

I forhold til det forslag som representanten
har vist til, er det gitt noe sparsommelige opplysninger. Ut fra
det som foreligger av informasjon, er jeg imidlertid
noe i tvil om dette forslaget vil være spesielt
ressursbesparende i forhold til politiets oppgaver.

Politidirektoratet opplyser for øvrig
at systemet etter deres oppfatning kun er basert
på registrering og kontroll av om bileier bl.a.
har betalt årsavgift og forsikringer. Når
det gjelder politiets trafikkontroller derimot, retter de seg først
og fremst mot fører av kjøretøyet. Sekundært blir
kjøretøyet kontrollert.

Foruten justis- og politimyndigheten har også andre departementer
og organer viktige oppgaver innen trafikksikkerhetsarbeidet.
Samferdselsdepartementet og Vegdirektoratet har bl.a.
gjennom sitt ansvar for vegloven og vegtrafikkloven et hovedansvar
for vegtrafikksikkerheten.

Det kan for øvrig opplyses at jeg
fra Samferdselsdepartementet den 4. mars 2002 har fått
oversendt brev av 6. desember 2000, der det fremgår
at vedkommende person var hos Vegdirektoratet den 2. november
2000 og demonstrerte systemet. I den forbindelse ble det bl.a. uttalt
at en utprøving blant deler av bilparken vil bli vanskelig
og ha begrenset verdi. Vegdirektoratet mente da at en slik utprøving
som foreslått ikke var aktuell på det tidspunkt.

 Jeg takker for svaret.

Ifølge Vegdirektoratets egne
anslag kostet det i 2000 12,25 mill. kr å produsere
og sende ut oblatene til bileierne. Hver forsendelse koster således
5,45 kr pr. stykk. Vi kan anta at følgekostnadene
i hovedsak vil være timeverk knyttet til oppdateringskostnader,
selve kjøretøykontrollene og hyppige databasebesøk.
Toll- og avgiftsdirektoratet og Vegdirektoratet vil spare 12 mill. kr
hvert år ved å ta i bruk elektroniske oblater.
Vi vet at utekontroll av kjøretøy
utført av norsk politi med dagens system viser at hvis
avskiltingsbegjæringen og tyverimeldingen blir kontrollert
på vanlig måte, vil dette forbruket være
2 minutter pr. kjøretøy ute og 2 minutter inne
på operasjonssentralen. Hvis man legger til grunn at norsk
politi kontrollerer 1,6 millioner førere som alle
har hvert sitt kjøretøy, ville en besparelse på 2
minutter ute og 2 minutter inne pr. oppslag frigi 106 660
timeverk, eller nærmere 60 årsverk.
På parkeringsplasser og parkeringshus kan 10–12 kjøretøy
kontrolleres på ett minutt ved hjelp av Micro  Mark.
Det vil si at her er det store ressurser å spare. Jeg hadde
håpet at statsråden ville vært litt klarere
i svaret på om man kan få i gang et pilotprosjekt.

 En statsråd har et konstitusjonelt
ansvar, og det prøver jeg å svare ut fra. Men jeg
er selvfølgelig statsråd i en regjering også.
Jeg hører jo at representanten reiser spørsmål
som berører andre departementsområder.
Jeg gav i svaret mitt uttrykk for det svar som jeg hadde grunnlag
for å gi, men jeg vil selvfølgelig ikke
motsette meg det hvis representanten kan sørge
for at jeg får mer kunnskap om og innsikt i det spørsmålet
han har reist, og jeg vil da på åpent grunnlag forbeholde
meg retten til å vurdere det fritt.

 Det takker jeg for. Det skal jeg selvfølgelig
sørge for. Jeg kjenner jo statsråden såpass
at når han sier det han sier nå,
mener han også å følge
det opp. Da, som vi sier på trøndersk,
er det håp i hengende snøre. Jeg håper
det var det statsråden antydet i dette tilfellet.

Som statsråden også var inne
på, fikk faktisk Johnsen i 2000 klarsignal fra Justisdepartementet
til å starte et pilotprosjekt for å finne ut i
hvilken grad et elektronisk merkesystem vil være et godt
hjelpemiddel for politiet. I 2001 ble systemet presentert for Finansdepartementet
og henvist til Toll- og avgiftsdirektoratet. Året før ble
transport- og registreringskontoret i Vegdirektoratet presentert
systemet, som de ikke var noe særlig glad for.
Nå kan det virke som om Vegdirektoratet også har
et annet syn på dette, slik at det kanskje er mulig å nå fram
med det.

Når det gjelder kostnadene ved dette,
vil, ifølge Johnsen selv, et pilotprosjekt koste omkring
20 mill. kr. Mitt oppfølgingsspørsmål
til statsråden blir da: Er det kanskje verdt å bruke
20 mill. kr på et prosjekt hvis resultatet
vil vise seg å være korrekt
i forhold til Johnsens egne beregninger?

 Jeg tror ikke jeg skal foreta noen
budsjettbehandling i en åpen spørretime, men jeg
skal konstatere det jeg sa i sted. Jeg har ikke gitt noe løfte
om hva jeg går inn for, men jeg har gitt et løfte
om å lytte og sørge for at lyttingen blir kvalifisert.
Det var det jeg svarte på i sted, og det gjentar jeg. Jeg
synes at en idé har et krav på å bli
vurdert, og vurdert i en sammenheng, og det gjentar jeg gjerne overfor
representanten Sandberg i mitt tilleggssvar. Jeg har ikke
gitt noe løfte om konklusjonen, men løfte om lytting,
med kompetente mennesker, det er gitt.





                

 Spørsmål 5 vil
bli besvart før spørsmål 23.





                

 Spørsmålene 15
og 16 vil bli behandlet til slutt i spørretimen.

Vi går så til spørsmål
19, da spørsmålsstillerne for spørsmålene
17 og 18 ikke er til stede i salen.





                

 Presidenten må få be
om at spørsmålet plasseres innenfor
den reglementsmessige taletid.

 Jeg er naturligvis helt enig i at kommuneøkonomien
og de økonomiske rammene er viktige, og jeg vil vise
til at jeg også mener det har vært
viktig å styrke den, ettersom kommuneøkonomien er
styrket i 2002. Den kan styrkes gjennom de bevilgningene som ytes
fra staten via regjering og storting, men selvfølgelig også ved
at vi har en generell økonomisk utvikling som bl.a. gjør
at vi får en lavere rente enn vi ellers ville fått.
Det er av stor betydning for kommunene.

Men om det at disse rammene økes,
er det aller viktigste for å få til
en god skole, er jeg i tvil om. Jeg tror ikke vi vet svaret
på det. Det er det rett og slett ikke tilstrekkelig
forsket på i Norge. Vi vet veldig lite om det
vi får ut av skolen, målt i læringsutbytte,
som må være det aller viktigste
vi skal oppnå ved å gå på skolen
i 13 år. Jeg tror personlig at kompetente eiere, kompetente
arbeidsgivere, kompetent skoleledelse og kompetente lærere
kanskje er den aller viktigste kilden til en
bedre skole. Derfor er dette viktige satsingsområder
for meg – men ressursene er selvfølgelig også viktige,
og jeg har referert til hvordan vi arbeider med det.

 Da går vi tilbake til spørsmål
17.





                

 Spørsmål 19 er
allerede behandlet.





                

 Det var betryggende!





                

 Da går vi tilbake til spørsmål
5.





                

 Vi går tilbake til spørsmålene
15 og 16.





                

 Sak nr. 1 er dermed ferdigbehandlet.





                

