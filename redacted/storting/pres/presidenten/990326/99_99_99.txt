 Jan Tore Sanner har tatt opp det forslaget han refererte til.




 La meg først få gi uttrykk for det synspunkt at flertallet i dag synes å være enige om at det er vanskelig å balansere nasjonale interesser opp mot lokale interesser og lokale flertallsvedtak. Det er et vanskelig skjønn, som må utøves på en skånsom og forsiktig måte. Det er da også dokumentert både i innstillingen og i brev fra statsråden at det har vært en veldig forsiktig inngripen fra sentrale myndigheter når nasjonale interesser brukes i denne avveiningen, og det synes å være konstant mellom skiftende regjeringer når det er nødvendig å gripe inn for nasjonale myndigheter. Det vil skje svært sjelden, og det synes det å være bred enighet om. 




Når det gjelder den konkrete saken som representanten Akselsen stilte spørsmål om, som kanskje var beveggrunnen for at denne debatten kom opp, og som førte til at den prinsipielle problemstilling ble reist i dette Dokument nr. 8-forslaget, er det sikkert forståelse for at jeg i beskjeden grad har vært involvert i selve saksbehandlingen. Men fordi jeg tilfeldigvis er valgt representant fra akkurat dette området, har jeg i det minste fulgt det fra en slik synsvinkel. Jeg vil understreke at det også i den lokale debatten åpenbart har vært delte syn på dette naturinngrepet i innseilingen til Hardangerfjorden. Det har vært et betydelig engasjement som trekker i begge retninger, selv om det har vært en klar og tydelig holdning blant og har vært fattet et klart vedtak av de valgte organ i Jondal kommune. 




Det som her har vært avgjørende for Miljøverndepartementets og miljøvernministerens avveininger og skjønnsutøvelse, har bl.a. vært uttalelser fra Direktoratet for naturforvaltning, som har lagt veldig sterk vekt på hvilken rolle dette fjordlandskapet i Hardangerfjorden har i et nasjonalt og et internasjonalt perspektiv, og at Hardangerfjorden, sammen med et par andre norske fjorder, også er utpekt som helt vitale interesser i et internasjonalt perspektiv. Det går også fram av St.meld. nr. 29 for 1996-97, framlagt av den tidligere regjering, at nettopp landskapshensyn er svært prioritert i slike sammenhenger. Det er også blitt lagt avgjørende vekt på at et pukkverk lokalisert i det aktuelle området vil være et betydelig naturinngrep, kombinert med en betydelig usikkerhet når det gjelder hvilket bedriftsøkonomisk potensial som ligger i dette, og hvilke arbeidsplasser dette faktisk kunne gi. Det er viktig å få fram at denne type arbeidsplasser i en sånn sammenheng vil kunne bli satt opp mot andre og kanskje enda mer ekspansive næringsinteresser knyttet til reiseliv i området. 




Hardangerfjorden er av de utpekte nasjonale satsingsområder for reiseliv, og det betyr at nasjonale myndigheter åpenbart har en oppgave i å prøve å ivareta disse nasjonale hensyn. Og de som er lokalkjent, vet at et betydelig naturinngrep i dette området blir veldig tydelig akkurat her ved inngangsporten og innseilingen til Hardangerfjorden, hvor bl.a. cruisetrafikken har vist en gledelig utvikling de siste årene. Det er altså disse avveiningene opp mot den situasjonen at en her griper inn i lokale myndigheters beslutning, med den mulighet de har til å kunne bruke egne ressurser til om mulig å skaffe seg egne arbeidsplasser, som har vært foretatt av departementet, statsråden og Regjeringen, og som har gjort at en har falt ned på den siden – vi vet hva konklusjonen ble – som man har gjort. 




 Eg skal prøva ikkje å forlengja debatten. Men eg føler at når Jan Tore Sanner greier ut om saka som han gjer, så prøver han å koka suppe på ein spikar. Brevet frå Miljøverndepartementet viser tydeleg at kommunane har ein stor grad av sjølvstyre på dette området, og av den grunn bør ein ikkje setja i gang eit større arbeid for å gå gjennom lov- og regelverket når ein veit at det fungerer sånn nokolunde etter intensjonen. 




Men alltid når det skal utøvast skjønn, kan det vera ulike meiningar om skjønnet er rett eller ikkje. I tilfellet Jondal meiner eg at det er grunnlag for å stilla spørsmål om så har skjedd. 




Eg har sjølvsagt forståing for at næringsministeren ikkje på same måte som miljøvernministeren er i stand til å greia ut for kvifor ein akkurat i tilfellet Jondal skulle overkjøra det lokale sjølvstyret. Det respekterer eg, og eg noterer meg det. Men eg hadde håpt at når næringsministeren, når han var her, kunne svara på det andre spørsmålet mitt, om dei næringspolitiske sidene ved dette. Jondal er her fråtatt ei moglegheit til å driva næringsutvikling på eit område dei sjølve meiner har mykje for seg. Eg vil hevda at det ikkje er næringspolitiske grunnar som har gjort at Regjeringa har gått mot dette, men det er omsynet til miljøet. 




Eg stilte spørsmålet om ein frå sentralt og statleg hald no vil ta kontakt med Jondal for å sjå om staten eller det offentlege på annan måte kan medverka til å bøta på det som iallfall i Jondal blir sett på som eit urimeleg inngrep. Det var med håp om å kunna få eit svar på dette at eg bad om ordet ein gong til. Så mitt konkrete spørsmål til næringsministeren er: Vil ein no ta kontakt med Jondal og prøva å hjelpa dei med næringsutvikling, slik at dei kan få snudd den negative utviklinga i befolkninga i kommunen?




Jeg kan forsikre representanten om at det er betydelig kontakt med regionrådet for Hardanger og Voss og Næringsdepartementet for å se på næringsutvikling og potensial i området. Jeg hadde senest for en uke siden et møte med ordføreren i området for å drøfte aktuelle – og spesielt ett – næringspolitiske prosjekt. Det er en betydelig aktivitet, og det arbeides nå på mange områder som vi kan ha grunn til å tro har et større potensial for utvikling enn det å utvinne stein og skipe den ut. Jeg skal av ulike grunner sørge for at kontakten med Hardanger blir ganske god også i tiden framover. 




 Flere har ikke bedt om ordet til sak nr. 2.

(Votering, se side 2606)





                    

 Under debatten har Jan Tore
Sanner satt fram et forslag på vegne av Fremskrittspartiet
og Høyre.

Det voteres først over forslaget fra
Fremskrittspartiet og Høyre, og deretter over innstillingen.

Forslaget lyder:

«Regjeringen
bes komme til Stortinget med en gjennomgang av begrepet nasjonale
interesser i utbyggingssaker med sikte på å få en
klarere definisjon som også tar hensyn til lokaldemokrati
og distriktsutvikling i tynt befolkede områder.»

Votering:

Forslaget fra Fremskrittspartiet og Høyre ble
med 68 mot 29 stemmer ikke bifalt.

(Voteringsutskrift kl. 14.31.07)

Komiteen hadde innstillet:

Dokument nr. 8:121 (1998-99) – forslag
frå stortingsrepresentantane Leif Lund, Signe
Øye og Sylvia Brustad om at Regjeringen bes komme til
Stortinget med en gjennomgang av begrepet nasjonale interesser i
utbyggingssaker med sikte på å få en
klarere definisjon som også tar hensyn til lokaldemokrati
og distriktsutvikling i tynt befolkede områder – vert å leggja
ved protokollen.

Votering:

Komiteens innstilling bifaltes enstemmig.


                    
                    

