 Presidenten har av og til veldig lyst til å si noe, men skal prøve å makte å la det være. 




 Først vil jeg takke interpellanten, som har reist denne viktige debatten. Det er et viktig område innen vår helsesektor å ha et kritisk blikk på hvor lang ventetid den enkelte pasient må ha. 




Et område der det er ønskelig at det ikke er ventetid, er det psykiske helsetilbudet til barn og unge. Her er det av stor verdi å få hjelp raskt. Vi vet at dette vil kunne forebygge sykdommen, slik at den ikke utvikler seg til å bli mer alvorlig og mer langvarig. Kristelig Folkeparti mener at det er et mål at vi ikke har ventetid for barn og unge med psykiske sykdommer. 




Ja, det er innført en garanti, men for at en garanti skal fungere, må det være et apparat rundt som er der, og som ivaretar både det enkelte barn og den enkelte ungdom når de opplever at de psykiske utfordringene blir for tunge å bære. Derfor er det viktig, slik Kristelig Folkeparti ser det, at vi satser på lavterskelhelsetilbud, der det er lett å oppsøke hjelp, og der hjelpen gis raskt. Gjennom Opptrappingsplanen for psykisk helse har det vært satset på flere helsesøstre på helsestasjoner for ungdom. Vi vet at det er viktig at det er den samme helsesøsteren ungdommene møter hver gang de henvender seg, slik at tillit blir etablert, og slik at det skapes trygghet for den hjelpen som søkes. 




Statsråden var i sitt hovedinnlegg inne på to hovedspor i samhandlingsreformen. Ett av hovedsporene var en kommunal helsetjenestereform. Statsråden nevnte at det ville bli langt flere fastleger, at vi ville få et større apparat, at det ville bli mer desentralisert psykiatri, mer til arbeid med rus og mer til habilitering og rehabilitering. Jeg håper at statsråden også kan fokusere på de unge i denne kommunehelsetjenestereformen. 




Et annet område der det er lang ventetid, er rusbehandling. Det er også alvorlig at det er en lang rekke fristbrudd i forhold til rusmiddelavhengige. Dette er ikke godt nok, slik Kristelig Folkeparti ser det. Det er spesielt beklagelig når vi vet at det er ledig behandlingskapasitet i private ideelle rusinstitusjoner. En rekke institusjoner står i fare for å legges ned, og en rekke institusjoner har skåret kraftig ned på driften eller har endret behandlingstilbudet for å kunne ta imot andre pasientgrupper. 




Det finnes behandlingsopplegg som det kan være lurt å samarbeide med andre land om for å få ned ventetiden. Norden er et naturlig område for noen behandlingstyper, men det finnes allerede i dag gode samarbeidsavtaler bl.a. med Frankrike om noen pasientgrupper. Det som er positivt med slike samarbeidsavtaler, er at pasienten får hjelp, og at ventetiden går ned, men også at det skjer en gjensidig læringsprosess ved samarbeid. 




Kristelig Folkeparti ser fram til å diskutere Regjeringens samhandlingsreform på et senere tidspunkt. Vi er spent på hva Regjeringen og utvalget vil legge fram, men vi skal være klare til å ta diskusjonene når de kommer, for for Kristelig Folkeparti er det viktig at vi hele tiden har pasienten i fokus. 




 Det er lov om pasientrettar som regulerer retten til helsehjelp, og som gir oss ein behandlingsgaranti. Vi i Venstre meiner at pasientrettsloven i utgangspunktet er god, og vi meiner at vi må ha eit system som regulerer plikter og rettar innafor helsevesenet. Men det er oppfølging av systemet som er viktig. Det hjelper lite å ha ein behandlingsgaranti viss vi ikkje klarer å oppfylle f.eks. behandlingsgarantien som går på ventetid. 




No har ventetid vore nokså sterkt fokusert i norsk helsedebatt, og det blir laga rapportar stadig vekk. Norsk pasientregister har slått fast at det er store variasjonar i oppfølging av behandlingsgarantien. Det er i seg sjølv alvorleg. Norsk pasientregister slår fast at pasientar med rett til nødvendig helsehjelp skal få behandling innan ein frist som er sett på medisinsk grunnlag. 




I ein rapport basert på data frå 17 somatiske sjukehus, for andre tertial i fjor, går det fram at 16 pst. av pasientane ikkje får tilbod innan fristen. Talet på fristbrota varierer ifølgje rapporten mellom 8 og 22 pst. mellom sjukehusa. Innan rusbehandling, psykisk helsevern for barn og unge og for vaksne er fristbrota på respektive 25 pst., 23 pst. og 19 pst. Det er altså i snitt meir enn kvar femte pasient som er utsette for fristbrot i andre tertial 2008. Innan psykisk helsevern og rusbehandling er det ifølgje denne rapporten store variasjonar i talet på fristbrot mellom institusjonane, frå dei som ikkje har fristbrot, til der det gjeld meir enn 2/3 av rettigheitspasientane – altså frå 0 til 66–67 pst. Det er alvorleg på den måten at formålet med pasientrettsloven nettopp er å sikre befolkninga lik tilgang på helsehjelp av god kvalitet. 




Så litt til statsrådens innlegg, og vi må vel kunne seie statsråden sitt mantra, som er samhandling. Samhandling og desentralisering var han inne på. Venstre har lenge peika på for dårleg samhandling med primærhelsetenesta. Sjølv har eg nokså lang erfaring som lokalsjukehusdirektør i Nordfjord, og eg har i praksis sett at det er eit kjempestort potensial i betre samhandling. Men det er ikkje så enkelt å få det til. Hadde det vore enkelt, hadde vi nok gjort det for lengst. Det er ikkje enkelt å få til god samhandling, og det erkjende vel også statsråden i det andre innlegget sitt. Men eg kan forsikre statsråden om at Venstre iallfall skal bidra til at samhandlingsreforma skal bli meir enn retorikk. 




Det nyttar altså ikkje berre å knipse med fingrane for at samhandlinga skal fungere frå i morgon. Ein må ta nokså store grep for å få suksess. Grepa som eg tenkjer på då, er at det må til omprioriteringar av økonomiske ressursar frå spesialistnivå til primærhelsenivå, vi må sjå på finansieringssystemet for eit heilskapleg pasientforløp, vi må sikkert inn på å vurdere fastlegeordninga, og vi må styrkje sjukeheimskompetansen – det gjeld både legekompetanse og ikkje minst sjukepleiarkompetanse, og annan kompetanse. Så trur eg også at vi, dersom vi skal få til ei samhandlingsreform med noka tyngd, er nøydde til å gå inn på kommunestrukturen. Eg reknar med at sistnemnde aleine kan bli ei vanskeleg nøtt for iallfall nokre av dei raud-grøne partia. 




 Jeg synes interpellanten tar opp et viktig spørsmål og et viktig problem knyttet til dette med ventetider. Det er jo ingen tvil om at det å vente på å få en diagnose og det å vente på å få behandling, er en merbelastning for alle som måtte komme i en slik situasjon. Ventetidene har ikke økt dramatisk verken innenfor psykiatrien eller somatikken, men den merkbare økningen har jo kanskje vært i forhold til antall personer som står i helsekø. Det i seg selv er jo også et faresignal som vi må ta inn over oss når det gjelder hvordan vi nå skal møte utfordringene framover. 




Men disse økte helsekøene har også vært møtt med økt behandlingstilbud gjennom bl.a. økte overføringer til sykehusene, antall stillinger på sykehus, på sykehjem, innen psykiatrien, innenfor rus osv. De økte helsekøene handler ikke om hva Regjeringen ønsker å satse på, om det er offentlige eller private helsetilbud, for når tallet på pasienter som er behandlet, har økt såpass mye som det har gjort, har jo det en positiv virkning. Årsaken til at vi har nye helsekøer, er bl.a. at vi har nye behandlingstilbud, vi får nye etterspørsler etter behandlingstilbud fra pasienter som ikke har hatt tilbud før. Det i seg selv er jo positivt, men samtidig må en også da tilrettelegge behandlingsformen på en god måte. 




Interpellanten spør til slutt i sin interpellasjon: «Blir ventetider i helsesektoren brukt som et virkemiddel for å begrense bruk av offentlig betalte helsetjenester?» Jeg synes statsråden svarte ganske perfekt på det, og det er at i dag ligger jo pasienter på sykehus – til en helt annen pris enn hva det i utgangspunktet skulle ha vært behov for – pasienter som er utskrivningsklare, eller som er ferdigbehandlet på det nivået, som trenger å overføres kanskje til kommunehelsetjenesten, og vi betaler da en for stor sum knyttet til den biten, i stedet for å bruke midlene riktig. 




Interpellanten svarte da tilbake til statsråden: Det handler ikke om samhandling, men om hvordan en finansierer dette. Jeg synes statsråden svarte perfekt på det også. Det er tverrpolitisk enighet her i salen om at vi kanskje bruker mer enn nok midler knyttet til helsetjenester i Norge, men spørsmålet er kanskje mer hvordan vi bruker disse midlene, hvordan vi organiserer vårt tilbud, og hvilket nivå behandlingstilbudet skal gis på til enhver tid. Det er jo dette samhandling handler om, hvordan skal vi samhandle mellom kommunehelsetjenesten, spesialisthelsetjenesten, mellom det offentlige, mellom det private, mellom fastleger, mellom spesialister, og få en god samhandling på den etterspørselen som er. Jeg synes statsråden pekte på viktige områder, og det har alle sammen sagt også, at de ser fram til denne samhandlingsreformen. Samhandling som sådan er jo ikke noe nytt begrep, men det er spørsmål om å få satt det i fokus, få satt det på dagsordenen, så vi alle sammen kan dra i fellesskap for å løse utfordringene. 




Jeg ser at i Trondheim er Øya Helsehus åpnet, i tilknytning til St. Olavs hospital. Et av formålene er at utskrivningsklare pasienter på St. Olavs hospital skal skrives ut til kommunehelsetjenesten. Det er også en samhandling. Men vi ser også, som det ble sagt her, at vi har sykehjemspasienter som blir utskrevet eller overført til spesialisthelsetjenesten på grunn av at sykehjemmene verken har leger, sykepleiere eller helsepersonell som faglig kan gjøre jobben. Da må vi se på hvordan vi skal styrke kommunehelsetjenesten, styrke det faglige innholdet i sykehjemmene, slik at vi slipper å flytte eldre pasienter som er syke, fra den ene institusjonen til den andre, for at de skal få en behandling som godt kan gis på et helt annet nivå enn i dag. 




Det tredje punktet en var inne på, var dette med forebyggende arbeid. Jeg tror det er viktig. Skal vi redusere de framtidige helsekøene, handler det også mye om forebyggende arbeid, både i tilknytning til fysisk aktivitet og i forhold til kosthold, ikke minst i forhold til hvordan barn og ungdom skal håndtere hverdagen sin framover knyttet til de utfordringene de har. Samhandling handler om at vi kan gjøre ting i fellesskap for det felles mål å gi flest mulig et best mulig tilbud på det nivået det er behov for. 




 Det har i løpet av denne debatten kommet fram mange eksempler på at vi har et helsevesen som kan fungere veldig mye bedre enn det det gjør i dag. 




Nå har ikke jeg sagt at samhandling ikke er viktig. Jeg har ikke sagt at jeg ikke ser fram til den samhandlingsreformen som kommer. Den er meget viktig, og jeg sa også at den var en del av det – så det er avklart. Men det jeg ønsket å rette fokus mot, var at vi i dag ikke bruker de mulighetene vi har til å gi pasientene raskere behandling, og jeg ønsker også å rette fokus mot de konsekvensene det har for pasienten selv og for pasientens mulighet til å bli frisk. 




Veldig mange pasienter venter for lenge på å få behandling. De venter også for lenge på å få diagnose. Dette med å få diagnose er noe som sjelden blir diskutert, og ventetiden blir også oppdelt. Man har én ventetid for å få diagnose, og så begynner ventetiden for behandling først når diagnosen er stilt. Det er et problem, for for den syke pasienten begynner ventetiden den dagen man går til legen. Den dagen man er syk og ønsker å få utredning, da begynner ventetiden. Den kan bli veldig lang når man må vente fire–fem–seks måneder på å få f.eks. en radiologisk undersøkelse. De eksemplene jeg viste til, var jo klare eksempler på at man ikke kunne fastsette forsvarlig ventetid før man hadde fått fastsatt diagnosen. 




Det er altså veldig mange der ute som går og venter på å få en diagnose, som har vært hos legen sin, og som vet at de er syke, men de vet ikke hvor syke de er. Veldig mange av disse kommer for sent til behandling, nettopp på grunn av at ventetiden er for lang, og at den øker. 




Dette med ventelister kan sikkert være en veldig fin pekepinn på hvordan det er – om man har for lang ventetid eller ikke – men da må jo også opplysningene brukes til å korrigere ventetiden ned på et forsvarlig og lavt nivå. Ventetid i seg selv er et onde; uansett er det et onde. Det er også en veldig stor psykisk påkjenning for den som går og venter, og for familien. Som jeg sa, blir det også veldig mye bruk av medikamenter, helt unødig, for folk som går med store smerter eller får psykiske problemer på grunn av venting. 




Det er noe vi kan gjøre noe med allerede nå. Det er noe vi kan gjøre noe med ved å endre finansieringen. Det handler ikke om dårlig samhandling mellom fastlegen og røntgeninstituttene. Det handler om mulighetene til å kunne ta i bruk de tjenestene vi faktisk har. Vi ser jo en utvikling hvor stadig flere nå betaler privat, og det er et problem. Vi er enige om i denne salen at vi ikke vil ha et helsevesen hvor den personlige økonomien skal avgjøre om man får behandling. En slik utvikling er vi faktisk i ferd med å få. 




Jeg vil gi svar på interpellasjonen selv, jeg. Jeg tror at svaret er ja, helsetjenestene våre i dag blir begrenset på grunn av økonomien. Det er økonomi som ligger til grunn for begrensningene, og dessverre går det ut over pasientenes helsetilstand. 




 Jeg skal bare komme med noen avsluttende kommentarer, jeg også. 




Jeg er selvfølgelig enig i at dette er en debatt som er kompleks og sammensatt, og det er mange grep som kan og bør tas. Noen er kortsiktige og noen er mer langsiktige. Jeg synes i og for seg at komiteens leder, Nesvik, oppsummerte det på en god måte. 




Men allikevel må jeg bare få knytte noen kommentarer til det resonnementet som er omtrent som så: At ventetidene øker, skyldes at denne regjeringen går inn for å bruke private sykehus i mindre grad enn den forrige regjeringen. Det er en veldig sterk tese som ligger igjen fra noen av representantene. 




I 2007 var det en reduksjon i bruken av private sykehus. Da kan man si: Ja, der ser du, ventetidene økte i 2007. Men i 2007 hadde helseforetakene en aktivitetsvekst som var mye større enn reduksjonen i bruken av private sykehus. Så det var jo ikke den kapasiteten i private sykehus som forsvant, som gjorde at ventetidene økte for det norske helsevesenet, privat og offentlig, produserte flere sykehustjenester i 2007 enn noensinne. Så hvis man hadde valgt å opprettholde kapasiteten i private sykehus og ikke gjort noe i offentlige sykehus, hadde ventetidene økt enda mer. Så utfordringen i 2007 var den samme som den var i 2008 og som den vil bli i 2009, nemlig at pasientstrømmen inn mot sykehusene er for stor. Vi greier ikke å håndtere det, og pasientene får behandling på feil nivå. Løsningen på det problemet er ikke flere private sykehus, men det er å gjøre noe med strukturen i det norske helsevesenet. 




Samtidig er jeg veldig opptatt av, gjennom min dialog med de private sykehusene – både ut fra dagens situasjon og ved å trekke dem med i samhandlingsreformarbeidet – både den kritikken som kommer her i salen, og fra dem. Det ene er omfanget og nivået. Der tror jeg nok at både jeg og opposisjonen vil slite med å bli enige, og at også jeg og de private sykehusene vil slite med å bli enige. Det andre er hvordan vi framstår som samarbeidspartner i forhold til det nivået vi tross alt har, både med tanke på forutsigbarhet og langsiktighet. Der er jeg veldig innstilt på at vi skal framstå som en bedre samarbeidspartner overfor private sykehus enn vi har gjort så langt. Derfor har de regionale helseforetakene fått i oppdrag fra meg innen 1. mars å komme opp med et forslag til en bedre kontraktstruktur, ikke bare med private sykehus, men med private aktører samlet sett, for vi må bli en mer forutsigbar og god samarbeidspartner. 




 Sak nr. 1 er avsluttet. 





                    
                    
                    

