  Ønsker statsråden det?

  Ja, president. Men jeg tror ikke
jeg har mulighet til å greie å gjenta det, i hvert
fall ikke ordrett, for det var en nyanse i forhold til å ta
initiativ på det som går på anbudsinnbydelse.

Jeg hadde veldig sterkt fokus på akkurat
det som går på anbudsinnbydelse. Jeg er opptatt
av to ting. Det ene er at en skal følge det reglementet
som tross alt er bestemt. Og det andre er at det skal være
likhet når man innhenter anbud, slik at de forskjellige,
mulige leverandørene skal kunne forholde seg til én
ting. Jeg erkjenner at de innledende anbudsspesifikasjonene var
for løse, og det ble derfor for vanskelig
og tilfeldig hvilke valg som ble gjort. I dialog bl.a.
med PRISY tror jeg vi har kommet frem til et bedre grunnlag
for innhenting av anbud.

Pasienttilfredshet vil alltid være
et viktig kriterium. Heldigvis bor vi i et land hvor pasienttilfredsheten
er meget stor. Det gjelder både i de offentlige og i de
private sykehus. Den tilfredsheten tror jeg ytterligere vil kunne
forsterkes ved at man har fokus nettopp på det
representanten Alvheim her tar opp.





                

