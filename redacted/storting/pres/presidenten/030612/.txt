 Ærede medrepresentanter!

Tidligere stortingsrepresentant
Lars T. Platou er død, nesten 83 år gammel.

Lars Tokstad Platou var født 2. juli
1920 i Stavanger. Han tok examen artium i 1939 og ble elektroingeniør
fra NTH i 1946. Lars T. Platou deltok aktivt under felttoget i april
1940 og ble såret under trefningen ved Tangen. Allerede
i 1941 ble han gårdbruker på slektsgården
Tokstad i Veldre og hadde ansvaret for driften fram til 1982. Gjennom
mange år ledet han også familiebedriften
Elektrobygg A/S i Hamar og hadde mange oppdrag
som elektroteknisk konsulent.

Lars T. Platou engasjerte seg tidlig i politisk
arbeid og ble allerede i 1950 formann i Hedmark Høyre
og derved også medlem av Høyres landsstyre.
Han ble medlem av Ringsaker kommunestyre
i 1952 og var medlem av formannskapet i perioden 1960-1967. Det
er umulig å gå i detaljer
når det gjelder den lange rekken av Lars T. Platous tillitsverv
i lokalt styre og stell, men listen spenner fra menighetsråd
via jordstyre til fylkesting og lokal partiorganisasjon.
Opp gjennom 1950-årene hadde han også en
rekke viktige verv i Norges Bondelag og var bl.a. i noen år
formann i Hedemarken krets av Bondelaget.

Allerede ved stortingsvalget i 1953 ble Lars
T. Platou vararepresentant fra Hedmark for Høyres Alv Kjøs.
Han var vararepresentant også i perioden 1958-61
og ble valgt som representant ved stortingsvalget i 1965. Lars T.
Platou ble gjenvalgt i 1969 og 1973 og kom raskt til å markere
 seg  som  en  av  Høyres  mest  sentrale  politikere – både
i og utenfor Stortinget. I Stortinget var han i første periode
medlem av kommunalkomiteen
og deretter av finanskomiteen. I perioden 1969–1973 var
han formann i finanskomiteen og deretter nestformann i samme komite i
perioden 1973–1977.

Lars T. Platou var en aktiv stortingsrepresentant,
som engasjerte seg i et utall store og små saker.
Her skal bare nevnes at han våren 1969 som saksordfører
fikk et hovedansvar for å lose
Borten-regjeringens store skattereform – momsreformen – gjennom
Stortinget. Lars T. Platou var også sterkt opptatt
av å gi bedriftene og verdiskapingen i samfunnet best mulige
kår. Selv var han både før,
under og etter sin tid på Stortinget engasjert
i en lang rekke bedrifter. Han hadde lederposisjoner bl.a. i følgende
selskaper: A/S Vinmonopolet, hvor han i en årrekke var
styreleder, Raufoss Ammunisjonsfabrikker, hvor han var formann i
bedriftsforsamlingen, og Kreditkassen, hvor han helt fram til 1990
var formann i representantskapet. Det var også typisk
for Lars T. Platou at han på en tid da det så mer
enn vanlig tungt ut, engasjerte seg sterkt i arbeidet for å sikre
at «Skibladner» skulle forbli Mjøsas
Hvite Svane.

Lars T. Platou ble tildelt Kongens fortjenestemedalje
i gull i 1982.

I sin nekrolog sier Høyres
leder, Jan Petersen, at «Lars T. Platou ruvet, både
som person og politiker». Det er ikke vanskelig å være
enig i en slik karakteristikk, selv om vi i denne sammenheng konsentrerer
oss om årene på Stortinget. Han var
en viktig og innflytelsesrik stortingsrepresentant, ikke
først og fremst på grunn av de formelle posisjoner
han etter hvert fikk både i egen partigruppe
og i komitearbeidet, men kanskje like mye på grunn
av evnen til tillitsfullt og forpliktende samarbeid
på tvers av alle partigrenser og andre
skillelinjer i Stortinget. Lars T. Platou var alltid beredt til å lytte
til andres synspunkter, men nølte ikke
med å gi uttrykk for egne holdninger når det
var nødvendig. Og Lars T. Platou var verd å lytte
til. Lars T. Platou var i all sin ferd en meget behagelig person.
Det fikk alle som hadde gleden av å samarbeide
med ham gjennom tolv år på Stortinget, erfare.

Vi minnes Lars T. Platou med dyp respekt og
lyser fred over hans minne.

Representantene påhørte stående
presidentens minnetale.

 Den innkalte vararepresentant for
Hedmark fylke, Grethe G. 

Fossum

,
har tatt sete.

Fra Fremskrittspartiets stortingsgruppe foreligger
søknad om sykepermisjon for representanten Ulf
Erik 

Knudsen

 fra og med 12. juni
og inntil videre.

Etter forslag fra presidenten ble
enstemmig besluttet:

1.	Søknaden behandles straks
og innvilges.

2.	Vararepresentanten, Jan L. 

Stub

,
innkalles for å møte i permisjonstiden.

 Jan L. Stub er til stede og vil ta
sete.

Representanten Magnar Lund Bergo vil framsette
et privat forslag.

 På vegne av representantene May Hansen,
Audun Bjørlo Lysbakken og meg selv vil jeg fremme forslag
om å forby salg av billetter til konserter og sportsarrangementer
til overpris, på svartebørs.

 Forslaget vil bli behandlet på reglementsmessig
måte.





                    
                    
                    

 Ingen har bedt om ordet.





                    

 Ingen har bedt om ordet.





                    

 Det voteres over forslag
fra stortingsrepresentant
Eirin Faldet på vegne av Arbeiderpartiet
og Sosialistisk Venstreparti oversendt fra Odelstingets møte 3. juni
2003:

«Stortinget
ber Regjeringen iverksette tiltak slik at det
ved alle samlivsbrudd lages en skriftlig kontrakt eller
avtale der barnets rett til å bli hørt og barnets interesser
og rettigheter blir ivaretatt.»

Votering:

Forslaget fra Arbeiderpartiet
og Sosialistisk Venstreparti ble med 57 mot 42 stemmer ikke
bifalt.

(Voteringsutskrift kl. 10.18.07)


                    
                    

 Ingen har bedt om ordet.





                    

 Det voteres over forslag
fra stortingsrepresentant
Eirin Faldet på vegne av Arbeiderpartiet
og Sosialistisk Venstreparti oversendt fra Odelstingets møte 3. juni
2003:

«Stortinget
ber Regjeringen legge til rette for at foreldre
og barn som ønsker det, skal få tilbud
om hjelp og rådgivning i forbindelse med samlivsbrudd.
Dette tilbudet bør være gebyr- og kostnadsfritt.»

Votering:

Forslaget fra Arbeiderpartiet
og Sosialistisk Venstreparti ble med 59 mot 40 stemmer ikke
bifalt.

(Voteringsutskrift kl. 10.18.28)


                    
                    

 Ingen har bedt om ordet.





                    

 Det voteres over forslag
fra stortingsrepresentant
Karin S. Woldseth på vegne av Fremskrittspartiet
oversendt fra Odelstingets møte 3. juni
2003:

«Stortinget
ber Regjeringen om å komme tilbake med en egen sak om automatisk
delt omsorg og ansvar i tråd med FNs barnekonvensjon.»

Votering:

Forslaget fra Fremskrittspartiet
ble med 83 mot 16 stemmer ikke bifalt.

(Voteringsutskrift kl. 10.19.00)


                    
                    

 Ingen har bedt om ordet.





                    

 Det voteres over forslag
fra stortingsrepresentant
May Hansen på vegne av Sosialistisk Venstreparti
oversendt fra Odelstingets møte 3. juni
2003:

«Stortinget
ber Regjeringen omgjøre fylkesnemndene til særdomstoler
for barnefordelingssaker.»

Votering:

Forslaget fra Sosialistisk Venstreparti ble med 84 mot 15
stemmer ikke bifalt.

(Voteringsutskrift kl. 10.19.19)


                    
                    

 Ingen har bedt om ordet.





                    

 Det voteres over forslag
fra stortingsrepresentant
May Hansen på vegne av Sosialistisk Venstreparti
oversendt fra Odelstingets møte 3. juni
2003:

«Stortinget
ber Regjeringen utrede og komme tilbake med forslag til endringer
i barneloven slik at foreldre som er gift, samboere eller
foreldre som ikke har bodd sammen,
blir likestilt i barnefordelingssaker.»

Fremskrittspartiet
har sagt at de støtter forslaget.

Votering:

Forslaget fra Sosialistisk Venstreparti ble med 68 mot 31
stemmer ikke bifalt.

(Voteringsutskrift kl. 10.19.44)


                    
                    

 Ingen har bedt om ordet.





                    

 Det voteres over forslag
oversendt fra Odelstingets møte 3. juni
2003:

«Stortinget
ber Regjeringen fremme lovproposisjon som gir samboende foreldre
foreldreansvar på lik linje med gifte.»

Presidenten antar at Høyre, Kristelig
Folkeparti, Senterpartiet og Venstre ønsker å stemme
imot.

  

(fra salen): 

Det var feil det presidenten sa. Senterpartiet
vil stemme for både forslag nr. 7 og forslag
nr. 8.

Votering:

Forslaget bifaltes med 61 mot 38 stemmer.

(Voteringsutskrift kl. 10.20.47)


                    
                    

 Ingen har bedt om ordet.





                    

 Det voteres over forslag
oversendt fra Odelstingets møte 3. juni
2003:

«Stortinget
ber Regjeringen vurdere å fremme en endring i
lovteksten slik at barnets rettigheter blir retningsgivende i barneloven.»

Presidenten regner med at Høyre, Kristelig
Folkeparti og Venstre vil stemme imot.

Senterpartiet har varslet
at de støtter forslaget.

Votering:

Forslaget bifaltes med 60 mot 37 stemmer.

(Voteringsutskrift kl. 10.21.22)


                    
                    

 Ingen har bedt om ordet.





                    

 Det voteres over forslag
fra stortingsrepresentant
May Hansen på vegne av Sosialistisk Venstreparti
og Senterpartiet oversendt fra Odelstingets møte 3. juni
2003:

«Stortinget
ber Regjeringen om å endre folketrygdloven slik
at selvstendig næringsdrivende gis rett til 100 pst. dekning
av svangerskapspenger.»

Votering:

Forslaget fra Sosialistisk Venstreparti ble med 78 mot 21
stemmer ikke bifalt.

(Voteringsutskrift kl. 10.21.53)


                    
                    

 Da går vi til votering over
sakene på dagens kart.





                
                
                

Voteringen i en sak finnes i slutten av referatet for hver enkelt sak.


            


            

 Det foreligger ikke
noe referat.





                    
                    
                    

