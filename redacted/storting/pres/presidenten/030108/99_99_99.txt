 Ønsker representanten Nordtun ytterligere
kommentar?

 Min korte kommentar er da at hvis en slik endring
skal skje, må det skje her i Stortinget. Det får
vi komme tilbake til. Jeg ser også fram til en diskusjon
i forbindelse med den store skatteomleggingen som vi har foran oss.

 Jeg kan bare tiltre ønsket
om å se frem til kommende skattedebatter på basis
av den stortingsmelding som Stortinget har bedt om på basis av
Skauge-utvalgets innstilling, som kommer den siste dagen i januar,
og meldingen vil bli utarbeidet på det grunnlag. Men før
meldingen kommer, er det også en omfattende høringsrunde
der flere har anledning til å ytre seg.





                

 Presidenten vil minne om at taletiden
for tilleggsspørsmål er 1 minutt, og den skal
overholdes.

 Det ligger premisser i dette tilleggsspørsmålet
som jeg må ta skarpt avstand fra. Dette er ikke
et forsøk med menneskeliv som innsats, slik representanten
Rui her hevder. Det er Sykehuset i Vestfold som etter
loven har ansvaret for å vurdere og sikre at
kravet til forsvarlighet blir oppfylt, og helseforetaket har vurdert
at det er slik.

Så har vi tilsynsmyndigheter i Norge
som har ansvaret for, uavhengig av sykehusansvarlige, å følge
med på om kravet til forsvarlighet faktisk overholdes.
Jeg har opplyst her i dag at fylkeslegen i Vestfold vil stille konkrete spørsmål
til det opplegget som planlegges iverksatt fra 1. mars.
Og jeg tar det for gitt at fylkeslegen, som uavhengig tilsynsmyndighet,
vil si ifra dersom fylkeslegen er av en annen oppfatning enn helseforetaket
med hensyn til om dette er forsvarlig og i samsvar med lovens krav. Det
må jeg som øverste ansvarlige
for helsepolitikken her i landet forholde meg til.

 Jeg takker igjen statsråden for svaret.

Vi – alle partiene
i Stortinget – har fått beskjed fra helseforetakene
landet rundt om at de har en stram økonomi. For dagens
regjering har det vært viktig å gi skattelette
til dem som er rikest i Norge. I år 2003 gis det 12,7 milliarder kr
i skattelettelser til noen få mennesker. Det
kunne kanskje vært prioritert annerledes, spør
en meg. Men jeg sitter altså ikke i regjering.
Jeg synes man gambler med tryggheten til menneskene i Larvik og
Lardal, og at man faktisk setter skattelette høyere enn
trygghet for syke mennesker.

Slik jeg forstår helseministeren
så langt, har han ikke tenkt å komme
med noe mer penger til helseforetakene slik at situasjonen kunne
blitt forandret i Larvik og Lardal før 1. mars.

 Presidenten vil minne om at hensikten med
spørretimen er at det skal kunne stilles spørsmål,
og at de skal besvares.

 Dette er vel ikke stedet for en skattepolitisk
debatt mellom representanten Rui og meg. Men jeg vil minne
om at en vesentlig del av de skattelettelser representanten Rui
refererer til, ble foreslått og gitt sin tilslutning til
av det partiet hun selv representerer.

Så må jeg få si
at det ville være oppsiktsvekkende om helseministeren
i Stortinget den 8. januar – altså åtte
dager inn i det nye budsjettåret – hadde varslet
nye bevilgninger til helseforetakene utover det Stortinget vedtok rett
før jul. Det har jeg altså ikke gjort,
og det har jeg heller ikke til hensikt å gjøre.

Det jeg derimot har til hensikt å gjøre,
er å utøve det samlede ansvaret jeg
har for at helsetjenestene i Norge drives forsvarlig.
Jeg har to virkemidler for å sikre det. Det ene er det
ansvaret jeg har pålagt de ansvarlige styrene for helseforetakene
om å følge loven. Det andre er tilsynsmyndighetenes
uavhengige kontroll med at det faktisk skjer. Begge de virkemidlene
er i bruk i forhold til denne saken. Med dette utgangspunktet er
det ingen grunn til å spre frykt rundt en slik endring
i tilbudet som det her legges opp til.





                

 Presidenten må be om at
taletiden blir respektert.

 Jeg har tro på at de tiltak som jeg
nå har nevnt, vil bedre trafikksituasjonen i Moss.
Jeg har også forventninger om at situasjonen
vil bedres betydelig i forhold til det som har vært.

Det er helt riktig at dette er et viktig ferjesamband,
der det er veldig mye trafikk. Derfor er vi også nødt
til å finne en god permanent løsning. Det er to
arbeider som må gå parallelt. Vi må jobbe
med den permanente løsningen, og vi må hele
tiden se på avbøtende tiltak underveis, slik at
situasjonen blir akseptabel for de reisende og for innbyggerne i
Moss.

 Jeg takker statsråden for tilleggssvaret.

Jeg er helt enig i at her må man ha
to tanker i hodet samtidig, men likevel er det et statlig
ansvar å sørge for at man har gode løsninger,
altså oppstillings- og parkeringsplasser, og at Statens
vegvesen og ferjeselskapet må finne frem til dette. Før
man har en permanent vegløsning, kan det gå mange år.
Mange andre steder i landet ser jeg at Statens vegvesen
har sørget for tilstrekkelig med biloppstillingsplasser,
slik at dette fungerer tilfredsstillende.

Jeg vil spørre statsråden:
Hvilke kriterier legger man til grunn når man fra statens side
prioriterer på dette området?

 Det er ulike utfordringer forskjellige steder
i landet når det gjelder ferjetrafikk og biltrafikk i forbindelse
med ferjetrafikk. De utfordringene man har, vil delvis være
ulike, men de kan likevel være ganske
prekære. På hvert enkelt sted vil vi hele
tiden prøve å finne løsninger i forhold
til de utfordringene man har.

Når det gjelder løsninger
rundt om i landet, kan jeg ikke komme med generelle kriterier,
fordi utfordringene er så ulike. I Moss har vi noen
konkrete utfordringer som vi prøver å løse
til beste for de reisende og for innbyggerne, ut fra den
situasjonen som er der.





                

