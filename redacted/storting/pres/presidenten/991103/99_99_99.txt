  Presidenten går ut frå at
det er samferdselsministeren ein spør og ikkje statsministeren.

 Jeg beklager, men jeg får kanskje lov
til å promotere …

  Nei, vi stoppar der. Statsråd
Dag Jostein Fjærvoll får ordet.

  Jeg skjønner at det i spørsmålet
ligger to elementer. Jeg finner det derfor viktig å understreke
at planleggingen har fulgt regelverket i plan- og bygningsloven.
Skedsmo kommune og Statens vegvesen Akershus har i samarbeid stått
for planlegging av fremtidig gatebruk og trafikkmønster
i Lillestrøm sentrum. Målet har vært å utnytte
miljøeffekten som trafikkavlastningene vil gi ved å legge
forholdene best mulig til rette for gående og syklende
og for aktiviteten i sentrum. Videre har det vært et mål å styrke
Lillestrøm som regionalt handelssenter.

Når det gjelder hva som gjøres
på MPG-siden i planleggingssammenheng, vil jeg si følgende:
Miljøspørsmål, herunder kulturvern, får
stadig større betydning ved behandling av plansaker. Det
pågår en kompetanseheving på miljøområdet
i Statens vegvesen. Det kan i denne forbindelse nevnes ulike kurs
og etterutdanning. Det pågår i tillegg et kontinuerlig
arbeid med forbedring av konsekvensanalysemetodikken for bedre å kunne
belyse konflikter med miljø, herunder kulturminner og kulturmiljø.

  Til samferdselsministeren: Jeg er glad for
at det stadig pågår noe med tanke på kultur.
I 1993 ble det utgitt et hefte fra Statens vegvesen om «Problemsoner»,
og der står det:

«Bygging
av nye veger må ikke bidra til at det skapes nye problemsoner.»

Og det er nettopp det som har skjedd i denne
sammenhengen. Jeg må igjen henstille til samferdselsministeren å være
snill og se på denne planleggingsprosessen. Jeg kjenner
den meget vel. Jeg forventer ikke at han skal kjenne den like godt,
men jeg vil be ham være snill og titte på den.

  Det er nok riktig at samferdselsministeren
ikke kjenner alle detaljene i selve prosessen helt tilbake til 1960-årene.
Jeg tar med meg det ønsket som representanten nå har
fremsatt, og vil gjerne gå ytterligere inn i selve prosessen,
men det virker for meg i dag som om alle aktuelle deltakere har
vært inne i prosessen. Om den kan gjøres bedre
i fremtiden, og at det kan være noe å lære
av den, vil jeg selvfølgelig ikke bortforklare.





                

