 Det blir replikkordskifte.




 Vi hørte statsråden si at staten skulle dekke en tredjedel av driftsutgiftene, opptil 100 mill. kr. Vi vet også av erfaring at dette med Bergen som kulturby ikke gikk så bra økonomisk. Jeg lurer på hva statsråden har tenkt å si til Stavanger og Sandnes hvis de faktisk ikke greier å holde seg innenfor dette budsjettet. Må de da ta midler fra egne kommuner, og går det da eventuelt ut over primæroppgavene?




En annen ting jeg kunne tenke meg å spørre statsråden om, er: Foreligger det på statsrådens bord en søknad om støtte til et nytt konserthus i Stavanger?




 For å ta det siste fyrst: Nei, det ligg ikkje nokon søknad om eit nytt konserthus i Stavanger på mitt bord førebels. Eg reknar med at det kjem ein søknad, for ein planlegg å byggja eit nytt konserthus i Stavanger. Men desse to sakene treng ein ikkje å sjå i samanheng. Det går an å få Stavanger som kulturby utan å få konserthus, og det går òg an å gi støtte til eit konserthus uavhengig av kva EU svarar på søknaden om Stavanger som kulturby.




At det ikkje gjekk så bra med Bergen som kulturby, er det vel kanskje delte meiningar om. Bergen la opp eit budsjett som var ca. ein tredjedel, litt meir, av det som Stavanger-regionen no gjer. Stavanger-regionen ynskjer å satsa større. Bergen var kulturby i 2000, og då var det veldig mange byar som var det. No er det snakk om to, kanskje tre. Det kjem an på om dei utvidar det til å ha ein frå søkjarlanda, ein frå utanfor EU og ein frå EU. Det er mange komponentar her som er ukjende, men eg er heilt sikker på at dei kjem til å ha økonomisk styring på prosjektet i Stavanger.




 Flere har ikke bedt om ordet til replikk.




De talere som heretter får ordet, har en taletid på inntil 3 minutter.




 Det er nå snart fem år siden ideen om at Stavanger-regionen skulle ha ambisjon om å bli europeisk kulturby, første gang ble lansert. Den gangen var det nok mange som lurte på om en hadde tatt seg vann over hodet. Det var imidlertid det som mange nå kaller for et stort hode til mål, og det skapte etter hvert oppslutning og begeistring. Med vedtaket i dag går prosjektet over fra å være Stavanger-regionens søknad til å bli Norges søknad. Nå er det Norge som søker om å gi Europa en kulturby i 2008, som Storbritannia med Liverpool.




Jeg er glad for at staten har valgt å understreke dette gjennom den solide økonomiske deltakelsen som Regjeringen har foreslått, og jeg vil benytte anledningen til å takke statsråden for det engasjementet hun har vist i denne saken. For dette er ikke bare et kulturelt løft for Stavanger-regionen, det gir oss en unik mulighet til å få norsk kultur ut i Europa, men ikke minst til også å la oss inspirere av andre.




Stavanger som kulturell frihavn er et begrep som en har knyttet til søknaden, og dette har en dobbel betydning. Stavanger har lange tradisjoner for sine internasjonale forbindelser gjennom både sjøfart, misjon og nå oljevirksomhet. Og der mennesker møtes, der oppstår og utvikles kulturer. Men Stavanger har også en nyere tradisjon, som fristed for forfulgte forfattere. Dermed vil søknaden også være knyttet til at en ønsker å bruke denne anledningen til å markere ytringsfrihet, men ikke minst åpenhet for uttrykk også i andre kunstarter enn litteratur, der en kan komme til Stavanger og vise hva en står for. I år 2000 var det en utstilling på Solastranden, som het «Another Place», ved Anthony Gormly. Den utstillingen var ekstremt omstridt lokalt før den kom på plass. Det var stor motstand, men den skapte, til å være en så alternativ utstilling, veldig stor begeistring og oppslutning i befolkningen etterpå. Det viser at med en slik utstilling åpnet en øynene og fikk et nytt perspektiv. Og på mange måter vil jeg tro at kanskje den utstillingen var med på å berede grunnen for at det var mulig å bære gjennom en såpass stor ambisjon som å bli en europeisk kulturby.




Vi har dessverre ikke et politisk medlemskap i Europa, men vi kan i hvert fall si og understreke at vi kulturelt er en del av Europa. Og det er kanskje viktigere enn noen gang å understreke det i disse dager når EU skal utvides, og at vi dermed benytter denne anledningen til å markere vår tilhørighet til Europa gjennom å søke om å bli europeisk kulturby.




 Flere har ikke bedt om ordet til sak nr. 6.




Vi kommer nå til en rekke saker som er forslag oversendt fra Odelstingets møte, med unntak av sak. nr. 17. Er det noen i salen som har noe imot at presidenten bare refererer sakens nummer, så kommer vi tilbake til navn på forslagsstiller under avstemningen? – Ingen ytrer seg mot det, og da vil presidenten bare referere sakens nummer. Da sparer vi tid.





                    

 Fremskrittspartiet
har varslet at de vil stemme imot.

Votering:

Komiteens innstilling bifaltes med 83 mot 16 stemmer.

(Voteringsutskrift kl. 20.22.15)


                    
                    

 Representanten Ågot Valle har tatt opp det forslaget hun refererte til.




 Den gjennomgangen som man nå har hatt av ulike ordninger for stortingsrepresentanter om godtgjørelse, har vært en positiv gjennomgang, i den forstand at jeg mener at man har fått strammet inn på en del felt der det var nødvendig, og også fått klargjort en del forhold som det var riktig å få klargjort bedre enn i dag.




Senterpartiet er enig i de fleste betraktningene i innstillingen. Vi deler flertallets holdning når det gjelder godtgjørelse til stortingspresidenten og også når det gjelder å videreføre dagens diettordning. Vi er også enig i at man bør utrede videre spørsmålet om godtgjørelse til komiteledere og parlamentariske ledere. Men vi vil presisere at Senterpartiet ikke på noen måte har tatt stilling til realitetene i et eventuelt spørsmål om økte godtgjørelser til disse to gruppene, og at vi vil komme tilbake til det i forbindelse med en senere utredning.




Jeg vil gjerne understreke at vi fra Senterpartiets side tidligere har fremmet avvikende forslag i forhold til flertallet når det gjelder pensjonsordningene for stortingsrepresentanter. Vi har registrert at det ikke har vært en del av mandatet til det utvalget som nå har gått gjennom godtgjørelsene, og at det spørsmålet vil bli utredet videre og drøftet på et senere tidspunkt.




Senterpartiet synes det er et visst problem, særlig i forhold til de mindre gruppene, at man skal nedfelle i forretningsordenen at fravær må ha lengre varighet enn fem dager før det innvilges permisjon. Vi ser i likhet med representanten Solholm et problem i forhold til det når det gjelder vår oppgave også å kunne være ombudsmenn, og kunne reise rundt omkring i landet for å utøve den type virksomhet. Det vil særlig være et problem for mindre grupper, som i enda større grad vil være avhengig av et utbyttingssystem som vil måtte være fleksibelt for å kunne møte de utfordringene som mindre grupper har. Derfor vil jeg på bakgrunn av disse kommentarene tilrå at Senterpartiets gruppe stemmer imot II i innstillingen, men at vi for øvrig støtter flertallsforslagene.




 Flere har ikke bedt om ordet til sak nr. 59.





                    

 Under debatten har Ågot Valle
satt fram et forslag på vegne av Sosialistisk Venstreparti.
Forslaget lyder:

«Diettordningen
for stortingsrepresentanter avvikles. Deler av dagens
diettgodtgjørelse legges inn i representantenes faste godtgjørelse,
jf. merknadene fra Sosialistisk Venstreparti i Dokument nr. 17 (2002-2003)
pkt. 4.4.8.»

Votering:

Forslaget fra Sosialistisk Venstreparti ble med 84 mot 14
stemmer ikke bifalt.

(Voteringsutskrift kl. 20.43.51)

Presidentskapet hadde innstillet:

I

I Bestemmelser om stortingsrepresentanters
godtgjørelse mv. fastsatt av Stortinget 10. november 1966,
med senere endringer, gjøres følgende endringer:

§ 1 bokstav a skal lyde:

a)	En årlig godtgjørelse
som fastsettes av Stortingets lønnskommisjon med Stortingets
samtykke. Kommisjonen skal fastsette den samme godtgjørelsen
til alle stortingsrepresentanter med unntak av Stortingets
president som tilkommer samme godtgjørelse som statsministeren.
Godtgjørelsen utbetales med 1/12 hver måned.
Innkalt vararepresentant tilkommer godtgjørelse i forhold
til den tid han har gjort tjeneste.

 Fremskrittspartiet
har varslet at de ønsker å stemme imot.

Votering:

Presidentskapets innstilling bifaltes med 81 mot 17 stemmer.

(Voteringsutskrift kl. 20.44.30)

Videre var innstillet:

§ 5 annet ledd første
strekpunkt annet punktum skal lyde:

Varer permisjonen ut over 3 måneder
i samlingstiden, 

bortfaller

 likevel
for den gjenværende del av 

denne, godtgjørelsen
etter   1 bokstav b.

Votering:

Presidentskapets innstilling bifaltes enstemmig.

Videre var innstillet:

II

I Stortingets forretningsorden gjøres
følgende endring:

§ 27 første ledd
andre og tredje punktum skal lyde:

Permisjon kan innvilges
ved deltakelse på reise som medlem av delegasjon oppnevnt av Stortinget
eller Stortingets presidentskap, ved representantens sykdom, når vilkårene
i regler gitt av Presidentskapet for permisjoner i forbindelse med
fødsel, omsorg mv. er oppfylt, eller ved fravær av lengre varighet
enn 5 dager. I andre tilfeller enn nevnt i andre punktum kan permisjon
bare innvilges dersom det foreligger særlige omstendigheter.

Nåværende andre
og tredje punktum blir fjerde og femte punktum.

 Fremskrittspartiet
og Senterpartiet har varslet at de ønsker å stemme
imot.

Votering:

Presidentskapets innstilling bifaltes med 76 mot 22 stemmer.

(Voteringsutskrift kl. 20.45.04)

Videre var innstillet:

III

1.	Endringen under I i Bestemmelser
om stortingsrepresentanters godtgjørelse mv. § 1
trer i kraft fra 1. januar 2004. Fra samme tidspunkt bortfaller årlig
godtgjørelse for representasjonsutgifter for Stortingets
president.

2.	Endringen under I i Bestemmelser om stortingsrepresentanters
godtgjørelse mv. § 5 trer i kraft fra 1. oktober
2003.

3.	Endringen under II trer i kraft fra 1. juli
2003.

Votering:

Presidentskapets innstilling bifaltes enstemmig.


                    
                    

