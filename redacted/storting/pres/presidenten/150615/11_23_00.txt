 Representanten Ola Elvestuen har tatt opp det forslaget han refererte.


Flere har ikke bedt om ordet til sak nr. 2.






                    

 Under debatten har Ola Elvestuen satt fram et forslag på vegne av Høyre, Fremskrittspartiet, Kristelig Folkeparti, Senterpartiet og Venstre.


Under første gangs behandling av saken ble forslag nr. 2, fra Kristelig Folkeparti og Venstre, framsatt som et anmodningsforslag. Den foreliggende anmerkning endrer dette til et forslag i lovs form.


Forslaget blir da lydende slik:


«Lovvedtaket bifalles ikke.


Anmerkning:


Under I antas følgende bestemmelse å skulle endres slik:


§ 8 første ledd bokstav b skal lyde:


b) være et vannkraftverk som hadde byggestart etter 1. januar 2004, eller»


Arbeiderpartiet, Sosialistisk Venstreparti og Miljøpartiet De Grønne har varslet at de vil stemme imot.


Votering:

Forslaget fra Høyre, Fremskrittspartiet, Kristelig Folkeparti, Senterpartiet og Venstre ble bifalt med 69 mot 40 stemmer.

(Voteringsutskrift kl. 11.37.43)

 Anmerkningen til lovvedtak 94 er dermed vedtatt. Lovvedtaket blir da, sammen med den vedtatte anmerkning, satt opp til tredje gangs behandling – det er ikke så ofte – i et senere møte i Stortinget, mer konkret den 18. juni.



                    
                    

