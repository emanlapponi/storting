 Da har representanten fremmet det forslaget han refererte.


Flere har ikke bedt om ordet til sak nr. 3.


Marit Nybakk hadde her overtatt presidentplassen.






                    

 Under debatten har representanten Stefan Heggelund satt fram et forslag på vegne av arbeids- og sosialkomiteen.


Under første gangs behandling kom det som skulle vært første og tredje punktum under § 15-5 annet ledd ved en inkurie ikke med under behandlingen av saken. Den lovanmerkningen som nå foreslås, vil rette opp dette.


Presidenten gjør oppmerksom på at lovanmerkningen kommer fra en samlet komité, og at det dermed forventes at voteringen blir enstemmig.


Forslaget blir da lydende:


«Lovvedtaket bifalles ikke.


Anmerkning:


Under I antas følgende bestemmelser å skulle endres slik:


§ 15-5 annet ledd skal lyde:


Stønad kan gis til enslig mor eller far som har barn under åtte år. For et medlem som er forhindret fra å arbeide på grunn av omsorg for barn som krever særlig tilsyn, kan det innvilges overgangsstønad inntil barnet fyller 18 år. Det kan gjøres unntak fra aldersgrensen i første punktum i forbindelse med forlengelser etter § 15-8 annet ledd tredje punktum, fjerde ledd og femte ledd.»


Forslaget erstatter § 15-5 annet ledd i lovvedtak 103 for 2014–2015.


Votering:

Anmerkningen til lovvedtak 103 ble enstemmig bifalt.

 Lovvedtaket blir, sammen med den vedtatte anmerkningen, satt opp til tredje gangs behandling i et senere møte i Stortinget. Det er også 18. juni.


Dermed er voteringen avsluttet, og vi går videre på Stortingets dagsorden.



                    
                    

