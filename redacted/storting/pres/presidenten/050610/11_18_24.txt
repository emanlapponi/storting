 Flere har ikke bedt om ordet.Forslag fra Fremskrittspartiet framsatt etter at det var ringt til votering, se nedenfor.

(Votering, se side 2775)




Jørgen Kosmo overtok her presidentplassen.





                    

 Under debatten har Øystein Hedstrøm satt
fram et forslag på vegne av Fremskrittspartiet. Forslaget
lyder:

«Stortinget
ber Regjeringen utrede en endring av innretningen på Innovasjon
Norges virkemidler fra distriktsrettede til landsdekkende ordninger.
Regjeringen legger frem utredningen for Stortinget i forbindelse
med statsbudsjettet for 2006.»

Det voteres alternativt mellom dette
forslaget og innstillingen fra komiteen.

Komiteen hadde innstillet:

Dokument nr. 8:84 (2004-2005) – forslag
fra stortingsrepresentantene Lodve Solholm, Gjermund Hagesæter, Per
Sandberg og Øystein Hedstrøm om i større
grad å gjøre Innovasjon Norges virkemidler landsdekkende – bifalles
ikke.

Voteringstavlene viste at det
ved alternativ votering mellom komiteens innstilling og
forslaget fra Fremskrittspartiet ble
avgitt 76 stemmer for innstillingen og 15 stemmer for forslaget.

(Voteringsutskrift kl. 11.36.53)

  

(fra salen): 

Jeg og representanten Beate Heieren Hundhammer
skulle stemt for innstillingen, men voteringsanlegget lyste ikke
hos oss.

 Da skal de riktige stemmetallene være 78
stemmer for innstillingen og 15 stemmer for forslaget. – Dermed
er innstillingen vedtatt.


                    
                    

