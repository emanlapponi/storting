 Den innkalte vararepresentant for
Aust-Agder fylke, Liv Marit 

Moland

, har
tatt sete.

Valg av settepresident

 Presidenten vil foreslå at
det velges en settepresident for Stortingets møte
i dag – og anser det som vedtatt.

Presidenten ber om forslag på settepresident.

 Jeg foreslår Øyvind Halleraker.

 Øyvind Halleraker er foreslått
som settepresident. – Andre forslag foreligger
ikke, og Øyvind Halleraker anses enstemmig valgt som settepresident
for dagens møte i Stortinget.





                    
                    
                    

 Stortinget mottok mandag meddelelse fra
Statsministerens kontor om at følgende regjeringsmedlemmer
vil møte til muntlig spørretime:

statsråd Dagfinn Høybråten

statsråd Ansgar Gabrielsen

statsråd Torild Skogsholm

De annonserte regjeringsmedlemmer er til stede,
og vi er klare til å starte den muntlige spørretimen.

De representanter som i tillegg til de forhåndspåmeldte ønsker å stille
hovedspørsmål, bes reise seg. –

Vi starter med første hovedspørsmål,
fra representanten Øystein Hedstrøm.

 Jeg har et spørsmål til nærings-
og handelsministeren.

Arbeidsledigheten innenfor
industrien er sjokkerende høy. Fra tredje kvartal
i fjor til tredje kvartal i år har vi mistet
21 000 industriarbeidsplasser, og det er mer enn det gjennomsnittlige
fallet i ledigheten. Vi skal gå langt tilbake i tid for å finne
en tilsvarende industridød i Norge. Og dette skjer med
næringslivspartiet Høyre i en sentral
posisjon i den sittende regjering.

Andre land som skaper industriarbeidsplasser
i Europa, har ved siden av generelle rammebetingelser og lavere
skatter – som også Bondevik-regjeringen
har fått til – satset på en langt mer
aktiv næringspolitikk. Det mener Fremskrittspartiet
er fornuftig. Vi må satse på våre
naturressurser og der vi har bevist vår egen fortreffelighet.

Vil nå Regjeringen lære
av de land i Europa som har ført en aktiv næringslivspolitikk,
for å skape flere industriarbeidsplasser også i
Norge?

 La meg først slå fast at tallet
representanten viser til, er riktig. Det viser at det er en betydelig
utfordring knyttet til reduksjonen i antall
industriarbeidsplasser. Og det har vært en betydelig økning i
arbeidsledigheten over de siste par år. Derom er det ingen
tvil.

Det har vært delte meninger i mange
land om hva som er best for å møte dette.
En del land har ført forskjellig politikk for å møte
denne utfordringen. Det som også er uomtvistelig,
er at til tross for at vi har hatt en økt arbeidsledighet også i
Norge, er det slik at disse land som det refereres til, har hatt
en vesentlig høyere vekst i arbeidsledigheten. Så jeg
tror ikke bildet er entydig med hensyn til hva det er
som skal gjøres nasjonalt for å møte disse
tingene. Det som i hvert fall er hevet over enhver tvil, er at det
aller meste av den arbeidsledighetsøkningen vi har fått,
skyldes internasjonale trender. Og så har vi hatt en del
særnorske ting knyttet til kostnadsvekst, til sterk krone
og til et høyt skatte- og avgiftsnivå.
Disse tingene har Regjeringen tatt fatt i. Vi har i løpet
av disse to år satt inn mange tiltak for å bedre
næringslivets rammevilkår, og jeg tror faktisk
at jeg tør våge den påstanden
at man skal langt tilbake i tid for å finne perioder hvor
det har vært så grunnleggende og så radikale
forbedringer for vårt konkurranseutsatte
næringsliv. Og det er først og fremst konkurranseutsatt
næringsliv som har hatt problemer. Det aller største
problemet har vært i eksportindustrien,
og det viktigste element for å bedre
det har vært å rette opp det høye
nivået vi har hatt på kronekursen.

For å nevne et lite eksempel:
Petersons fabrikk i Moss, som er i Hedstrøms
eget fylke, tapte 50 mill. kr i 2002, mens Norske
Skog, som er et storkonsern, tapte 1 milliard kr på høy
kronekurs. Da ser man hva det er som er viktig å gjøre
for å bedre dette, nemlig de helt grunnleggende
ting.

 Vår statsminister sa tidligere i år
at Norge skulle bli et av verdens mest nyskapende land.
Vi har nå fått en plan fra Regjeringen, en innovasjonsplan,
på bakgrunn av dette. Jeg har gått gjennom denne
planen, men der er det kun små ting, som ikke
følger opp løftene fra statsministeren, og ikke
ligger det signaler om mer til virkemiddelapparatet, verken der eller
i statsbudsjettet, som kan løfte norske bedrifter,
og som kan fjerne noe av den kapitaltørken gründere
og industrialister i Norge har.

Så jeg må spørre
statsråden: Hva i statsbudsjettet eller i denne
planen skal bidra til å realisere at Norge kan
bli et av verdens mest nyskapende land?

 For det første er det helt
riktig at statsministeren har understreket behovet for at vi får
et langt større engasjement totalt sett, både
i næringslivet og for så vidt på det
offentliges side, knyttet til det å øke
innovasjon. Det er nødvendig for å møte
morgendagens utfordringer i et høykostland som Norge.

Regjeringen kommer til å angripe dette
langs to linjer. Det ene er å koordinere
på det offentliges side for å rydde av veien alle
de hindringene som finnes, uansett departement, for å få til
innovasjon i bedrifter. Det er mange departementsansvarsområder
som vil være involvert i dette, og vi oppretter
et statsrådsutvalg for å håndtere koordineringen
nasjonalt. Det andre går kort og godt på at
vi må bidra til å skape en kultur for økt
innovasjon. Jeg var i går i Oslo på en
samling med 750 gründere, der jeg fikk gode innspill
på disse tingene. Det er ingen tvil om at vi i dette landet
i hvert fall ikke har hatt en tilstrekkelig kultur for å gjøre
noe med dette.

 Det blir fire oppfølgingsspørsmål – først Olav
Akselsen.

 Eg vil først skryta av næringsministeren
for at han i dag seier at dette er eit alvorleg problem.
Det er faktisk eit stort framsteg, for når andre
har vist bekymring for den aukande arbeidsløysa, har Regjeringa
sitt hovudsvar stort sett vore å bagatellisera
desse problema og undervurdera dei. Ein har heller ikkje
sett inn nødvendige tiltak for at noko skulle
skje.

Eit av hovudsatsingsområda til denne
Regjeringa når det gjeld næringspolitikken, har vore
skattelette, og det er sjølvsagt hyggeleg for dei som får
den skatteletta. Filosofien har vore at desse pengane
då skulle gå tilbake igjen til næringslivet.
Ei av dei sterkaste tilbakemeldingane me som sit i næringskomiteen,
får når me møter næringslivet,
er at det i dag er mangel på kapital.

Spørsmålet mitt blir difor:
Kvar er det blitt av alle desse skattelettepengane? Det
er i alle fall ikkje slik at næringslivet seier
at dei er til disposisjon, særleg ikkje i dei delane
av landet som er blitt ramma av kutt i SND.

 Nå vet ikke jeg hvem Olav
Akselsen treffer, men jeg har et inntrykk av
at vi treffer mange av de samme menneskene. Min tilbakemelding er
det faktum at vi eksempelvis i representanten Akselsens eget hjemfylke
har gitt 800 mill. kr i skatte- og avgiftsreduksjoner til
bedriftene for det Herrens år 2003. Samtidig er det bare å se
i statsbudsjettet at det er noen millioner kroner mindre
til fordeling fra SND. Men det som er uomtvistelig, er i hvert fall
at næringslivet i eksempelvis Hordaland har flere hundre
millioner kroner mer disponibelt til videreutvikling, knoppskyting, å ta fatt
på innovasjonsprosesser. Det må jo kunne gå an å summere
innholdet i alle de lommene man har, og har man altså fått
10 mill. kr mindre i den ene lommen og 800 mill.
kr mer i den andre, står man bedre rustet. Jeg kan ikke
innbille meg at lederen i næringskomiteen tror at næringslivet
i Hordaland hadde vært bedre rustet hvis det
i tillegg skulle ha betalt 800 mill. kr mer i skatter og avgifter
dette året.

 Odd Roger Enoksen – til
oppfølgingsspørsmål.

 Næringsministeren har i et intervju
med Aftenposten nylig sagt at det ikke bare
er mangel på utenlandske investeringer
i Norge, men norske eiere investerer for lite
i arbeidsplasser og i næringslivet. Det viser jo at det
problemet Olav Akselsen
nettopp har pekt på, er reelt. Og da er det grunn
til å spørre på nytt om ikke
næringsministeren ser at man burde føre
en mer målrettet politikk til erstatning for den næringsnøytrale
politikken som denne regjering har stått for, hvor man
har satset på områder hvor
vi er gode fra før, og hvor vi har alle
muligheter til å bli best i verden, bruke norsk
kapitalstyrke til å bidra til at også private
kapitaleiere går inn og investerer i disse næringene.
Er ikke det en politikk som Regjeringen ville se som mer
formålstjenelig for å styrke det framtidsrettede
næringslivet? Lav rente og kronekurs er viktig, men det
representerer ikke alt som er nødvendig for å styrke
næringslivet.

 Det er helt riktig, det Enoksen sa til slutt,
det representerer ikke alt som skal til for å styrke
norsk næringsliv. Jeg kan i farten bare huske ett
dokument som er kommet til Stortinget der næringsnøytralitet
i det hele tatt har vært omtalt. Det var et dokument
fra en regjering hvor Enoksen selv var medlem. Vi har ikke
i noe dokument argumentert for å oppheve et slikt sosialøkonomisk
prinsipp til overordnet alle andre tiltak. Vår
politikk og dette stortings politikk og den forrige regjerings
politikk er i realiteten et villnis av forsøk på å kompensere
for en del ulemper enkeltbransjer har, enkeltregioner har. Det er bare å lese
fra A til Å. Slik er det. Der har vi i realiteten ikke
gjort nevneverdige endringer. Men vi har i tillegg tatt fatt i det
helt fundamentale og grunnleggende knyttet til rentenivå,
til kronekurs og ikke minst til skatte- og avgiftsnivået.
Det er ingen grunn til at vi ikke skulle være – jeg
holdt på å si – verdensmestere også på dette
området.

Når det gjelder kapital: Det er jo ikke
rart det ikke er privat kapital i dette landet. I to generasjoner
har det vært ført en politikk som har hatt som
hensikt å motvirke oppbygging av privat kapital. Da kan
man ikke vente i neste omgang at den finnes. Man har altså lyktes
med den politikken man har ført siden krigen.

 Øystein Djupedal – til oppfølgingsspørsmål.

 Jeg hadde gleden av å sitte på podiet
sammen med statsråd Gabrielsen på næringslivskonferansen
i går med 750 gründere i salen, og det var interessant.
Det som er interessant, er at disse menneskene etterspør ikke
først og fremst lavere skatt. De ser at skatt selvfølgelig
er ett element, alle ville hatt lavere skatt hvis de fikk
valgmuligheten. Men det er to forhold de spesielt tenker
på: Vi burde ha egenkapital gjennom staten, fordi det private
markedet ikke er godt nok, og vi vil ha muligheten til
forskning og utvikling, altså det å bruke
statens penger på forskning – på universiteter,
på høyskoler, på forskningsråd eller
hva det ellers måtte være. Det er disse to forholdene
gründerne som skal være framtidens Norge,
legger vekt på. Men merkelig nok holder Regjeringen fremdeles
fast på at lavere skatt er det som etterspørres
i norsk næringsliv. Det er altså positivt feil,
og min utfordring til næringsministeren
blir da: Hvis man virkelig mente at arbeidsledigheten var det største problemet,
hvorfor tar man ikke disse menneskene på alvor
og sier ja vel, vi skal bruke pengene på egenkapital, ja
vel, vi skal bruke mer penger til forskning, i hvert fall for å komme
på OECD-gjennomsnittet – som Stortinget har bekreftet
en rekke ganger, og som denne regjeringen ligger milevis unna å nå.

 Jeg skal ta fatt i den biten av spørsmålet
som går på forskning og utvikling. Når
det gjelder egenkapital, er det jo ikke fravær
av statlig kapital i norsk næringsliv som slår
en i møte. Det er jo helt andre forhold.

Når det gjelder forskning
og utvikling, vet jeg at Djupedal og SV har vært og er
opptatt av det, og det er prisverdig. Det er helt åpenbart
at vi må bare ha den felles erkjennelse, samtlige
partier som sitter i denne salen, at vi gjennom 1990-tallet
i realiteten ikke har greid å oppfylle de ambisjonene
vi selv har hatt. Og det er jo ikke til å stikke
under stol at det er en årsak til det. Det er ikke
fordi det ikke har vært viktig, men man har i
budsjettbehandlingene det siste tiåret prioritert
andre ting foran det. Og det er altså slik at
når man holder på med en budsjettprosess, må det
prioriteres. Og det er jo vel kjent, ikke minst for Djupedal,
at det har vært andre ting som har vært enda
høyere prioritert enn å øke forskningen.
Men det som er uomtvistelig: Hvis vi ikke gjør
noe med dette, vil vi møte en hverdag om 10–20 år
som vi helt klart ikke ønsker oss,
når oljeinntektene faller. Vi kan ikke leve
av avkastning og av å lese kontoutdrag fra oljefondet.

 Lodve Solholm – til siste
oppfølgingsspørsmål.

 Det som undrar meg litt, er at Regjeringa fører
ein slik næringsnøytral politikk.

No har vi sett at den såkalla planen
har blitt slakta av Høgre sine eigne
medlemer i fylket vårt for å vere lite målretta, lite
framtidsretta, og at han gjer at industrien, ikkje minst
på område der Noreg i dag er best og
framleis kan vere best – innanfor
offshore og marin sektor – går omtrent
rett vest, for å seie det på vårt språk.
Då forundrar det meg at Regjeringa ikkje
tek tak i dette og er villig til å gi næringslivet
i landet vårt dei same rammevilkåra som
næringslivet har i dei landa vi konkurrerer med. Då blir
det for meg rart at ein heile tida svermar for næringsnøytralitet,
når ein veit, som statsråden også sa,
at vårt konkurranseutsette næringsliv no er i
trøbbel. Korfor kan ikkje vi ha dei same
rammevilkåra som dei har i dei landa desse næringane
konkurrerer med?

 Til veiledning for statsråden
vil presidenten anta at uttrykket «rett vest» ikke
er positivt ment, selv om spørreren kommer fra vestkysten.

 Det å vandre rett vest vil
ha veldig forskjellige konsekvenser om man gjør det fra
Ålesund, eller om man gjør det fra Oslo.

La meg først si i forhold til denne
myten om næringsnøytral politikk at jeg ikke
vet om noe parti som har vært mer konsekvent gjennomført
i forslag for å innføre den sosialøkonomiske
termen næringsnøytralitet, enn Fremskrittspartiet,
ved sine forslag om nedleggelse av SND, ved sine
forslag om å kutte til et nivå som er
hinsides det vi burde ha, og som heldigvis ikke har fått
flertall i Stortinget gjennom hele 1990-tallet. Så når
det gjelder den myten som Solholm, muligens ved en feiltakelse,
nå prøver å klistre på andre
i forhold til marin sektor, fiskeindustri og oppdrettsnæringer,
er det bare det å si at det har jo vært
betydelige utfordringer der, og det er det fremdeles. Hovedutfordringen
har selvfølgelig vært ressurstilgangen. Når
det gjelder oppdrettsnæringen, tror jeg kanskje
 noe  av  problemet  har  vært  at
 man  brukte  5–6 milliarder kr for å kjøpe
konsesjoner, og så viser det seg ved en markedsnedgang
at man får en blåmandag. Det tror jeg er i ferd
med å rette seg opp ved den stigningen vi nå opplever
i det markedet.

 Vi går til neste hovedspørsmål.

 Eg har eit spørsmål til samferdsleministeren.

Det er for tida ganske
stor misnøye med Posten sine tenester over heile
landet. Det gjeld bl.a. at posten tek lang tid, faktisk kan posten
ta mange dagar mellom nabokommunar. Det gjeld store gebyr
på pakkar frå utlandet, det gjeld trussel om nedlegging
av tilbod og oppseiing av folk, og no lurar folk på om
dei kanskje berre skal få post nokre dagar i veka. Dette
skaper uro og misnøye. Det norske folk har vore
vant med å stola på Posten. Mange gjer ikkje
det lenger.

Eg har notert meg at statsråden har
invitert Posten AS for å forsikra seg om at alt er såre
vel og i samsvar med konsesjonsvilkåra. Kva om dette ikkje
er tilfellet? Kva om det ikkje er mogleg for Posten AS å gjera
det dei skal, innanfor dei økonomiske
rammene dei har? Kva vil statsråden gjera då?

 Posten har forpliktelser gitt gjennom konsesjon,
hvor vi har lagt føringer for krav til kvalitet og service
som Posten skal bidra med i hele landet.

Så registrerer jeg at det i enkelte
deler av landet er uttrykt misnøye med kvaliteten på Posten.
Det er en tilbakemelding Posten også har fått.
I det store bildet vil jeg minne om at vi i dag rett og slett har
bedre kvalitet på Posten enn vi noen
gang har hatt. Nesten 90 pst. av A-posten er nå fremme
hos mottakeren neste dag. Så bra har det aldri
vært før.

I Norge har vi seks dagers omdeling
av post hver uke. Det betyr at 99,94 pst. av den norske
befolkning får post seks dager i uken. Vis meg de andre
land som har det slik!

Samtidig, som jeg sa innledningsvis, er det
enkelte områder i landet hvor det ikke
er slik. Vi har bl.a. situasjonen i Finnmark, hvor det er reaksjoner
på at Posten ikke innfrir de forventningene man
har i fylket. Det er tatt opp med Posten, og Post- og teletilsynet
har også satt i gang en gjennomgang av hvordan
situasjonen konkret er i Finnmark.

 Eg takkar statsråden for svaret.

Staten ved statsråden er både
eigar av Posten og konsesjonsmyndigheit. Det gjev eit stort ansvar,
og det gjev stor innverknad. Eg reknar med at statsråden,
sjølv om det kunne verka som ei bagatellisering, ser problema
som dei store omstillingane har ført til i Posten.

Posten AS gjev til dels eit betre og til dels
eit dårlegare tilbod enn før omstillingane. Men
mykje tyder på at det går den gale vegen.
Difor er det slik at 10 pst. av dei 27 000 som
jobba i Posten før omstillinga, no er uføretrygda,
og det er eit stort sjukefråvær. Posten har fått
reduserte utgifter, men mykje tyder på at staten ikkje
har fått reduserte utgifter, for utgiftene er overførte
til trygdebudsjettet.

Eg må nok seia at eg er uroleg. Eg
ynskjer ein gjennomgang før me går vidare til
ytterlegare omstillingar, som no er varsla. Eg lurar på om
statsråden vil ha ein slik gjennomgang, eller
om ho stort sett er nøgd med den tilstanden som er.

 Vi bruker Post- og teletilsynet løpende
for å vurdere om Posten innfrir de krav som ligger inne
i konsesjonen. Det er en viktig funksjon, og det er viktig at vi
gjør den jobben. Det er helt klart vår politikk
at hele landet skal ha gode posttjenester. Det
står fast. Omstilling skaper problemer. Det som er viktig
for oss på det postpolitiske området, er at hele
landet har gode tjenester. Da er det ofte at
man må gå igjennom omstillinger, som til dels
er smertefulle. Det har det vært bred politisk enighet
om at man måtte for å oppnå de overordnede
målene.

Jeg vil ikke kunne slutte meg til
at vi går gal veg i forhold til omstillinger for å gjøre
Posten mer effektiv nettopp for å oppnå disse
overordnede politiske målene. Det er noe som vi hele
tiden vil passe på. Men jeg er ikke rede
til å si at vi går gal veg.

 Det blir tre oppfølgingsspørsmål – først Magnhild
Meltveit Kleppa.

 Posten er eitt av fleire eksempel
på at mens Regjeringa flaggar utflytting av statlege arbeidsplassar,
skjer det i statlege bedrifter ei dramatisk sentralisering. Det
får følgjer for arbeidsplassar i mange distrikt,
det får følgjer for grunnlaget for mange arbeidsplassar
fordi distribusjonen blir dårlegare. Så får
det faktisk òg følgjer for det mangfaldet som
vi i dag har når det gjeld lokalaviser. Det er sagt at
det er departementet sitt krav til inntening i Posten som gjer at mange
aviser no står i fare for å gå dukken
som følgje av auka portotakstar.

Mitt spørsmål vil då vera:
Er det god venstrepolitikk å bidra til at mangfaldet når
det gjeld lokalaviser, høve til samkjensle og
lokal meiningsbryting blir vekk, eller vil statsråden
føreta seg noko på dette feltet?

 Venstre er som kjent veldig for et mangfold
i vårt samfunn. Det er nettopp derfor vi er opptatt
av å gjøre Posten godt egnet som et redskap for
at man uansett hvor man bor i landet, skal ha et godt posttilbud
som også skal kunne bidra til at meningsytring
spres rundt om i hele landet. Det er viktig for oss at
Posten er skodd for dette. Det betyr at vi må ha en organisasjon,
en bedrift, som er i stand til å ta seg av denne funksjonen.
Samtidig har vi et regelverk å forholde oss til. Det er
slik at man ikke har anledning til kryssubsidiering mellom
ulike typer funksjoner. Det gjelder i flere sektorer, og slik gjelder
det også innenfor Posten.
Det aller viktigste er at vi har en bedrift
som er i stand til å utføre den funksjonen så effektivt
som mulig.

 Sigrun Eng – til oppfølgingsspørsmål.

 Eg vil bore litt meir i det som siste spørjar
no var inne på.

Det som har skapt misnøye dei siste
vekene, er Posten sitt krav om auka portotakstar for aviser
og blad. Auken skal bli 60 pst. på tre år. Resultatet
kan bli avisdaude, resultatet kan bli at vår stoltheit,
det at vi er verdas mest avislesande folk, forsvinn. Og som fleire
har vore inne på, mangfaldet forsvinn,
vi får fattigare lokalsamfunn på grunn av Posten sine
prisar. Posten grunngjev dette med at dei har underskott på tenestene,
eit underskott som skal ha auka enormt dei siste åra.
Kan dette vere rett? Kva vil statsråden føreta
seg i denne saka?

 Staten kjøper årlig tjenester
av Posten for 300 mill. kr. Det er nettopp fordi vi er
opptatt av at det skal være likeverdige tilbud også rundt
om i distriktene. Når det gjelder det som representanten
Eng her er inne på, som går på porto
for aviser, vil jeg minne om at det tidligere var en differensiering
av innhold i konsesjonen gitt til Posten. Posten hadde anledning
til å differensiere takstene etter
innhold. Denne delen ble fjernet fra konsesjonen under forrige
regjering. Det var regjeringen Stoltenberg som sørget
for at den delen av konsesjonen ble borte. Ut fra den situasjonen
er det viktig for meg at vi har en bedrift, Posten Norge
AS, som er i stand til å utføre sine
funksjoner best mulig, gitt den konsesjonen vi har.

 Geir-Ketil Hansen – til
siste oppfølgingsspørsmål.

 Staten bruker over 300 mill. kr på kjøp
av posttjenester fordi vi skal ha en kvalitativ god postlevering
over hele landet. Likevel framgår det
at det er svikt i deler av landet, spesielt i Finnmark, bl.a.
har nedleggingen av sorteringsterminalen i Alta satt i
fokus at vi vil få et ytterligere svekket tilbud. Det framgår
at statsråden har hatt møte med ledelsen
i Posten om disse tingene, og konserndirektør Kaare Frydenberg sier
i en pressemelding etter det møtet at statsråden
har hatt stor forståelse for nødvendigheten av
Postens beslutning om endring i terminalstrukturen.

Hva er riktig her? Betyr det at statsråden
har gått god for de endringer som Posten gjør, eller
vil statsråden gripe inn for å stoppe en del av
nedleggingen?

 Posten står overfor store omstillinger.
Det er en kratig nedgang i tradisjonell brevpost. Denne situasjonen
er Posten nødt til å forholde seg til. De er nødt
til å ha en organisasjon som tar høyde for denne
utviklingen. Vi ønsker fortsatt som samfunn og som
politikere at vi skal ha en god postkvalitet rundt om i hele
landet. Det betyr at styret i Posten har et stort ansvar for å sørge
for at de har en organisasjon som er egnet til dette. Og så må vi
skille dette fra det som går på kvaliteten. Kvaliteten
på Postens tjenester i enkelte deler av landet kan helt
sikkert diskuteres, selv om den i stort er meget, meget god.

Jeg har selv har tatt initiativ
til at man skal gjennomgå Finnmark spesielt med
hensyn til om kvaliteten er god nok, og om det kan gjøres
noe for å få den bedre. Da må Posten
selv få lov til å komme med innspill i forhold
til hvordan man kan gjøre denne jobben mest mulig effektivt.

 Vi går videre til neste
hoverspørsmål.

 Jeg ønsker å stille
et spørsmål til næringsministeren.

En av Høyres mest fremtredende politikere
er fylkesordfører
Roald Bergsaker i Rogaland. Han har skrevet brev til Stortinget
der det går fram at han er sterkt bekymret for næringspolitikken
som føres. I brevet sier Bergsaker at det nytter lite
med store ord og fine planer, dersom de ikke
blir fulgt opp med ressurser. Er statsråden enig med sin
egen fylkesordfører
fra Rogaland i at dagens næringspolitikk preges av overskudd
på ord og underskudd på handling?

 Hvis representanten Ryan hadde spurt om jeg
var enig i det Bergsaker hadde sagt, uten å si hva han
hadde sagt, så hadde jeg i utgangspunktet antakeligvis
sagt ja. Jeg kjenner Bergsaker meget godt gjennom mange år
som en meget fornuftig mann og som en dyktig fylkesordfører.
I tillegg er han nå, så vidt jeg vet, styreformann
i SND Rogaland. Det gjør at det er for Bergsaker som det
er for representanten Ryan, for meg og for mange andre, man har noen
hatter som man skal forvalte. Da er det slik at det SND Rogaland
har fått mindre i bevilgninger over SND, mener
Bergsaker at SND kunne ha brukt på en fornuftig måte.
Så vidt jeg husker i farten, er forskjellen fra 2001 til
2002 14,1 mill. kr for Rogalands vedkommende. Det samme
næringslivet som både fylkesordfører
Bergsaker og SNDs styreformann Bergsaker skal ha ansvar for å utvikle
regionalt, har fått en skatte- og avgiftsreduksjon på temmelig
nøyaktig 800 mill. kr
for Rogalands vedkommende.

Jeg har vært i kontakt med mange bedrifter
i Rogaland. La meg si det slik: Melodien er litt forskjellig, avhengig
av om man snakker med folk som står midt oppe
i utøvende næringsvirksomhet, eller
med dem som er fylkespolitikere og medlem av et styre i SND. Det
er for så vidt ikke så underlig at det
er forskjellig, og det skal det for så vidt være.
Men vi må selvfølgelig foreta en helhetlig vurdering.
Jeg er ganske overbevist om at hvis vi hadde tatt 14,1 mill. kr
av de 800 mill. kr vi har gitt i skatte- og avgiftslettelse,
sendt det til SND i Rogaland og inndratt de 786 andre
millionene, hadde det vært en vesentlig svekkelse av mulighetene
for næringslivet i Rogaland til å skape nye arbeidsplasser.
En kunne umulig forestille seg den tanken at det skulle ha blitt
flere arbeidsplasser av det enn med det som vi har valgt som alternativ,
og som viser seg nå etter hvert å virke.

 Jeg registrerer at det er betydelig uenighet mellom
næringsministeren og fylkesordføreren i Rogaland
om hvordan virkeligheten er. Jeg ser på brevet fra Bergsaker
som et rop om hjelp fra et av våre fremste industrifylker.
Bergsaker peker på at de trenger 30 000 nye arbeidsplasser
i løpet av de neste 15 årene. Jeg vet at det er
andre fylker også som sliter vesentlig
i forhold til industrien. Sogn og Fjordane, f.eks., står
foran dramatiske endringer som noen er nødt til å ta
tak i.

Mitt oppfølgingsspørsmål
blir: Vil statsråden komme til Stortinget med et opplegg
for å møte disse store utfordringene
som Bergsaker og andre peker på?

 Jeg sa i et tidligere svar at jeg kan ikke
huske at det i en periode i kongerikets levetid,
i hvert fall i moderne tid, er gjort så dramatiske forbedringer
i rammevilkårene for norsk næringsliv som det
som har skjedd i løpet av de to siste årene. Og jeg
er altså kort og godt uenig i den tankegangen
at eksempelvis 14 mill. kr mer til SND i Rogaland er gunstigere
for å utvikle nye arbeidsplasser og
beholde dem vi har, enn at de har fått ca. 800 mill.
kr i skatte- og avgiftsreduksjoner. Det har gitt dem muskler til å motstå konjunkturnedgang,
og det har rett og slett betydd at vi nå har færre
arbeidsledige i Rogaland enn om vi hadde valgt et annet handlingsalternativ.
Men det betyr ikke at vi satser enten på det
ene eller på det andre, vi kjører begge spor.
Det vi gjør nå, i den nye virkemiddelenheten som
vi etablerer fra nyttår, er å fokusere på det
Bergsaker er opptatt av, nemlig oppstart, det å få til
gründervirksomhet, innovasjon og nyskapning. Det trengs
etablering av nye arbeidsplasser. Herom er det ingen tvil, vi har
dessverre 8 000 færre ansatte
totalt i landet i dag enn vi hadde i oktober 2001, og det er en
utfordring.

 Det blir tre oppfølgingsspørsmål – først Lodve
Solholm.

 Eg vil stille eit spørsmål.
No har vi nettopp fått ein plan om heilskapleg
innovasjon frå statsråden. Denne planen blir slakta
av direktøren på Ulsteins Verft, Gunvor Ulstein.
Ståle Rasmussen, som er direktør på Kleven
Verft, melder seg ut av Høgre nettopp fordi
Regjeringa og statsråd Gabrielsen fører ein næringspolitikk
som ikkje tek vare på den maritime
clusteren, som er verdsmeister, for å bruke sportsspråket,
og kunne halde fram med å vere det, dersom Regjeringa hadde
lagt opp til ein annan politikk enn det som det blir lagt opp til
i dag. Det er tydeleg at Regjeringa, ved finansministeren og næringsministeren,
ikkje tek dette på alvor. Dei avfeiar arrogant
all kritikk og snakkar om næringsnøytralitet.
Tek ikkje Regjeringa og statsråd Gabrielsen på alvor
desse signala som kjem frå nokre av dei kanskje mest suksessrike
næringslivsleiarane iallfall på våre
kantar av landet?

 Jeg hører at det er fånyttes å antyde
overfor representanten at det han kaller for arrogant prediken rundt
næringsnøytralitet, har jeg aldri gjort.
Det kommer jeg aldri til å gjøre. Det
vil aldri være en del av denne regjeringens
politikk at vi skal gjennomføre næringsnøytralitet.
Det er bare ett eneste eksempel jeg
kan tenke på i farten, som kan gå under den vignetten.
Det gjelder det øyeblikket vi sa at elavgiften skal fjernes
fra all industri. Den blir i realiteten næringsnøytral
når vi ikke skal ha den for noen. For øvrig
viderefører vi store deler av den politikken som har vært
ført for å hjelpe norsk næringsliv, og
i tillegg har vi gjort det vi har gjort på skatte- og avgiftsområdet.

Når det gjelder verftsindustrien spesielt,
er vi altså i den situasjonen at i 2003 blir det «all time
high» globalt, men kun 5 pst. av den tonnasjen
som bygges i verden, vil bli bygd i Europa. Det er et uttrykk for
at høykostland har problemer, og vi er kanskje blant de
land i Europa som har høyest kostnader. I tillegg
er det slik at vi har, og det erkjenner verftsindustrien, en betydelig
overkapasitet. Og at verftseiere er frustrerte i en slik situasjon,
det har jeg stor forståelse for.

 Olav Akselsen – til
oppfølgingsspørsmål.

 Eg begynte mitt førre spørsmål med å gje
ros til næringsministeren for at han no synest å ta
situasjonen på alvor. Etter denne spørjerunden
trur eg at eg vil trekkja tilbake igjen den rosen, for det er dessverre
slik at dei problema som Bergsaker har teke opp, er reelle.
Det overraskar meg kor lite alvorleg næringsministeren
tek desse signala frå sin partifelle i Rogaland, og ikkje
minst frå næringslivet i distriktet. Etter
mitt syn undervurderer han sterkt sine eigne partifellar
når han ikkje tek desse signala meir alvorleg.
Og mitt råd er at han når han ikkje
vil lytta til opposisjonen, iallfall lyttar til sine eigne
som er nær der problema oppstår. Det som er eit stort
sakn i Noreg no, er at nokon tek tak i dei problemstillingane
som Bergsaker beskriv. Ein etterlyser ein aktiv minister. Den ministeren
har me ikkje i dag. Etter mitt syn har me ein
minister som gjer altfor lite for å setja desse
tinga på dagsordenen.

Mitt spørsmål er: Når
næringsministeren er så fornøgd, korleis
kan det ha seg at næringslivet er så misfornøgd
med den same politikken?

 Jeg er klar over at vi i denne salen driver
politikk – og slik skal det være. Men et snev
av edruelighet synes jeg likevel man skal tillate seg.

Hvis man ser på de innspill Regjeringen
har fått fra næringsorganisasjoner som presumptivt
skal representere de bedriftene som de er til for, har vi nærmest
bokstav for bokstav fulgt anbefalingene når det gjelder
hva som har vært viktigst for norsk næringsliv
i denne toårsperioden. Da vil man ved gjennomlesning av
de innspill som er kommet, ved gjennomlesning av de innspill som
er gått til finanskomiteen, se at hvis det i det hele
tatt er nevnt, er det som går på økte
bevilgninger til dette området, relativt langt nede
på listen. Det har vært de helt grunnleggende
tingene næringslivet har vært opptatt av, og det
har vi tatt fatt i. Vi har i det store og hele lyktes med
disse tingene, og nå begynner vi å se virkningene, med
en økende grad av optimisme. Selv om arbeidsledigheten
har bitt seg fast på et for høyt nivå,
er det likevel absolutt lys i den andre enden
av tunnelen. Og jeg tror ikke det er et møtende
tog.

 Presidenten vil understreke at edruskap er
av de ting som er helt tillatt i denne salen. Det kommer aldri
til å bli påtalt fra presidentplassen, hvis statsråden fryktet
for det.

 Det passer denne statsråden godt.

 Øystein Djupedal – til siste
oppfølgingsspørsmål.

 Det jeg synes er nedslående i disse
dialogene med næringsministeren, er at han ikke tar
innover seg det alvoret og den frustrasjonen som hans egne
partifeller også gir uttrykk for. For dette er ikke snakk
om hver enkelt krone eller hver enkelt million til SND,
det er snakk om en grunnleggende pessimisme som dessverre
har bredt seg i svært mange miljøer, og som denne
regjeringen forsterker. Pessimismen skyldes at man ikke
bruker de virkemidlene som staten faktisk rår over, for å få hjulene
i gang og for å få optimismen tilbake. Og pessimisme
er selvforsterkende. Det betyr at dette signalet som Bergsaker sender
ut, er det samme signalet som svært mange av oss hører
når vi beveger oss rundt i Norge, fra næringslivsledere,
fra egne partifeller, fra andres partifeller – det
er egentlig likegyldig – alle ser på en måte ikke
så veldig optimistisk framover. Da er det man forventer
at det politiske lederskapet og Regjeringen faktisk prøver å gjøre
noe på alvor for å skape optimisme. Det som vel
kanskje er hovedproblemet, er en næringsminister som er
defensiv, som ikke aksepterer at verden ser litt annerledes
ut fra hvor i Norge det måtte være,
enn fra regjeringskontorene. Kanskje det største problemet
vi har med næringspolitikken i Norge i dag, er en
passiv minister.

 Det er klart at det ikke er lett
i løpet av ett minutt å holde en dialog
rundt de utfordringene vi har i næringslivet totalt sett,
og ikke minst i verftsindustrien spesielt, som er absolutt
alvorlige. Det er en europeisk utfordring, som det tas fatt i også fra norsk
side.

Nå brukte jeg muligens galt ord da
jeg snakket om edruelighet. Det er ikke ofte
jeg anbefaler av hele mitt hjerte å konsentrere
seg om en lederartikkel
i Dagbladet. Det bør man imidlertid gjøre når
det gjelder den lederartikkelen som stod på mandag. Jeg
synes i hvert fall vi bør kunne samle oss om å glede
oss over de lysglimt som nå er kommet i svært
mange bransjer. Det gjelder så vel posisjon som opposisjon.
Det er helt åpenbart at den politikken vi har ført
og kjørt, med beinhard gjennomføringsevne, har
virket. For det er slik at i de aller fleste bransjer, med noen
unntak, er det positive tegn. Men så er det noen
vi må ta fatt i spesielt, og verftsindustrien er definitivt
en av disse. Jeg tror dessverre at hovedutfordringen er
knyttet til kapasitet, og noen vil altså måtte
feide ut. Det er en erkjennelse jeg fikk i det møtet jeg
hadde med verftsindustrien – som jeg har regelmessige møter
med.

 Vi går til neste hovedspørsmål.

 Jeg har et spørsmål til helseministeren.

Senere i den ordinære spørretimen
stiller Senterpartiet sju spørsmål
når det gjelder sykehus og spesialisthelsetjeneste,
men jeg har lyst til å komme inn på sykehusreformen også nå.
Det er antakeligvis den største administrative
reform i norsk historie, og målet var bl.a. effektivitet,
produktivitet og klarere ansvarsroller for å gi hele
befolkningen gode helsetjenester. Den første
målsettingen arbeides det med, men for den siste målsettingen
ser det ut til å gå motsatt vei. Økonomiske vurderinger
og hensyn går foran helsetjenesteansvaret. Befolkningen
er urolig. Verken fagfolk lokalt eller lokale og regionale
politikere har noen innflytelse i beslutningsprosessene.
Det forrykker den tradisjonelle prosessen som man hadde før, med
den balansen som var i en felles forståelse mellom politikere,
fagmedisinsk personell og administrativt ansvarlige. Medisinerne
måtte ta samfunnspolitiske hensyn, og politikerne måtte
ta hensyn til medisinen.

Hva vil helseministeren
gjøre for å gjenopprette denne balansen og et
tillitsforhold mellom sykehusvesen, lokaldemokrati og
innbyggere?

 La meg først si at jeg er grunnleggende
enig med representanten Gløtvold i betydningen av tillitsforholdet mellom
sykehustjenesten, helsetjenesten og
befolkningen, og mellom fagfolk og politikere. Jeg mener
at vi faktisk gjennom denne sykehusreformen allerede etter
knappe to år har oppnådd svært viktige
resultater, men dessverre er det sjelden å høre
Senterpartiet være villig
til å erkjenne det.

Det er faktisk en forbedring
for befolkningen at tilgjengeligheten til helsetjenester er blitt
bedre. Vi har sett en dramatisk nedgang i ventetidene og ventelistene.
Vi har sett at behandlingstilbudet er økt. Aldri noen
gang har så mange fått behandling for så mye
som i dagens sykehusvesen. Det er faktisk forbedringer
av helsetilbudet.

Så har også helseforetakene
i det første hele regnskapsåret
som er avsluttet etter reformen, bidratt til en bedre
utnyttelse av ressursene, ifølge tall fra SINTEF Unimed.
Det betyr at også på det punktet har
det faktisk skjedd en utvikling i tråd med intensjonene.

Så skal jeg være
den første til å erkjenne at vi har
utfordringer når det gjelder kommunikasjon mellom
helsetjenesten og lokalbefolkningen
og de lokalt folkevalgte. Det har jeg tatt opp med helseforetakene,
og jeg får tilbakemeldinger – senest fra en ordfører
jeg hadde møte med i går – om
at den kommunikasjonen er blitt mye bedre. Jeg har presset på for å skape åpenhet
i alle prosesser, og jeg har pålagt foretakene åpne
møter, senest fra 1. januar. Den åpenheten
gjør jo at det nå nesten ikke er mulig å tenke
en tanke, i hvert fall ikke sette den på papiret,
uten at det skal legges ut på nett. Og det betyr at det
blir debatt på tidlige stadier om forslag eller ideer
og utredninger som aldri kommer til vedtak. Men det har
faktisk vært et bredt uttalt ønske i
denne sal at man skulle ha den type åpenhet.
Da må vi også tåle at vi har
prosesser som skaper en viss debatt og uro, for å si det
mildt.

 Jeg har først lyst til å kommentere
dette med åpenhet i helseforetakene – det skulle bare
mangle! Det har ikke vært noen enighet
i denne sal om den åpenheten. Vi har fremmet forslag om
det og blitt nedstemt, men heldigvis kommer det nå fra
1. januar 2004. Men de som er redde for å miste sitt helsetilbud
og den nærheten og tryggheten de føler ved å ha
et helsetilbud nær seg, tror du de er enige i at dette
er velferdsstatens grunnleggende verdier i forhold til likeverd,
rettferdighet og solidaritet? Det er et av de grunnleggende prinsipp
i helsereformen, og skulle være det i framdriften
videre. Det skulle også være et offentlig
ansvar å gi hele befolkningen gode
helsetjenester, og man skulle ha respekt for det som er oppnådd
i norsk helsevesen. Videre skulle man som et hovedprinsipp for helsereformen
ha politisk styring og innflytelse for å sikre det velferdspolitiske
mål som gode helsetjenester er.

Mener helseministeren
at disse grunnleggende hovedprinsippene og det som er verdigrunnlaget
for helsereformen, oppfylles nå om dagen, når
vi ser hvordan man divisjonerer, seksjonerer og sentraliserer?

 Hvis vi kunne bli enige om en virkelighetsbeskrivelse,
og så kommunisere den til befolkningen på en saklig
og ryddig måte, tror jeg faktisk at den uro som vi ser,
og som jeg forstår meget godt, hadde vært atskillig
mindre. Det er nemlig ikke slik at vi legger ned lokalsykehus
i fleng, at vi legger ned fødetilbud. Det skjer
en del endringer.

Jeg har jobbet hele mitt liv for å utvikle
og modernisere offentlig sektor, og jeg har med stor entusiasme
gått inn for å gjennomføre den største
reformen i offentlig sektor noensinne. Jeg gjør det fordi
jeg tror at det å konservere, det å bevare alt
som det er, ikke forandre og utvikle, det er livsfarlig
i offentlig sektor generelt, og det er bokstavelig talt livsfarlig også i
helsetjenesten. Helsetjenesten bygger
på en medisinsk utvikling som går lynraskt. Og
hvis vi ikke evner å omstille og utvikle, så sikrer
vi ikke et trygt tilbud til befolkningen.

 Det blir fire oppfølgingsspørsmål – først Bjarne
Håkon Hanssen.

 Jeg tror det er liten uenighet mellom
undertegnede og statsråden om behovet for omstilling. Spørsmålet
er hvor fort dette skal gå, og hvor dramatisk omstillingen
skal være. Så langt er det i hvert fall slik at
en samlet opposisjon er skeptisk til
Regjeringens forslag til budsjett, fordi omstillingen ser ut til å bli
altfor dramatisk og gå altfor fort.

Rundt omkring i helseforetakene ser vi nå at
man driver og vurderer relativt dramatiske strukturendringer for eventuelt å kunne
tilpasse seg det økonomiske opplegget Regjeringen har signalisert
for neste år, og det er liten tvil om at dersom disse strukturendringene
skulle gjennomføres, så ville det ramme pasientene.
Derfor vil det være et mål for opposisjonen,
tror jeg, å bedre på helsebudsjettet
i forhold til neste års statsbudsjett. Ingen dramatiske
strukturendringer bør skje før budsjettet er vedtatt
i denne sal.

Mitt spørsmål til statsråden
er: Er statsråden enig i at ingen dramatiske endringer
gjennomføres før budsjettet er vedtatt?

 Jeg skal svare direkte og konkret
på representanten Bjarne Håkon Hanssens spørsmål.

Det ville være uansvarlig
av de ansvarlige i de regionale helseforetakene
og i helseforetakene ikke å arbeide fram grunnlaget
for sine budsjetter og sitt driftsopplegg for
2004, selv om de endelige budsjettvedtak
i Stortinget ikke er truffet. På den annen side
er det min oppfatning at de endelige budsjettvedtak
i foretakene – og særlig knyttet til det representanten
Bjarne Håkon Hanssen kaller dramatiske omstillinger, hvis
det skulle bli aktuelt – etter mitt syn ikke
bør fattes før etter at Stortinget har
avklart hvilke rammer sykehusene skal ha, og hvilke rammebetingelser
de for øvrig skal ha for 2004. Dette har jeg meddelt styrelederne
i de regionale helseforetakene.

 Liv Signe Navarsete – til
oppfølgingsspørsmål.

 Eg registrerer at helseministeren
gjennomfører helsereformen med stor entusiasme. Kristeleg
Folkeparti stod i si tid saman med Senterpartiet
i sin motstand mot den same reforma.

Så til spørsmålet.
Helse Vest har vedteke å omdanne fødeavdelinga
ved Lærdal sjukehus til ei såkalla forsterka fødestove.
Jordmødrene ved sjukehuset har sagt opp sine stillingar,
og dei har slutta i protest mot det dei opplever som eit fagleg
dårlegare fødetilbod. Kirurgane har òg nekta å utføre
naudkeisarsnitt. Helse Vest innfører no ei luftbru
med jordmødrer frå Lofoten og Tromsø.
Kirurgar har ein så langt ikkje lukkast med å framskaffe.
Løysinga som er skissert, må bli langt meir kostnadsdrivande
enn den eksisterande fødeavdelinga med stabil jordmor-
og gynekologkompetanse. Helseministeren har
fått ein rapport frå Helse Vest på sitt
bord, den 1. november. Vil helseministeren syte
for at denne blir lagd fram for Stortinget, slik at sosialkomiteen
får høve til å drøfte situasjonen
i Helse Vest, til liks med andre helseregionar, før budsjettet
for 2004 blir avgitt frå komiteen den
4. desember?

 La meg først takke representanten
Navarsete for informasjonen om at Kristelig Folkeparti
stemte mot reformen da den ble vedtatt. Det er jeg faktisk oppmerksom
på. Men Kristelig Folkeparti har, i
motsetning til Senterpartiet, tatt til etterretning at
reformen faktisk ble vedtatt, og tatt som utgangspunkt at det nå gjelder å bidra
på en mest mulig målrettet måte til at
den faktisk blir realisert, slik at pasienter, brukere, lokalsamfunn
får bedre helsetjenester. Det er mitt utgangspunkt
for den jobben jeg har å gjøre, og det burde ikke være
grunn til å kritisere verken meg eller Kristelig Folkeparti
for at vi faktisk gjør det.

Så til innholdet i politikken. Vi
har i Helsedepartementet, og jeg har som helseminister på foretaksmøte
i Helse Vest, behandlet forslaget fra Helse Vest om en omstrukturering
av fødetilbudet i Sogn og Fjordane, bl.a. Jeg har gitt
min tilslutning til forslaget på noen veldig klare
premisser. Og jeg har, for å sikre meg at disse premissene
kan oppfylles, eller er oppfylt, bedt om en rapport om
grunnlaget for gjennomføringen og oppfyllelsen av disse
forutsetningene innen 1. november. Den har jeg sannsynligvis
just fått i hus. (Presidenten klubber.) Om forlatelse,
president, la meg bare – hvis jeg får
lov – avslutte med en setning.

 Under tvil.

 Takk.

Den rapporten vil jeg nå behandle,
og jeg vil følge den opp i tråd med forutsetningene
som jeg har erklært, og som jeg har redegjort for i proposisjonen
til Stortinget om statsbudsjettet.

 Sigbjørn Molvik – til
oppfølgingsspørsmål.

 Det som nå foregår over hele landet,
at fødetilbud, akutt beredskap og andre behandlingstilbud
planlegges nedlagt eller sterkt svekket, skaper naturlig
nok stor uro og utrygghet blant folk. Og det har gitt seg utslag
i at det er samlet inn – så vidt jeg vet – 150 000
underskrifter, og 40 000 mennesker har gått i demonstrasjonstog
for å vise sin bekymring og utrygghet for framtida,
en uro som SV deler. Folk stiller seg helt uforstående
til at ikke Stortinget griper inn.

Etter demonstrasjonene mot nedleggelser
av føde- og akuttilbud her foran Stortinget den 31. oktober
lovet helseministeren at han ville følge
dette nøye og eventuelt gripe inn.
Helseministeren har også ved
ulike anledninger gitt signal om at han vil bringe disse planene
og vedtakene inn for Stortinget.

Spørsmålet blir da: Når
og på hvilken måte vil statsråden
sørge for at Stortinget får ta stilling til de
nedleggingsplanene som foreligger i ulike helseforetak?

 Jeg har, bl.a. i svar på en interpellasjon
fra SVs Olav Gunnar Ballo, sagt at jeg vil utvikle
plan- og meldingssystemet som ligger i helseforetaksloven, slik
at Stortinget får en mulighet til å diskutere
på grunnlag av planer og meldinger fra foretakene, som
de årlig skal innlevere. Jeg har laget en plan- og meldingsdel
i budsjettproposisjonen for 2004. Den ligger nå til behandling
i den komiteen representanten Molvik er medlem
av. Og Stortinget har alle muligheter til å uttrykke
hva det mener om den redegjørelsen som der ligger,
om strukturendringene i foretakene.

For øvrig vil jeg, som jeg har sagt,
følge disse forslagene nøye. Og jeg vil se til
at omstillingstiltak som eventuelt gjennomføres,
er i samsvar med de føringer som Stortinget har gitt i
de styrende helsedokumenter.

 Harald T. Nesvik – til oppfølgingsspørsmål.

 Jeg er helt enig med helseministeren
når han i åpningen sier at helsereformen
faktisk har virket. Det har aldri vært behandlet
flere pasienter i Norge, og ventelistene er på vei ned.
Så i den forbindelse er det viktig at vi fortsetter
på det sporet når det gjelder reformen, for å få behandlet
flest mulig pasienter, slik at de – holdt jeg på å si – kan
komme seg ut i jobb igjen, men ikke minst få en
bedre hverdag.

Det som imidlertid skjer nå, er at
det skapes veldig stor usikkerhet ute i folket. For det kan virke
som om det nesten har gått sport i å komme med
en rekke forskjellige forslag til innsparinger, nedleggelser og
omstruktureringer, og nærmest bruke befolkningens
reaksjoner som en prøveklut
for sine egne forslag.

Jeg lurer på: Kan statsråden
berolige oss med at han vil prøve å få stoppet
denne nærmest «think tank» som nå er
ute og går i helseforetakene med diverse forslag, og sørge
for at det i hvert fall er hold i de forslagene som kommer, og eventuelt
stoppe de useriøse forslagene?

 Jeg vil ta avstand fra den beskrivelsen av
arbeidet som gjøres i helseforetakene som nå gis
til beste av representanten Nesvik. De gjør en
jobb på grunnlag av de rammebetingelser Stortinget har
vedtatt, og med utgangspunkt i de oppdrag Stortinget har gitt, både
når det gjelder å bedre kvaliteten i
tilbudet, og når det gjelder å sørge
for en kostnadseffektiv
drift.

Så har jeg forklart at en åpen
politikk i forhold til dokumentoffentlighet osv. med nødvendighet
vil føre til at det legges fram for offentligheten
en del forslag som det aldri kommer til å bli
noe av. Og da får vi en debatt som bærer preg
av det. Men jeg vil, som ansvarlig statsråd, forsikre
Stortinget om at jeg som foretaksmøte i helseforetakene
vil se til at de omstillingstiltak som faktisk kommer til vedtak
i endelig form, er i tråd med de prinsipper
og overordnede retningslinjer som Stortinget har trukket opp. Og
jeg har vist at jeg om nødvendig også kan
gripe inn i form av å overprøve vedtak som jeg ikke finner
er i samsvar med dette.

 Presidenten tar sikte på å få plass
til to hovedspørsmål til innenfor
tidsrammen, og det innebærer at det ikke
vil bli tid til oppfølgingsspørsmål i
forbindelse med disse to hovedspørsmålene.

Vi går til neste hovedspørsmål.

 Mitt spørsmål går
til den ærede helseminister.

Med bakgrunn i helseforetakenes alvorlige økonomiske
situasjon har de ulike foretak den senere tid fremlagt en
rekke forslag til rasjonalisering og omstrukturering av våre
sykehus hvor både faglighet og folkevett
i mange tilfeller synes å være fraværende.
Eksempler er forslaget i Helse Sør
om kun å opprettholde to
akuttmottak i fylkene Buskerud, Vestfolk og Telemark samt forslaget
fra Helse Øst om å legge ned fødeavdelingen ved
Gjøvik, som har 900 fødsler i året. Å
sende 900 gravide kvinner ut i trafikken i retning Lillehammer er
et eksempel på det jeg vil kalle faglig
useriøse forslag.

Helseministeren bør være
den rette person til å fortelle våre
foretaksledelser i regionene at en ikke fullt ut kan benytte
markedsøkonomiske driftsprinsipper i ledelse og styring
av sykehus, da sykehusbehandling dreier seg om levende
mennesker, og da sykehusene ikke bare
skal gi behandling, men også i høyeste
grad gi omsorg og trygghet.

Vil helseministeren sørge
for å roe ned denne omstruktureringsiveren som nå foregår
i foretakene, inntil Stortinget har behandlet statsbudsjettet?

 Jeg viser til det svaret jeg gav til representanten
Bjarne Håkon Hanssen på et tilsvarende spørsmål,
og vil igjen bekrefte at det er min oppfatning at de endelige budsjettvedtak
i helseforetakene bør fattes etter at Stortinget
har avklart rammene for sykehusene for 2004, og at jeg
har gitt uttrykk for det overfor de regionale helseforetakenes styreledere.

La meg også si at det er
min klare oppfatning at i en nødvendig omstilling, som
jeg mener er viktig – det motsatte er verre – skal
hensynet til pasientene være overordnet. Alvorlig syke
skal skjermes, psykiatrien skal skjermes. Vi skal prioritere kreft,
geriatri, habilitering og rehabilitering. Vi skal ha et forsvarlig
akuttilbud. Vi skal ha et forsvarlig fødetilbud. Dette
er overordnede retningslinjer for politikken, som jeg vil styre
etter, og som jeg bl.a. vil legge til grunn når jeg senere
i denne uken skal ha foretaksmøte i Helse Øst og behandle
spørsmålet om fødetilbudet både
for Sykehuset Innlandet og for Oslo-regionen. For å si
det slik: Jeg har merket meg at det foreligger
et forslag om å nedlegge en fødeavdeling på Gjøvik,
en fødeavdeling som er velfungerende, og som har et antall
fødsler som langt overstiger det minimumskrav
som Stortinget har stilt opp. Jeg vil legge det enstemmige vedtak
Stortinget har gjort om fødselsomsorgen, til grunn for
min behandling av det spørsmålet.

 Jeg takker statsråden for svaret.

Mange av de forslagene som har svevd i luften
det siste halvåret, finner jeg veldig useriøse.
De skaper utrygghet blant pasienter og pårørende,
og, kanskje det verste av alt, utrygghet innad i sykehusene
i forhold til helsepersonell, leger og sykepleiere, som kan gi som
resultat at lokalsykehus
spesielt tappes for fagfolk. Reformen har tidligere vært
omtalt som positiv, og jeg støtter det – jeg skal ikke
si noe mer om det.

Til slutt: Mitt spørsmål
til helseministeren er følgende: Kan
helseministeren formelt endre kravet
til budsjettbalanse for foretakene slik den nå foreligger
i 2004 ved å utsette dette kravet til 2006, eller
må en slik sak innom Stortinget? Og: Vil i tilfellet helseministeren
sørge for en tilleggsproposisjon
så raskt som mulig, slik at man kan få behandlet
dette i forbindelse med budsjettet?

 Til representanten Alvheims konkrete spørsmål
vil jeg si at det samlede økonomiske opplegg for sykehusene
for 2004 er fra Regjeringens side allerede presentert
i en proposisjon. Vi trenger ikke å presentere noen
ny proposisjon for Stortinget for at Stortinget skal kunne ta stilling
til de ulike elementene i rammebetingelsene for neste år.
Det ligger nå i Stortingets hender. Regjeringen har etter
min oppfatning presentert det grunnlaget som Stortinget trenger
for å vurdere dette.

Jeg vil selvfølgelig stå til
tjeneste for sosialkomiteen dersom
man ønsker ytterligere informasjon, men grunnlaget
for Stortingets beslutninger om det økonomiske opplegget
for sykehusene for 2004 mener jeg ligger på plass
i den proposisjonen som allerede er fremmet.

 Vi går videre til siste
hovedspørsmål.

 Eg har eit spørsmål til næringsministeren.

Sidan Bondevik-regjeringa tok over, har arbeidsløysa i Noreg
dobla seg, og i dag er det over 112 000 personar som
er arbeidslause, og arbeidsløysa veks framleis. I år vil
det bli sett ny norsk rekord i talet på konkursar, og talet
på nye etableringar går ned. Berre i løpet
av det siste året har over 20 000 industriarbeidsplassar
forsvunne. Det er meir enn 55 arbeidsplassar kvar dag. Oppe
i alt dette har me altså ei regjering som seier
at politikken verkar.

Det mest konkrete forslaget Regjeringa har
overfor industrien i år, er forslaget om å gjera
store endringar i permitteringsreglane. Tilbakemeldingar frå næringslivet,
og særleg frå industrien, er eintydige: Dette
vil føra til at fleire blir oppsagde, og det vil igjen
redusera sjansen for å få nye oppdrag. Då blir
mitt spørsmål: Er dette det beste handslaget Regjeringa
kunne gje industrien i år?

 La oss bare være
enige om at virkeligheten er at vi også i Norge
har hatt en stigende ledighet, og den er pr. oktober 2003 på 89 406 personer
som er helt ledige arbeidssøkende, og 112 000
personer totalt. Men la meg også innledningsvis si
at til tross for det er vi heldigvis i den situasjonen at vi i europeisk
sammenheng ligger gunstig an, eller for å si det
på en annen måte: minst ille an.

Regjeringen har angrepet dette fra dag én,
fra vi begynte i oktober 2001, gjennom en systematisk forbedring av
rammebetingelsene for norsk næringsliv. I tillegg til det
vi har gjort knyttet til skatte- og avgiftspolitikken, har vi altså greid å få en
rentenedgang som for norsk næringsliv betyr 20 milliarder kr.
Vi har etter hvert fått en vekst i økonomien,
og i nasjonalbudsjettet for 2004 regner vi altså med en
vekst i 2005.

Akkurat nå ser det ut som om arbeidsledigheten
flater ut. Jeg forventer at vi får virkninger i etablering
av nye arbeidsplasser knyttet til det vi gjør når
det gjelder forskning, når det gjelder økte
forskningsmidler og SkatteFUNN, og det vi gjør med forenklingsarbeidet,
det vi gjør med omlegging av virkemidler og kanskje ikke minst
det vi gjør når det gjelder såkornfondene.

Så er det slik at vi i tillegg har
kommet med forslag, noe som for så vidt sorterer under
en annen statsråd enn meg, knyttet til permitteringsregler
osv., som isolert sett for enkeltbedrifter vil kunne være
negative ved at man endrer lønnsplikten fra 3 til 30 dager.
Når det gjelder permitteringstid, reduserer vi denne fra
52 til 26 uker.

Jeg vil bare i all vennlighet minne
om at dette er forslag som også Arbeiderpartiet
har kommet med når de har vært i posisjon.

 Eg vil tru det er ei fattig trøst
for dei som har blitt arbeidslause det siste året, at situasjonen er
verre i andre land.

Eg er einig med nærmingsministeren
i at det er viktig å ha orden i finansane, og difor har
Arbeidarpartiet til no i denne perioden faktisk hatt strammare budsjett
enn det Regjeringa har hatt.

Men mitt spørsmål dreidde
seg konkret om permitteringsreglane. Der er det altså slik
at det no blir mykje vanskelegare å halda på personar
i tilknyting til ei bedrift i vanskelege periodar fordi Regjeringa
har innført strengare reglar. Det vil igjen føra
til at fleire bedrifter må seia opp sine folk.
Når desse bedriftene ikkje har arbeidsstyrken
sin å spela på når dei skal prøva å få nye
oppdrag, betyr det òg at sjansen for at desse bedriftene
skal koma i gang igjen, og at desse personane som pr.
i dag eller i nær framtid blir permitterte, skal koma
tilbake igjen i jobb, er blitt redusert. Det er sant at Arbeidarpartiet òg har
gjort endringar, men det har me gjort i periodar der det har vore
press i arbeidsmarknaden. No er det mangel på jobbar som
er det store problemet, og då er dette heilt feil medisin.
Då burde næringsministeren ha vore med
og medverka til at den medisinen ikkje blei dosert i denne omgangen.

 Jeg registrerer at representanten Akselsen
har skiftet syn på permitteringsregelverket. Den regjeringen
han selv var med i, fremmet dette forslaget, og jeg skal sitere
fra Ot.prp. nr. 17 for 2001-2002, hvor det står:

«Det
er imidlertid viktig at regelverket ikke
utsettes for stadige endringer. Denne endringen bør tåle
konjunktursvingninger og endret aktivitet i de utsatte
sektorer.»

Underforstått: Man mente at dette
regelverket skulle gjelde uansett
i hvilken konjunktur man var i, oppe, nede eller
hvor man måtte være. Man mente kort og godt at dette
var fornuftig i forhold til innlåsing av arbeidskraft. Det
er også det som ligger i vår regjerings
forslag, og som nå altså ligger til behandling
i Stortinget.

 Arbeidarpartiet har aldri fremma forslag
om å gjera endring i betaling frå dag
tre!

 Det er ikke adgang til
replikkordskifte i forbindelse
med den muntlige spørretimen, som kjent!

Tiden for den muntlige spørretimen
er omme, og vi går over til den ordinære spørretimen.





                    
                    
                    

 Det blir en rekke endringer i den
oppsatte spørsmålslisten, og presidenten viser
i den sammenheng til den oversikt som er omdelt på representantenes plasser
i salen.

De foreslåtte endringer i dagens spørretime
foreslås godkjent. – Det anses vedtatt.

Endringene var som følger:

Spørsmål 1, fra representanten
Olav Gunnar Ballo til statsministeren, er trukket tilbake.

Spørsmål 2, fra representanten
Svein Roald Hansen til utenriksministeren, vil bli besvart av nærings-
og handelsministeren på vegne av utenriksministeren, som
er bortreist.

Spørsmål 3, fra representanten
Torstein Rudihagen til finansministeren, utsettes til neste spørretime,
da statsråden er bortreist.

Spørsmål 4, fra representanten
Øystein Hedstrøm til finansministeren, vil bli besvart
av kommunal- og regionalministeren på vegne av finansministeren,
som er bortreist. Etter anmodning fra kommunal- og regionalministeren
blir dette spørsmålet flyttet og besvart før
spørsmål 28, som skal besvares av samme statsråd.

Spørsmål 24, fra representanten
Per Roar Bredvold til nærings- og handelsministeren, blir etter
anmodning fra statsråden flyttet og besvart etter
spørsmål 2, som skal besvares av samme statsråd.

Spørsmål 25, fra representanten
Odd Holten til samferdselsministeren, bortfaller, da spørreren ikke
er til stede.

Spørsmål 29, fra representanten
Marit Arnstad til kommunal- og regionalministeren, vil bli tatt
opp av representanten Liv Signe Navarsete.

Spørsmål 31, fra representanten
Signe Øye til miljøvernministeren, er overført
til fiskeriministeren som rette vedkommende. Etter anmodning
fra fiskeriministeren blir dette spørsmålet flyttet
og besvart etter spørsmål 23, som skal
besvares av samme statsråd.





                    
                    








        

Spørsmål 1


    
        

Spørsmål 2


    
        

Spørsmål 24


    
        

Spørsmål 3


    
        

Spørsmål 5


    
        

Spørsmål 6


    
        

Spørsmål 7


    
        

Spørsmål 8


    
        

Spørsmål 9


    
        

Spørsmål 10


    
        

Spørsmål 11


    
        

Spørsmål 12


    
        

Spørsmål 13


    
        

Spørsmål 14


    
        

Spørsmål 15


    
        

Spørsmål 16


    
        

Spørsmål 17


    
        

Spørsmål 18


    
        

Spørsmål 19


    
        

Spørsmål 20


    
        

Spørsmål 21


    
        

Spørsmål 22


    
        

Spørsmål 23


    
        

Spørsmål 31


    
        

Spørsmål 25


    
        

Spørsmål 26


    
        

Spørsmål 27


    
        

Spørsmål 4


    
        

Spørsmål 28


    
        

Spørsmål 29


    
        

Spørsmål 30


    



                    

 Dette spørsmålet
er trukket tilbake.





                

 Dette spørsmålet,
fra representanten Svein Roald Hansen til utenriksministeren, vil
bli besvart av nærings- og handelsministeren på vegne
av utenriksministeren.

 Jeg tillater meg å stille følgende
spørsmål til statsråden:

«Liechtenstein har blokkert undertegnelsen
av den nye EØS-avtalen på grunn av en gammel konflikt med Tsjekkia
og Slovakia. Ifølge Bergens Tidende 22. oktober sier
fyrst Hans Adam II til avisa Liechtensteiner Vaterland at landets
suverenitet og folkets selvstendighet er viktigere enn EØS-avtalen.

Hva vil situasjonen være
for Norge hvis konflikten ikke løses
og den nye EØS-avtalen ikke er undertegnet innen
EU-utvidelsen 1. mai 2004?»

 EØS-avtalen er svært viktig for Norge.
Vi har derfor arbeidet aktivt mot våre to EFTA-partnere
og EU-siden for å sikre at den utvidede EØS-avtalen kan
tre i kraft 1. mai neste år.

Selv om det ikke er en absolutt tidsfrist
for undertegning av avtalen, er det nå svært viktig
at undertegningen ikke trekker ytterligere ut i tid, slik
at også ratifikasjonsprosessene forsinkes.
Den utvidede EØS-avtalen kan ikke tre i kraft før alle
har undertegnet og avtalen er godkjent i alle de 28 EØS-landenes
nasjonalforsamlinger.

Norge og Island har ikke
tatt stilling til de uløste spørsmål
som ligger bak saken som ikke inneholder elementer som
i seg selv griper inn i EØS-samarbeidet. Den norske og
den islandske utenriksminister hadde sist søndag
et konstruktivt møte med sin tsjekkiske og slovakiske kollega i
Praha, som avklarte handlingsrommet i denne saken.

Liechtensteins utenriksminister er underrettet
om innholdet i disse samtalene, og på dette grunnlaget
tar Norge og Island sikte på å undertegne
EØS-avtalen denne uken – og håper at alle
tre landene kan gjøre det samtidig.

Dersom Liechtenstein, mot formodning, ikke
kan undertegne, vil vi stå overfor en vanskelig
situasjon som må vurderes nærmere der
og da. Det ligger ingen uttrykt forutsetning i avtaleverket om noe
minste antall medlemsland fra EFTA-siden. Jeg ønsker
imidlertid ikke å spekulere i hva som vil skje
dersom Liechtenstein velger å ikke undertegne
avtalen. Det er som sagt et spørsmål vi eventuelt
må komme tilbake til.

 Jeg takker for svaret, og har for så vidt ikke
betvilt at Regjeringen har gjort det den har kunnet for å få Liechtenstein
til å stanse blokkeringen av EØS-avtalen og undertegne
sammen med Norge og Island.

Kan statsråden si noe om hvor lenge
vi kan vente på en undertegnelse fra Liechtenstein før
det må vurderes å ta opp med EU om avtalen kan
tre i kraft uten Liechtenstein, eventuelt om det er andre
ting som må gjøres, slik at vi ikke
risikerer å komme i den situasjonen neste vår
at vi står uten en gyldig og gjeldende EØS-avtale, og med det
kan risikere at norske bedrifter bl.a. er uten den rettsbeskyttelse
avtalen gir på det europeiske markedet, som jo utvides
med ti nye land?

 Det er helt åpenbart at det å komme
i en situasjon 1. mai der vi ikke har fått
orden på vår EØS-avtale med EU, vil for norsk
næringsliv være en dramatisk situasjon. Da vil
vi mangle den rettsbeskyttelse og det legale rammeverket som vi
trenger.

Når det gjelder på hvilket
tidspunkt dette eventuelt må tas opp med EU,
vil det avhenge av hva som skjer i løpet av denne uken.
Jeg vil avstå fra å spekulere over når
man må sette inn tiltak hvis man ikke lykkes.
Vårt utgangspunkt er at vi håper og tror og jobber
i forhold til at vi skal kunne greie det i løpet av denne
uken. –Følgelig ser jeg ingen grunn til på vegne
av utenriksministeren å spekulere over hva vi skal gjøre
på den ytterste dag!

 Da vil jeg bare ønske
Regjeringen lykke til i anstrengelsene med å bringe Norge ut
av den gisselsituasjonen vi er i i forhold til Liechtenstein.

 Takk for lykkønskningene – de
kan trenges!

 Med det skulle alle være
vel forlikte. 

Vi går da videre til spørsmål 24.





                

 Dette spørsmålet
er utsatt til neste spørretime.

Spørsmål 4 vil bli besvart
senere.





                

 Dette spørsmålet,
fra Signe Øye til miljøvernministeren, vil bli besvart
av fiskeriministeren som rette vedkommende.

 Jeg har følgende spørsmål
til fiskeriministeren:

«Nexans i Halden er helt
avhengig av å kunne ta inn større skip for å hente
kabler som de produserer. Også Norske
Skog Saugbrugs trenger en utvidet farlei. Bedriftene vil stå overfor
store problemer dersom ikke den planlagte
utvidelsen av farleien gjennom Svinesund gjennomføres.

Hva vil statsråden gjøre
for å få fortgang i saken?»

 For det første er det en overordnet
målsetting å få mer transport på kjøl,
og dernest er utbedring av innseilingen til Halden omtalt
i Kystverkets handlingsprogram 2002–2011. Prosjektet innebærer
at fartøyene som seiler inn til Halden,
kan økes fra 7,3 til 10,3 meter i forhold til
dyptgående. Riksgrensen mellom Norge
og Sverige er imidlertid en problemstilling i dette, fordi
den går midt i sundet. Drøyt halvparten
av inngrepene vil derfor skje på svensk grunn.

På grunn av antatte virkninger for
naturressurser, miljø og samfunn både
i Sverige og i Norge, er det besluttet at tiltaket skal
konsekvensutredes. I samråd med svenske myndigheter
er det lagt opp til at utredningsprosessen skal følge Espoo-konvensjonens
bestemmelser, som behandler grenseoverskridende
miljøspørsmål. Det innebærer
at det må foreligge tillatelse fra både
svenske og norske myndigheter før tiltaket
kan iverksettes.

Kystverket Sørøst
har som tiltakshaver foretatt en konsekvensutredning, og Kystdirektoratet
har som ansvarlig myndighet etter
plan- og bygningsloven, godkjent dette med vilkår om krav
til utarbeiding av miljøoppfølgingsprogram. Til
tross for dette har det ikke vært mulig å få aksept
for kvalitet og omfang av miljøutredninger fra svenske
myndigheter. Fra den svenske regjeringen er det uttrykt
at Iddefjorden er særskilt sårbar fra et økologisk synspunkt,
samt at det er knyttet nasjonale interesser
til yrkesfiske, naturvern og friluftsliv. Dette
synspunktet må bl.a. ses i sammenheng med at Iddefjorden
er en av Sveriges to terskelfjorder. Svenske miljøvernmyndigheter har
på denne bakgrunn uttrykt sterk motstand mot ethvert fysisk
inngrep.

Kystdirektoratet har på den bakgrunn
foretatt en vurdering av den videre framdriften for planarbeidet.
Kystdirektoratet legger her vekt på at etaten står
overfor store utfordringer med tanke på planlegging av
maritim infrastruktur langs hele kysten, noe som stiller
krav til prioritering av prosjekter. Det er Kystdirektoratets vurdering
at svenske myndigheter ikke vil gå inn
for realisering av dette prosjektet. En videreføring av
prosessen vil derfor kreve betydelige ressurser. På den
bakgrunn anbefaler Kystdirektoratet at prosjektet stoppes fra Kystverkets
side.

Det er stor usikkerhet knyttet til gjennomføringen
av et slikt prosjekt. Slik situasjonen er nå, medfører
dette at Fiskeridepartementet slutter seg til de anbefalinger om
at planarbeidet stoppes, som jeg redegjorde for i forbindelse med
de vurderinger som Kystdirektoratet har gjort. I denne vurderingen
ligger både hensynet til å sikre framdrift
for andre prosjekter samt hensynet til de spesielle miljømessige
utfordringene i farleden ved Svinesund. Spesielt er det
tatt hensyn til at Iddefjorden har unike naturverdier i svensk sammenheng.

Skulle imidlertid situasjonen endre
seg – og vi vil ha løpende kontakt med svenske
myndigheter – kan det være grunnlag
for å se på saken på nytt. Kystverket
er derfor blitt bedt om å holde seg orientert om utviklingen
i saken sett fra et svensk synspunkt. Dersom noe skulle oppstå,
er vi beredt til å vurdere saken på nytt. Dersom kommunen også skulle ønske å gå videre
med prosjektet, vil Kystverket bistå både med
innspill og rådgivning.

 Jeg takker statsråden for svaret.

Det er jo ikke et svar som gir så store
forhåpninger, for her føler jeg at statsråden
egentlig ikke er villig til å ta den fighten
med svenskene som dette vil medføre, og at det innebærer
betydelige ressurser. Men det er også betydelige
ressurser som går tapt når disse bedriftene – som
i dag er moderne bedrifter og kan konkurrere med den store verden – ikke
får bruke det fortrinnet de har ved å bruke
båt til å frakte det de produserer. Det er helt
klart at hvis man ikke får orden på dette,
kan det fort bli slik at bedriften flagger ut eller må innskrenke
vesentlig. Det har lenge vært kjent at svenskene ikke
er enig i dette.

Det har også kommet meg
for øre at miljøvernministeren har sagt at han
støtter det svenske standpunktet, og at han har
gitt fiskeriministeren beskjed om at slik skal det være.
Stemmer det? Og er fiskeriministeren enig i at dette ikke
er noen stor sak som det trengs å ta noen
fight om?

 Regjeringen har bare ett syn. Det
ville vel antakelig vekke litt oppmerksomhet hvis det var slik at
miljøvernministeren gav fiskeriministeren beskjed om at
slik skal det være. Vi har en annen form for dialog
i denne regjeringen enn kanskje andre har erfaringer med.

Men jeg er enig i at for næringslivet
er infrastruktur som havner og farleder et viktig virkemiddel, og
for Fiskeridepartementets del er det slik at nærmere
40 pst. av vårt budsjett nettopp
går til å holde infrastrukturen langs kysten i
orden.

Når representanten ber meg om å ta
en fight med Sverige – nå er det slik
at jeg skal svare på spørsmål, og ikke
stille spørsmål – må jo det bety
at vi skal bryte internasjonale konvensjoner, gå i gang
med sprengning i fjorden, og på den måten ta en
fight med Sverige. Men i henhold til internasjonale konvensjoner
har vi altså ikke rett til å iverksette
et arbeid uten at vi har en enighet med Sverige. Og det har vi dessverre ikke
oppnådd. Men som jeg sier, vi har dette til løpende
vurdering.

 Jeg takker statsråden for svaret.

Jeg merket meg også i det
første svaret at statsråden sa at det
kunne komme til å gå ut over andre prosjekter
dersom man stod ganske steilt på at man skal
gjøre noe med farleder i Svinesund. Det vil jeg gjerne
at statsråden utdyper noe mer.

Så vidt jeg har skjønt, mener både
Kystverket og alle norske høringsinstanser
at det både er samfunnsøkonomisk og
miljømessig riktig å gjøre noe med dette,
at det altså ikke er fare for miljøet
om man utvider den farleden. Derfor er det veldig mange instanser
som mener at det er viktig å få løst
denne saken.

Hvis det er slik at det er et behov for at
man tar et initiativ fra Halden kommune,
og at fiskeriministeren da vil se på denne saken en gang
til, så vil jeg gjerne ha bekreftet det.

 Som kystminister er jeg ikke et øyeblikk
i tvil om at for disse bedriftene som er der, ville dette være
av betydning. Det er jo også hele begrunnelsen
for at vi har brukt betydelige ressurser på å utrede
dette. Men som samarbeidsminister vil jeg nødig følge
den noe tvilsomme framgangsmåte som her anbefales, at vi
skulle ta en konflikt med Sverige, i den forstand at vi skulle sette
i gang et arbeid. Vi er nødt til å forholde oss
til de avtaler og de konvensjoner som gjelder, og det forhindrer
at vi kan iverksette dette.

Så til spørsmålet
om prioritering. Ja, det er slik at det foreløpige kostnadsoverslaget
på dette prosjektet var ca. 60 mill. kr. Vi har valgt,
ut fra det jeg nå har redegjort for, å disponere
midlene på en annen måte, fordi det er en rekke
prosjekter som står og kan realiseres, og da finner jeg
det urimelig og uriktig å øremerke et så vidt
stort beløp på et prosjekt som vi må erkjenne
at vi ikke er i stand til å realisere, fordi
svenske myndigheter ikke tillater oss å sprenge
bort halvparten av sundet som ligger i nabolandet vårt.

 Da går vi tilbake til spørsmål
25 – spørsmål 24 er allerede besvart.





                

 Dette spørsmålet
bortfaller.





                

 Dette spørsmålet,
fra representanten Øystein Hedstrøm til finansministeren,
blir besvart av kommunal- og regionalministeren.

 Jeg har følgende spørsmål til
kommunal- og regionalministeren, som altså svarer på vegne
av finansministeren:

«Ifølge VG 1. oktober
har grensehandelen med vin og brennevin i Sverige økt
med 121 pst., respektive 32 pst., siden Samarbeidsregjeringen
tiltrådte. Salgstall viser at grensehandelen med vin og
brennevin i Sverige nå er 13 pst. av
Vinmonopolets salg, mens andelen i 1997 var 3 pst. I tillegg
kommer smuglingen og økt grensehandel med alkohol i Danmark
og Finland.

Hva vil Regjeringen foreta seg for å redusere
grensehandelen med alkohol?»

 Når det gjelder grensehandel og virkninger
for statens inntekter som følge av handelen, vil jeg først
minne om at Regjeringen har fulgt opp budsjettavtalen med Fremskrittspartiet
fra i fjor høst og sørget for å få dette
utredet gjennom et offentlig utvalg. Utvalget la frem rapporten
om særavgifter og grensehandel 30. april i år.

Utvalget pekte på at undersøkelser
tyder på at kjøttvarer er
den varegruppen som grensehandlere først og fremst reiser
til Sverige for å kjøpe. Også tobakk
og alkohol er viktige varegrupper. Utvalget anslo størrelsen
på grensehandelen og annen bil- og bussbasert turistimport til
om lag 4,5 milliarder kr i 2002. De samlede virkningene av dette
for verdiskaping og sysselsetting
var etter utvalgets oppfatning beskjedne.

I rapporten beskrives utviklingen i grensehandelen av
vin og brennevin til og med 2002. Tallene viser en sterk vekst i
nordmenns kjøp av vin i Sverige, med mer enn en tredobling
fra 1999 til 2002. Til tross for den sterke veksten utgjorde
grensehandelen med Sverige bare rundt 4 pst.
av det totale alkoholforbruket i Norge i 2002.

Grensehandelsutvalget presenterte en foreløpig
beregningsmodell som kan belyse sammenhengen mellom avgiftsnivå,
uregistrert omsetning som grensehandel og smugling og virkningene
på statens inntekter. Utvalget foreslo at Finansdepartementet
i samarbeid med Statistisk sentralbyrå vurderer å videreutvikle
modellen. Rapporten har nettopp vært ute på høring.
På bakgrunn av bl.a. synspunkter i høringsrunden
vil Finansdepartementet vurdere å videreutvikle modellen
og eventuelt ta modellen i bruk.

Jeg vil minne om at avgiften på brennevin
ble redusert med 25 pst. reelt under Samarbeidsregjeringen
fra 2001 til 2003. Avgiftene på øl og vin ble
redusert med 5 pst. nominelt fra 2001 til 2002. For 2004
foreslås en ytterligere reell reduksjon
på 2,5 pst. Dette forteller at det har vært
en merkbar reduksjon av alkoholavgiftene under Samarbeidsregjeringen.

Grensehandelsutvalget pekte imidlertid på at
grensehandelen mellom naboland kan øke i årene
som kommer, ikke minst som følge av utviklingen
innenfor EU. Norge blir berørt
av denne utviklingen. Fra 1. januar 2004 må våre
nordiske naboland fullt ut tilpasse seg EUs liberale kvoter for
privat innførsel av alkohol. Danmark og Finland har svart
med å sette avgiftene ned, mens den svenske regjeringen
så langt ikke har foreslått noen
ytterligere reduksjoner.

Dersom våre svenske
naboer skulle sette avgiftene ned, kan dette igjen bidra til å øke
grensehandelen med alkohol. Regjeringen vil i så fall vurdere
om alkoholavgiftene skal settes ytterligere ned.

 Jeg takker statsråden for svaret.

Jeg får en tanke om at Regjeringen
forsøker å bagatellisere problemene med grensehandelslekkasjen
når det gjelder alkoholholdige varer. Jeg ser at ANB, Avisenes nyhetsbyrå,
i dag går ut og sier at nordmenn handler stadig
mer vin og sprit i Sverige. I løpet av to år har
denne grensehandelen økt med 50 pst.

Og ganske riktig, som statsråden
var inne på, Danmark har redusert spritavgiften,
med 45 pst., tror jeg. Finland kommer etter fra
neste år, og Sverige vil helt sikkert redusere sine
alkoholavgifter, fordi svenske parlamentarikere er veldig
opptatt av at svenske borgere skal foreta sin handel i
eget land for å få verdiskaping
der.

Da blir det ganske puslete med 2,5 pst.
reduksjon i avgiftene. Det betyr bare
at prisforskjellene mellom nabolandene og Norge øker
når vi er så puslete og reduserer avgiftene med bare
2,5 pst. mens nabolandene vil redusere dem betraktelig
mer.

Hvilke virkemidler mener statsråden
må til nå for at vi skal snu denne grensehandelsutviklingen,
som er veldig negativ for norske arbeidsplasser i handels-
og servicenæringen og i bryggerinæringen?

 Jeg har lyst til å understreke at
Regjeringen ikke bagatelliserer verken konsekvensene av
grensehandelen eller konsekvensene av høyt
alkoholforbruk knyttet til både helsemessige
og kriminalitetsmessige skader i vårt samfunn. Og så er
det slik at selv om det ligger forslag om 2,5 pst. reell
nedgang i budsjettet for 2004, har det for brennevin vært
en reell nedgang på 25 pst. fra denne
regjeringen tiltrådte.

Jeg mener at en ytterligere reduksjon
i svenske avgifter kan bidra til å øke
grensehandelen mot Sverige. Det betyr at vi da må se på dette
på nytt hvis det skjer. Jeg synes ikke det er
behov for å beslutte hva vi skal gjøre med våre
avgifter, basert på en forutsetning om og en tro på hva
svenskene kommer til å gjøre. Vi må reelt
sett se på hva de gjør, og da er Regjeringen forberedt
på å ta en diskusjon om hvilke ytterligere konsekvenser
det skal få.

 Det som er det faktiske forhold, er at Norge
ligger på europatoppen når det gjelder avgifter.
Det gjør at vi mister enhver mulighet til å kontrollere
den totale omsetningen og forbruket av alkohol, og vi nører
opp under smugling.

Statsråden vet utmerket godt at mafiabander
står for deler av denne smuglingen, og at de også er
involvert i annen og mer alvorlig smugling, som menneskesmugling og
narkotikasmugling. Mener ikke statsråden
nå at man må stikke fingeren i jorda og se hvor
man er? De andre landene foretar seg noe hele
tiden for å ha handel i eget land, men i Norge
blir det relativt statisk.

Vi har redusert avgiftene noe. Det meste har
vi fått frem etter press fra Fremskrittspartiet,
men det er ikke nok. Skal vi ikke nå harmonisere
det mot det som er fornuftig, som i andre nordiske land?

 Det er slik at vi følger med på den
utviklingen som skjer. Jeg tror det er viktig også ikke
minst å ha et syn på hvilke kriminalitetseffekter
det kan ha at man har en grensehandel, og at det er store forskjeller
i prisene. Samtidig har vi altså fulgt opp den avtalen
vi hadde med Fremskrittspartiet, og fått nedsatt et grensehandelsutvalg,
som altså viser til betydelig mindre grensehandel også av
disse varene, enn det representanten Hedstrøm nå hevder.
Vi har laget en analysemodell etter forslag fra dette
utvalget, som man jobber videre med etter høringsrunden
for å se på konsekvensene. Og så kommer
vi til å følge med på de konsekvensene.

Jeg tror ikke tiden er moden for øyeblikket
til å si at vi skal harmonisere alkoholavgiftene våre
med andre lands alkoholavgifter. Vi må også ta
hensyn til de helsemessige konsekvensene dette har. Men vi kommer
til å følge med på hvilke underliggende
endringer det kan medføre f.eks. i forhold til kriminalitet.
Det vil Regjeringen følge med på også når
vi ser på om svenskene kommer til å endre sine
avgifter mer enn det de så langt har gitt signaler om at
de skal gjøre.

 Da går vi videre til spørsmål
28.





                

 Dette spørsmålet,
fra representanten Marit Arnstad til kommunal- og regionalministeren,
vil bli tatt opp av representanten Liv Signe Navarsete.

 Eg vil rette følgjande spørsmål
til kommunal- og regionalministeren:

«Planane om nedbygging av fødeavdelingar
og akuttberedskap rører ved grunntryggleiken
til mange menneske i distrikta.

Er statsråden samd i at nedbygging
av desse tilboda kan føre til fråflytting
og ytterlegare sentralisering?»

 Jeg har skjønt fra tidligere deler
av denne spørretimen at spørsmål knyttet
til helsetjenestene engasjerer. Det skjønner jeg godt,
for det er en viktig del av trygghetsopplevelsen for den enkelte
av oss både at vi har gode sykehus,
og at vi har sykehus som er tilgjengelige når
vi trenger dem. Sykehusene er viktige samfunnsinstitusjoner.
De er viktige som helsetilbud og som arbeidsplasser. De er også en
viktig trygghetsbase for befolkningen. De skal vite at
de kan få hjelp der de er, når noe skjer. Ikke
minst er dette viktig i forhold til akutte hendelser. Jeg vet at
dette er et viktig og berettiget anliggende lokalt, både
på det politiske planet, for fagforeninger og for bedriftsledelse,
og det er et viktig regionalt og nasjonalt politisk anliggende å diskutere
tilgjengeligheten av helsetjenester.

Men det er også en vanskelig
balansegang mellom det å opprettholde
et desentralisert tilbud, f.eks. fødeavdelinger og akuttberedskap,
og det samtidig å opprettholde
et høyt faglig tilbud som gjør at befolkningen som
skal bruke tjenestene, har full tillit til at sykehustilbudet
man får på et mindre sted, er så godt
at det gir en like god sikkerhet som de tjenestene man
får på et større og mer spesialisert
sykehus med et større befolkningsunderlag.

Jeg ser at endringer i viktige tjenestetilbud
i distriktene kan ha innvirkning på folks valg av bosted, både
fordi viktige arbeidsplasser forsvinner, og fordi den viktige tryggheten
for at de får nødvendig hjelp i avgjørende livssituasjoner,
kan rokkes. Derfor er det viktig å fokusere på hvordan
disse endringene skjer, og det er viktig å fokusere på at
eventuelle alternativer til det tilbudet som er i dag, også er
alternativer som gir god trygghet, uansett hvor man bor i landet.

Når det så gjelder endringene
i fødetilbudene, har helseministeren
opplyst meg om at de endringene som nå skjer, ved at noen
av de minste fødeavdelingene, med 200–300
fødsler pr. år, gjøres om til jordmorstyrte
fødestuer, i noen tilfeller med beredskap
for akutte keisersnitt, er en oppfølging og realisering
av de føringene som Stortinget, inklusive Senterpartiets
representanter, våren 2001 gav ved behandlingen av den
såkalte akuttmeldingen.

Den medisinske
teknologien er i konstant
utvikling. Med fare for å bevege meg inn på helseministerens
fagområde og hans ansvar
vil jeg vise til at det vil skje endringer, bl.a. fordi
mulighetene for å kommunisere utvikler seg, både
gjennom IKT og teletjenester – og ikke minst
gjennom samferdselsinvesteringer. Vi skal aktivt bruke
de mulighetene som ny kunnskap gir oss. Det er gjennom det daglige
arbeidet i team, der man er avhengig av flere yrkesgrupper og spesialiteter,
at sykehusene oppnår bedre resultater,
og sykehusene må ha mange nok pasienter til å opprettholde
den faktiske kompetansen i hele teamet. Det kan være
problematisk i sykehus med svært få akutte
tilfeller.

 Eg takkar statsråden for svaret, som
eg ikkje finn utfyllande.

Regjeringa sin distriktskommisjon, som skal
leggje fram sitt arbeid neste haust, har alt signalisert at ein
samlar seg om ei målsetjing om å auke
tilflyttinga til distrikta. Ei svært viktig målgruppe
er unge kvinner. For mange av desse er gode
velferdstilbod ein føresetnad når val av bustad
skal gjerast.

Distrikta i Noreg har i motsetning
til distrikta i våre naboland konkurrert veldig
bra på det området. Resultatet av den samla politikken
som no blir ført – og eg understrekar den samla
politikken – er at distrikta taper, både arbeidsplassar
og i høve til velferdstilbod. Ungdommens fylkesting
i Sogn og Fjordane som var samla sist helg, refererte slik i ei
fråsegn til dei føreslegne endringane i helsetilbodet:

«I tillegg
til at dette kan føre til unødige tap
av liv, forsvinn arbeidsplassar – og ein uviss helsesituasjon gjer
det mindre freistande å bu i fylket. Eit desentralisert
sjukehustilbod er viktig for busetnad, tryggleik og velvere
i eit fylke som Sogn og Fjordane, der folk bur svært spreidd.»

Kan liv målast i kroner? spør
Ungdommens fylkesting.

Eg spør: Ser kommunal- og regionalministeren
at nedlegging av viktige velferdstilbod, som føde- og akuttilbod
ved lokalsjukehusa våre, er eitt utviklingstrekk som vil
gjere distrikta mindre attraktive som bualternativ for ungdom,
og då særskilt unge kvinner i etableringsfasen?

 Nå har jeg svart på spørsmålet
om det kan medføre et problem og distriktsmessige utfordringer.
Ja, selvfølgelig kan det gjøre det, men det viktige
da er spørsmålet om det gir mer eller
mindre trygghet. Jeg tror at litt av den diskusjonen som
pågår nå knyttet til helsetjenestene
og troen på at det bare er dagens måte å organisere
helsetjenestene på som gir akutt-tryggheten for folk, faktisk
kan bidra til, hvis det skjer strukturendringer, å skape
en utrygghet som er unødvendig. Et av de områdene
hvor det skjer en rivende utvikling nettopp fordi vi har
hatt den geografiske, befolkningsmessige fordelingen vi har, hvor Norge
ligger i front, er knyttet til IKT-basert medisin og til det arbeidet som
skjer innen medisinsk teknologi med faglig støtte
og kommunikasjon. De erfaringene man har fått bl.a. fra
sykestuen i Alta, Universitetssykehuset Nord-Norge i Tromsø,
som viser at man kan gjøre mye mer lokalt, gjør at
vi kan tilby, med andre organisasjonsformer, uten at man
nødvendigvis opprettholder dagens struktur, et betydelig
trygghetsnivå selv om det skjer strukturendringer.

 Eg takkar igjen for svaret.

Det er vel slik at ved ein fødsel
er det framleis behov for jordmor og gynekolog, det er vel ikkje
hjelp nok med IKT.

Eg har eit oppfølgingsspørsmål.
Ved eventuell omdanning av fødeavdelingar til
fødestover blir trongen for følgjetenester utvida. Alle
som får reisetid på over ein time, og det blir
mange av dei med dei planane som no ligg føre omkring i
landet, har rett til følgje av jordmor eller
kommunelege. Ei godt utbygd følgjeteneste er viktig for
tryggleiken til den fødande kvinna.

Følgjeteneste er eit kommunalt ansvar.
For kommunane i Indre Sogn er det berekna at kostnadene
til følgjetenestene vil auke med meir enn 1 mill.
kr dersom fødeavdelinga ved lokalsjukehuset i Lærdal
blir omdanna til fødestove.

Dei same kommunane hadde i 2002 eit
samla underskot på vel 40 mill. kr. I brev frå fylkesmannen
til Kommunal- og regionaldepartementet datert 4. mars i år
heiter det:

«… den økonomiske
situasjonen i kommunane og for innbyggjarane er i ferd med å bli
dramatisk.»

Vil kommunalministeren kompensere for dei ekstra utgiftene
som på denne måten blir velta over på kommunane
frå staten? Eller skal ei trygg følgjeteneste
for fødande kvinner finansierast gjennom
kutt i skule og eldreomsorg?

 Jeg tror at IKT kan brukes til veiledning også under
fødsel når man har en jordmor og en jordmorledet
fødestue. Det er jo en av de spennende tingene knyttet
til mye av det som nå utvikles rundt Universitetssykehuset
i Tromsø. Spesialisten kan faktisk sitte et annet sted
og hjelpe andre. Hvis det er tilfeller som forekommer veldig sjelden,
og sykehuset på stedet ikke er trent for å håndtere
det, er det faktisk bedre å bli flyttet på og
få behandling et annet sted enn å være
på et sykehus som ikke har god nok
trening på området. Jeg har lyst til å understreke
at vi er opptatt av tryggheten, men vi må også se
at vi har nye muligheter for å kunne skape den tryggheten.

Når det gjelder kommuneøkonomien,
ser vi på alle områder
hvor det kan skje endringer i fordelingen av oppgavene som følge
av strukturendringer som gjør at kommunene får økte
utgifter. Det er bl.a. innbakt i mandatet til det nye inntektsutvalget
som vi har nedsatt, å se på om det også er
uformelle oppgaveforskyvninger. Det er også et
eget utvalg som ser på første- og andrelinjetjenesten
og finansieringsformene dem imellom. Jeg regner med at hvis det
skjer gradvis flytting av ansvar, vil dette være
noe vi adresserer etter hvert. Men jeg kan ikke
stå her nå og si at vi har mer penger knyttet
til akkurat den endringen. Men vi ser på hvordan vi skal
ta hånd om en dynamisk endring av oppgaver mellom
første- og andrelinjetjenesten.





                

 Det foreligger ikke
noe referat.





                    
                    
                    

