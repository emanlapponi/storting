 Presidenten vil ikke legge
seg opp i kategoribetegnelsene her, men vil antyde at hekser kanskje med
fordel kunne sortere under posten ymse!

 Som jeg sa, er det hittil i år ca.
400 søknader i Hedmark, og ca. en tredjedel av dem har ikke
fått tilskudd. Det er kanskje mange av den tredjedelen
som har kontaktet meg, for det er 

mange

 som har
kontaktet meg i denne saken, både de som har
sendt søknader, og vanlige mennesker, for å bruke
det uttrykket. Det har vært søknader fra folk
som har gode og fine ideer. Det har vært
folk med kanskje et lite handikap som med en liten støtte
fra SND – kronebeløpet er ikke det viktigste,
men at man får anerkjennelse for sitt produkt –  kan
utvikle ideen sin videre.

Det som kanskje har vært den store
saken her, er at noen får og andre ikke
får, selvfølgelig. Det vil alltid være
en diskusjon om de rette folk, de rette søknader, får penger.
Jeg skjønner jo at det er en vanskelig
sak for SND, men denne saken har i hvert fall provosert veldig mange, både
de som har søkt og ikke fått, og vanlige mennesker.
Det er vel kanskje derfor denne debatten pågår.
Det er vel kanskje derfor spørsmålet nå kommer
opp i spørretimen. Det er kanskje derfor jeg spør
om det finnes en evaluering av prosjekter innenfor
SND.

 Det er riktig at mange ikke får
tilskudd. Vi har også sett en del av de prosjektene
som ikke har fått, men som likevel
har blitt realisert og har hatt stort utviklingspotensial. Det blir
litt i etterpåklokskapens klare lys.

Regionalt har man anledning til å skifte
ut de politikerne som utviser dårlig skjønn i
utøvelsen i SND-styrene. Så vidt jeg vet, sitter
det i styrene også representanter for næringslivet
og næringslivets organisasjoner som skulle kunne ha peiling
på dette. Men når dette dreier seg om
50 000 kr i tilskudd til et prosjekt, må jeg
vel si at vedkommende har truffet ganske godt når
man kan få en debatt i nasjonalforsamlingen om 50 000 kr.
Markedsføringsverdien for dette eventselskapet skulle være
langt utover 50 000 kr. I så måte
har jo Bredvold bidratt til en betydelig innovasjon og fremgang
for dette hekseriet i Hedmark. Jeg tror jeg kan ramse opp ganske
mange prosjekter som staten har engasjert seg i, der hundretalls
millioner kroner har blitt sløst bort på langt
dårligere ideer, i hvert fall når det gjelder
beløpets størrelse.

 Vi går tilbake til spørsmål
3.





                

 Presidenten vil bemerke at «daukjøtt» vel ikke
er noe parlamentarisk uttrykk.

 Jeg kan ikke utelukke at den type
organisk materiale forefinnes i sykehusene. (Munterhet i salen)

For øvrig vil jeg bemerke at det er
helt klart at det er et effektiviseringspotensial i sykehusene.
Enhver som har vært innom et sykehus, melder at her er
det store utfordringer når det gjelder organisering, bl.a.
Det får vi klar tilbakemelding på i alle
pasientundersøkelser. Også Riksrevisjonen
har faktisk påpekt det ganske nylig.

De tallene representanten Haga viser til, har
Helsedepartementet tilført Finansdepartementet, som så har
tilført finanskomiteen dem. De er heller ikke
ukjente for sosialkomiteen, for de ble lagt fram for sosialkomiteen
i en åpen høring kort tid tilbake. Det er helseforetakenes egen
vurdering av hvilken omstillingsutfordring vi står overfor.
Jeg mener at vi har lagt fram et forsvarlig opplegg for
sykehusene, basert på å tilføre mer penger,
men også å stille økte
effektiviseringskrav.





                

 Presidenten vil minne om at spørsmålet skal
komme innenfor taletiden.

 Ja, jeg forstår folks uro. Derfor
er jeg svært opptatt av at vi skal opprettholde et
forsvarlig akuttmedisinsk tilbud og et desentralisert fødetilbud.
Men det handler også om spesialiteter. Det er ikke
slik at det bare er brystkreftoperasjoner som krever spesialister.
Det gjør også en akuttmedisinsk beredskap. Utfordringen
er at vi innenfor kirurgien har fått
en oppsplitting i spesialiteter som gjør at det ikke
lenger er nok å ha en generell kirurg på plass.
Generelle kirurger er dessverre en utdøende
rase. Man må være spesialist
på hver sin del av kirurgien, og det gjør det
krevende å opprettholde et
desentralisert tilbud.

Jeg er opptatt av – og jeg vil ha
en dialog med Lægeforeningen om dette – hvordan
vi kan snu denne utviklingen, denne oppsplittingen av fagene, denne
kvistspesialiseringen, fordi grenspesialiseringen er et allerede
passert stadium. Dette langsiktige løpet har jeg innledet.

 90 pst. av pasientene som blir innlagt
på lokalsykehus, har helt vanlige sykdommer, som ikke
trenger å behandles på et høyt
medisinsk nivå. Man trenger ikke spesialister
til den behandlingen. Det er greit at man innenfor
hjerteoperasjoner, enkelte kreftoperasjoner og aidsbehandling f.eks.
trenger spesialavdelinger for å ta seg av dette. Folks
trygghet rundt omkring i vårt vidstrakte land er knyttet
til at sykehuset er der, og at de aller fleste kan få hjelp
for de vanligste sykdommene. Det gjelder eldre,
kronikere osv. Hvis dette tilbudet forsvinner, føler folk
virkelig utrygghet knyttet til dette.

Helseministeren sa i den
muntlige spørretimen i formiddag at disse strukturendringene ikke
skulle iverksettes før statsbudsjettet var endelig
vedtatt. (Presidenten klubber.)

 Og så var det spørsmålet.

 Ja. Det undrer meg litt at helseministeren
legger fram et budsjett for sin sektor der han i utgangspunktet
egentlig ønsker mer penger enn det han selv på en måte
(presidenten klubber) ...

 Jeg må med all respekt for spørreren
si at han er på helt ville veier når han forsøker å framstille
det slik at man kommer på sykehus for noe annet
enn spesialistbehandling. Det er nemlig det sykehusene
er til for. Trenger man behandling av en allmennlege, går
man til en allmennlege. Hvis man trenger spesialisert behandling,
går man til spesialisthelsetjenesten, og det er det sykehusene
driver med.

Så til det jeg vel må oppfatte
som det underliggende spørsmål i representanten
Skjælaaens siste bemerkning. Jeg har lagt fram et budsjett
som jeg mener er fullt forsvarlig, og som jeg mener
bør gjennomføres. Jeg har imidlertid den respekt
for Stortinget og Stortingets behandling av statsbudsjettet, at
jeg ikke synes det vil være riktig å gå ut
fra at alle sider av det budsjettet blir vedtatt og kan
gjennomføres før Stortinget faktisk har ferdigbehandlet
budsjettet. Det vil jeg tro at man i denne salen satte pris på.
Det motsatte tror jeg ville avstedkommet langt sterkere reaksjoner.





                

 Da skal statsråd Høybråten
få en velfortjent avløsning.





                

 Presidenten vil bare bemerke
at «bløff» neppe kan sies å være
parlamentarisk ordbruk.

 Nei, jeg kommer til å overlate til
skoleeier, nemlig fylker i dette tilfellet og kommuner når
det gjelder grunnskoler, å bestemme
inntaksreglene, slik vi har hatt det, og som er godt i
samsvar med det alle partier mente i valgkampen
når det gjelder lokaldemokratiet.

Jeg synes det her fremsettes ganske
mange sterke ord og påstander om årsakssammenhenger
som jeg tror det blir vanskelig å sannsynliggjøre.
Det høres ut som om representanten Jensen har hentet inn
informasjon fra et program på TV 2 som het «Ghettoskolen»,
et uttrykk jeg tar avstand fra. I det programmet snakket man på den
ene side om hvite og flinke elever og på den
annen side om mørke og svake elever. Styrken
ved det programmet var at det pekte på en utfordring, en
problemstilling. Det er ikke i seg selv et problem
at en stor andel mennesker med innvandrerbakgrunn går på én
skole. Det som kan være et problem, er hvis dette
fører til et veldig ensidig miljø eller
store språkproblemer. Men den store svakheten ved det programmet
var at man tok for gitt at det var inntaksordningen som var årsak
til dette. Det tror jeg ikke kan belegges. Naboskolen,
som er en grunnskole, har også en meget høy
innvandrerandel, eller andel minoritetsspråklige
elever, som en følge av bostedssegregeringen. Dette har
vært diskutert i USA siden 1960-tallet, da man diskuterte «busing».
Nå hører jeg at representanten Jensen tar opp
et lignende forslag, nemlig kvoter. Jeg tror det vil vekke meget
sterke reaksjoner dersom vi begynner å kvotere
inn elever på bakgrunn av etnisitet og minoritetsspråklig
bakgrunn. Det tror jeg vil vekke sterke reaksjoner. Så svakheter
ved ett system er nødt til å veies mot svakheter
ved et annet system.

 Jeg er enig i at det ikke er noen god
løsning å bruke uttrykk som «gettoskole»,
og at stempling av skoler heller ikke er en måte å løse
problemet på. Det jeg prøver å få fram,
er ikke det at det finnes A- og B-skoler i Oslo. Det som
jeg ønsker å få fram, er at norskopplæringen
er grunnleggende og viktig i den norske skolen.

Det en opplever ved dette systemet som er kommet fram
i Oslo nå, med en opphopning av minoritetsspråklige
elever på enkelte skoler, forringer på mange måter norskopplæringen.
Man kan f.eks. billedliggjøre dette ved å sammenligne
med en sveitserost: Man kan få flere og flere hull hvis
man svekker norskopplæringen. Da vil man også svekke
de kunnskapsbærende begrepene i annen læring,
og i neste omgang vil man igjen skape tapere på lang sikt.

Mitt spørsmål er på nytt
til statsråden: Hva slags grep vil statsråden
ta for å forhindre denne utviklingen?

 Jeg er uenig i at ikke
representanten her har hevdet at det er A- og B-skoler. Hele spørsmålet
og begrunnelsen for spørsmål 1 og spørsmål 2
legger jo på mange måter opp til det og legger
opp til en slags forestilling om at alle minoritetselever også snakker
dårlig norsk. Men halvparten av minoritetselevene i Oslo
har ikke noen spesiell norskopplæring,
rett og slett fordi de snakker norsk like godt som «norskingene».

Men hvis man skal gjøre noe med språkopplæringen – og
det er jeg enig i er svært viktig – tror jeg vi
må sette inn tiltak langt tidligere enn i videregående
opplæring. Da er det snakk om å sette inn tiltak
særlig i grunnskolen, men kanskje også tiltak
forut for at man begynner på skolen, slik at startpunktet
er like godt for alle. Det kommer vi til å ta
flere initiativ til å gjøre
i forbindelse med at vi om bare noen dager,
faktisk, kommer til å legge frem en helhetlig strategi,
en plan, med flere tiltak for å forbedre den
minoritetsspråklige situasjonen i skolen. Jeg må legge
til at de er helt ordinære elever, for den flerkulturelle
skolen er den ordinære skolen i Norge. Allikevel vet vi
at det er noen som sliter med spesielle problemer, og dem
har vi et ansvar for å ta vare på. Men
det må løses et helt annet sted og lenge før
man kommer til inntakssystemet i videregående
opplæring, som har relativt lite med dette å gjøre, etter
min vurdering.





                

 Vi vil så ta opp spørsmål
31.





                

 Vi går da tilbake til spørsmål
4.





                

 Det ligger litt utenfor spørsmålet,
men statsråden står fritt til å svare
på det, selvsagt.

 Forsvaret står oppe i veldig
store omstillinger, og min utfordring blir å gripe fatt
i det som er et problem, og prøve å foreslå en
løsning på det.

Når det gjelder det som er positivt
i Forsvaret, er det også grunnlag for å bruke
det oppfølgingsspørsmålet til å gi
uttrykk for en veldig både stolthet over og positiv holdning
til Ørlandet. Ørlandet har vært vertskap for NATO
Air Meet flere ganger. Det som er viktig for Forsvaret, er å ha
tilgang til treningsareal. Der kommer egentlig både Oslo,
Bergen og Trondheim til kort, for treningsarealene ligger ofte enda
lenger vekk. Derfor er den stasjoneringen vi har på Ørlandet,
knyttet til våre F-16-fly, og også Ørlandet
som en base for NATOs AWACS-flyflåte, altså en
reservebase, viktig for Forsvaret.

Jeg tror at de utfordringene vi har i neste
fireårsperiode, først og fremst er knyttet til
andre saker enn til å gjøre endringer
på F-16-lokaliseringen på Ørlandet, eller
for den del Luftkrigsskolen i Trondheim.

 Sak nr. 1 er dermed ferdigbehandlet.





                

