  Stortinget er nok takknemlig for
at statsråden bestemte seg for å svare istedenfor å spørre.

  Hvis jeg får lov, tolker jeg det som
et spørsmål, og da har jeg et svar. Fremskrittspartiet ønsker
ikke å bruke en krone på fødselspenger
utover det Arbeiderpartiet ønsker, men vi ønsker å fordele
potten likt på hvert enkelt barn, og det vil tilsvare ca.
130 000-140 000 kr pr. barn. Det er en
rettferdig fordelingspolitikk, mener Fremskrittspartiet. Uavhengig
av om man tjener 100 000 kr i året eller
1 mill. kr i året, får man den samme
summen.

Men det er et annet område jeg vil
utfordre ministeren på. Det er en realitet at noen ikke
har opptjent rett gjennom yrkesaktivitet. Det kan være
av forskjellige årsaker. Det området jeg utfordrer
på nå, er tilfeller der mor kan være
delvis eller helt ufør, men allikevel er så heldig å få barn.
I slike tilfeller kan det være tvingende nødvendig
at far får permisjon utover det vanlige. Denne problematikken
hadde ikke eksistert hvis Fremskrittspartiets modell hadde vært
på plass. Kan statsråden si om det eksisterer ordninger
for disse familiene, eller kan Arbeiderpartiet tenke seg å legge
til rette for også disse gjennom at far får større
del eller like stor del av permisjonen i antall uker som mor har?

  Dette er vel egentlig et nytt spørsmål,
men jeg skal prøve å svare på det. 

Jeg må si at jeg ikke kjenner til
detaljene i hvordan det i dag er for den gruppa som representanten
er opptatt av, men det er klart at når vi former regelverk
for framtiden, vil vi prøve å ta hensyn til dem
som av ulike grunner vil falle utenom. Dette er en spesiell situasjon,
og det jeg kan svare representanten, er at jeg vil undersøke
den problemstillingen han tar opp, og så får vi
komme tilbake til det på et seinere tidspunkt.





                

  Sak nr. 1 er dermed ferdigbehandlet.





                

