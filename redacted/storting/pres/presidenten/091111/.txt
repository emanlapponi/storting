 Stortinget mottok mandag meddelelse fra Statsministerens kontor om at statsrådene Liv
            Signe Navarsete, Trond Giske og Anniken Huitfeldt vil møte til muntlig spørretime. 

De annonserte regjeringsmedlemmer er til stede, og vi er klare til å starte den
            muntlige spørretimen. 

De representanter som i tillegg til de forhåndspåmeldte ønsker å stille hovedspørsmål,
            bes om å reise seg. – 

Vi starter da med første hovedspørsmål, som vil bli stilt av representanten Harald T.
            Nesvik. 

 Jeg vil få lov til å stille et spørsmål til næringsministeren. 

Vi har gjennom en rekke oppslag sett at det særlig innenfor verftsnæringen vil bli
            betydelige utfordringer i årene som kommer. Vi har også sett at næringsministeren har
            reist fra sted til sted i sin higen etter å få mer kunnskap om dette temaet – ja, vi har
            vel sett at det også har gått litt fort i svingene, og på de rette strekningene, for å
            få tilstrekkelig med kunnskap. 

Mitt spørsmål til statsråden i dag er knyttet opp mot det å kunne samarbeide på tvers
            av de forskjellige departementer for å prøve å komme fram til en tiltaksplan. For det er
            åpenbart at særlig når det gjelder verftsnæringen, kommer man veldig fort inn på flere
            statsråders områder. Vi vet at innenfor verftene er pr. i dag ca. 80 pst. av
            kontraheringene i forbindelse med olje- og gasssektoren. Det vil si at man med en gang
            kommer innenfor området til olje- og energiministeren. Vi vet også at skatteregimet i
            forbindelse med sokkelen påvirker investeringstakten, også når det gjelder stand
            by-fartøyer, rørlegging, etc. 

Jeg vil stille følgende spørsmål til statsråden: Vil statsråden ta initiativ til at han
            selv, altså næringsministeren, og finansministeren og olje- og energiministeren setter
            seg ned for å lage en felles tiltaksplan for hvordan vi kan komme ut av den mulige
            krisen vi kan se innenfor verftsnæringen, relativt raskt? 

 La meg først si at det er akkurat i slike situasjoner det er viktig å ha en fast hånd
            på rattet, når det går fort. 

Så er det også slik at spørsmålet til representanten Nesvik er helt betimelig. For det
            er viktig for oss å forstå at mens mange bedrifter nå opplever at de er på vei ut av
            krisen, er det slik at enkelte sektorer faktisk har hatt svært gode år i 2008 og 2009,
            men nå er på vei inn i den. 

I enkelte skipskontraheringsområder har den globale etterspørselen falt med over 90
            pst., og det sier seg selv at dette er en situasjon som også norske verft og norsk
            leverandørindustri merker ganske brutalt. Det er vanskelig for det offentlige å erstatte
            markeder som er borte, det klarer vi ikke. Så en viss avmatning i markedet, også
            innenfor skipsverfts- og leverandørindustrien, vil vi få. Det er også ganske naturlig
            etter en svær høykonjunkturperiode. Men vi må gjøre det vi kan for å bevare
            kompetansemiljøer, for å bidra til omstilling, for å sørge for at norsk eksportindustri
            er konkurransedyktig når konjunkturene snur. Det kan handle om å bruke de store midlene
            som finnes på statsbudsjettet for 2010 både innenfor samferdsel, innenfor
            forsvarsinvesteringer, innenfor næringspolitikken og innenfor garantiordningen, for å få
            gode rammer rundt denne industrien. Så vi skal jobbe kontinuerlig for å legge til rette
            for disse bedriftene. 

Jeg tillater meg også, president, hvis jeg får lov – representanten Nesvik har oransje
            slips i dag – å gratulere med cupfinalen som var på søndag. Jeg antar at fargen på
            slipset ikke er tilfeldig, det er grunn til å feire i Ålesund! 

 Store anledninger skal selvfølgelig feires – og det over tid. 

Jeg har et oppfølgingsspørsmål til statsråden. I Dagens Næringsliv i dag kan vi lese at
            Statoil allerede nå varsler at leteaktiviteten på sokkelen og investeringene der vil gå
            ned. Vi vet at dette på sikt også direkte vil kunne påvirke det som har med rederier å
            gjøre, men også verftsnæringen. Vi har også sett en del andre signaler på litt mørke
            skyer i horisonten knyttet til verftene. 

Jeg vil spørre om statsråden vil ta et initiativ i Regjeringen, sammen med olje- og
            energiministeren og finansministeren, for å vurdere følgende to tiltak: Det ene er når
            man gir nye konsesjoner og disse konsesjonene ikke tas i bruk, om disse raskere kan
            tilbakeføres til staten for å deles ut på nytt, og det andre er eventuelle
            skatteendringer på haleproduksjonen. 

 Nå skal jeg overlate til olje- og energiministeren å uttale seg om konsesjonsregimet,
            men etterspørselen fra olje- og gassektoren og nye utbygginger er en viktig faktor. Vi
            har sett der også at det har vært høye priser, at det har vært høykonjunktur, og også
            der en avmatning. Men det fins felt og områder som er klare til utbygging, og jeg håper
            at også Statoil ser at det nå er mulig å få gode priser, at operatørene ute ser at i en
            lavkonjunktur kan det være fornuftig å gjøre bestillinger, gjøre nye ordrer i norsk
            verfts- og leverandørindustri. Jeg håper at det kan være en av løsningene, fordi mye av
            virksomheten selvsagt er knyttet til offshoreaktivitet i Nordsjøen. 

 Det blir gitt anledning til tre oppfølgingsspørsmål – først Per Roar Bredvold. 

 Situasjonen i verftsindustrien er som vi alle skjønner, tilnærmet katastrofal når vi
            ser bare litt inn i framtiden. Ordrebøkene er tilnærmet tomme. Da trengs det etter
            Fremskrittspartiets syn raske og effektive beslutninger. Dette er antakeligvis den
            største saken statsråden og Regjeringen har foran seg på kort tid. Når en vet at
            byggingen av et normalt skip kan sysselsette inntil 500 personer i lang tid, samt alle
            positive ringvirkninger, skjønner alle hvor alvorlig denne situasjonen er. Kan
            statsråden konkretisere noen tiltak, samt love at han og Regjeringen vil se på alle
            muligheter, slik at Norge igjen blir konkurransedyktig i forhold til andre lands
            skipsverft, ved f.eks. å tilrettelegge skatter og avgifter, se på lover og regler, og
            andre tiltak som gjør at vi kan bli mer konkurransedyktige i forhold til andre lands
            skipsverft? 

 La meg si at det aller viktigste er å sørge for at vi har en økonomisk politikk totalt
            sett, hvor en skjønner at selv om Norge rent makroøkonomisk sett kanskje nå er på vei ut
            av krisen og klarer seg definitivt best i hele Europa gjennom finanskrisen, er det
            enkelte sektorer som har globale markeder som har falt kraftig, som sliter, og som
            kommer til å få det tøft framover. Paradokset her er at det fortsatt går svært godt i
            denne industrien, men fra sommeren 2010 er ordrebøkene i halvparten av verftene i Norge
            tomme. Og skal norske verft kunne konkurrere om de kontraktene som faktisk fins, kreves
            det bl.a. at vi sørger for å bruke oljepengene på en sånn måte og sørge for at
            budsjettet er innrettet på en sånn måte at vi beholder konkurransekraft. 

I tillegg har jeg bedt GIEK, Innovasjon Norge og Eksportfinans se på sine ordninger og
            om de er fleksible nok. Og så må vi også appellere til de private finansinstitusjonene
            om fortsatt å se at lønnsomme prosjekter innenfor denne industrien også må få privat
            finansiering. Dette er viktige tiltak for å komme i mål. 

 Svein Flåtten – til oppfølgingsspørsmål. 

 La meg først få gratulere den nye næringsministeren med hans nye beskjeftigelse og
            ønske ham lykke til. Det tror jeg han kommer til å trenge i den tiden vi går inn i. 

Når han reiser rundt, ser jeg av avisene at det er finansiering som er mye av
            hovedproblematikken for verftsindustrien – det er jo den vi diskuterer nå. I budsjettet
            for neste år har Regjeringen nedregulert betydelig på en del låneordninger innenfor
            Innovasjon Norge. Det gjelder den landsdekkende innovasjonslåneordningen, og det gjelder
            også lavrisikolånene. Dette er låneordninger som kan brukes, og som kunne vært brukt
            enda mer og øremerket inn mot skipsbyggingsindustrien. Hva er grunnen til at
            næringsministeren synes det er riktig å sette disse rammene ned når vi ser at krisen er
            et faktum nå i realøkonomien og ute i industrien? 

 Jeg kjenner ikke igjen dette bildet. Tvert imot vil jeg si at statsbudsjettet i 2010
            har ganske sjenerøse rammer for disse ordningene. Og rapporten tilbake fra næringen er
            jo ikke at det er de offentlige ordningene som i dag er problemet; problemet er å skaffe
            privat kapital. Systemet er jo bygd opp slik at GIEK kan gå inn f.eks. og gi garantier,
            men vi må ha med en privat finansiør, for det er de som på en måte gjør kvalitetssjekken
            når det gjelder lønnsomheten i prosjektene. Finanskrisen er kanskje over, men at det er
            en viss forsiktighet – at man stiller kanskje strengere krav enn tidligere til
            tryggheten i prosjektene – det er nok et problem som denne bransjen nå merker tungt.
            Derfor har vi også bedt GIEK og Eksportfinans om å se på fleksibiliteten i regelverket,
            se på om det er ting vi bør endre for å sørge for at norske virksomheter får likeverdige
            konkurransevilkår med andre, og vi må legge best mulig til rette med de offentlige
            ordningene vi har. 

 Rigmor Andersen Eide – til oppfølgingsspørsmål. 

 Som nevnt flere ganger her i dag, har verftsnæringen store utfordringer. Både 2010 og
            2011 vil bli vanskelige år dersom det ikke kommer nye ordrer. Og flere tusen
            arbeidsplasser kan forsvinne før oppgangen kommer. Den norske maritime klyngen risikerer
            å bli varig svekket som en følge av dette. 

Kristelig Folkeparti mener at Regjeringen må være villig til å se på et bredt spekter
            av tiltak for å sikre at dette ikke skjer. Fiskebåtredernes Forbund har i brev av 10.
            november, bl.a. til næringskomiteen og departementet, bedt om lån og prosjektstøtte
            gjennom Innovasjon Norge for å sikre kontrahering av fiskebåter. Dette er en
            vinn-vinn-situasjon: Man får oppgradert fiskeflåten, og verftene får hjelp i en krevende
            situasjon. Vil statsråden støtte noen av disse forslagene i forbindelse med Regjeringens
            svar på verftskrisen? 

 Vi vil lytte til alle forslag, og kommer det gode, konstruktive forslag fra
            opposisjonen, er det klart vi skal ta stilling til dem. Men jeg mener at det allerede
            ligger store muligheter i det budsjettet som Regjeringen har lagt fram for å bidra til
            denne næringen. Men vi må være klar over at når de globale markedene har falt med 90
            pst., da kommer det til å bli lavere aktivitet også i norske verft og norsk
            leverandørindustri. Det tror jeg næringen er veldig klar over. Det er liten vits i å
            bygge skip som det er stor overkapasitet på. Vi må omstille, vi må forberede oss på de
            markedene som kommer, og være nyskapende. Og så må vi holde kompetansemiljøene ved like. 

Jeg synes det er flott at vi i salen i dag tydeligvis har en mye bredere konsensus om
            at disse offentlige ordningene er bra, at vi trenger et offentlig engasjement. Det er
            ikke bestandig man har hatt den innstillingen til næringspolitikk fra den brede
            opposisjonen. Men det er nettopp i krisetider at vi ser at den modellen vi har i Norge,
            de tiltakene og de institusjonene vi har, er helt nødvendig for å sikre det viktigste
            målet – arbeid til alle. 

 Vi går videre til neste hovedspørsmål. 

 Det er hyggelig hvis den nye næringsministeren fortsetter å stå her oppe, så kan jeg
            stille mitt spørsmål til ham. 

Jeg ser av Dagens Næringsliv og andre aviser at han var på Sørlandet i går. Den
            solskinnshistorien han deltok i der nede, er interessant. Den skyldes at privat kapital
            har kommet inn og reddet en bedrift. Det er privat kapital som regjeringen stort sett
            bare la snublesteiner i veien for i hele foregående periode. Derfor er det interessant
            at næringsministeren tar opp dette med privat kapital i sitt første svar i dag. 

Høyre kommer til å utfordre næringsministeren på en rekke punkter når det gjelder
            næringspolitikken. Jeg kommer i dag til å sende over et brev til departementet som går
            på å øke konkurranseevnen, se på privat kapitals betingelser i forhold til økonomisk
            politikk og i forhold til skattepolitikken, gjøre det lettere å etablere seg og ikke
            minst drive bedrifter videre, og å ha styrke til å stå imot når tidene blir
            vanskeligere. For det er ingen tvil om at lønnsveksten har vært for høy, og at
            konkurranseevnen har blitt svekket over tid. Når vi i tillegg ser på økte skatter for
            næringslivet og kronestyrkingen, er det klart at det blir problemer rundt omkring. 

Det som er spørsmålet mitt, og det kommer egentlig på bakgrunn av det som skjedde nede
            på Sørlandet, som statsråden lovpriste uten at staten for så vidt hadde hatt noen rolle,
            er: Vil den nye næringsministeren ta eksempel av det, når han ser hva privat kapital kan
            få til, og legge forholdene bedre til rette for at slike solskinnshistorier kan gjenta
            seg, ved at det blir bedre betingelser på skattesiden for privat kapital? 

 Nå mener jeg faktisk at Norge har klart seg veldig godt gjennom det som er en
            kapitalkrise, en finanskrise – det var jo der det startet, nemlig med at store
            finansinstitusjoner gikk over ende fordi de hadde mange dårlige lån. Jeg synes det er
            fabelaktig at Nordic Capital har gått inn i det verftet som har bestillinger i disse
            bedriftene på Sørlandet. Men jeg tror heller ikke det er uten betydning at GIEK stilte
            opp, at vi samarbeidet og fikk til en løsning hvor de garanterer for store summer, slik
            at dette blir en tryggere investering, tryggere prosjekter. Det er dette samspillet
            mellom det private og det offentlige som denne regjeringen står for – å legge til rette
            for et godt næringsliv, for private investorer, men med rammebetingelser som også det
            offentlige deltar i. Hvis dette betyr at også Høyre er enig i den modellen, den
            hovedinnretningen, da tror jeg vi skal komme veldig langt i et godt samarbeid om å
            utvikle norsk næringsliv. 

Så kan det være at vi er uenige om deler av skattleggingen, eller skattesystemet. Det
            får vi bare fortsette å være. Men det er ingen grunn til å legge skjul på at Norge er et
            godt land å drive næringsliv i, at Norge har hatt sterkere vekst de senere årene enn
            f.eks. EU-gjennomsnittet, og at norske bedrifter er konkurransedyktige på et globalt
            marked. Så må vi passe oss for – nå når vi er på vei ut av krisen – at vi ikke får ny
            kostnadsvekst og at en ikke får en svekket konkurranseevne, eller at kronekursen blir så
            høy at norske bedrifter blir skjøvet ut av markedene. Det handler mer om en solidarisk
            lønnspolitikk, et nytt solidaritetsalternativ, men det handler også om solidariske
            lederlønninger, og at man tar et ansvar også på toppen, slik at det ikke bare er vanlige
            arbeidstakere som skal bære dette ansvaret. Hvis vi er enige også om det, da tror jeg
            Høyre og Regjeringen skal få et særdeles godt samarbeid framover. 

 Svaret bærer preg av at statsråden fortsetter å være tilskuer. 

Jeg har lyst til å spørre ham om en spesiell sak, for innovasjon og forskning er viktig
            i denne sammenhengen. Sist fredag gav statsråden forskningsinstitusjonene mye kjeft i
            Aftenposten fordi de klagde på bevilgningene til såkalt Brukerstyrt innovasjonsarena. De
            hadde egentlig bare forholdt seg til det som kom i krisepakken, om å bruke 50 mill. kr
            ekstra, og det tar tid å planlegge forskning. I sitt forhold til og sin dialog med
            forskningsmiljøene, vil statsråden legge an en annen tone enn å kjefte på dem for dårlig
            budsjettdisiplin og dårlig kunnskap? Vil han gå inn i en dialog som er konstruktiv, med
            tanke på at dette også kan hjelpe oss ut av krisen? 

 Jeg ser på forskning, innovasjon og utvikling som den viktigste måten å komme gjennom
            denne krisen på. Det er fordi Norge er helt i spiss på ny teknologi at vi klarer å være
            et land med høyt lønnsnivå, høy levestandard, høye kostnader og samtidig være
            konkurransedyktig. Derfor er også statsbudsjettet for 2010 det største noensinne når det
            gjelder forskning. Derfor har forskningsbevilgningene økt mye kraftigere fra 2005 til
            2010 enn de gjorde i perioden 2001–2005, da Høyre hadde ansvar for forskningspolitikken.
            Derfor vil vi også stimulere til forskning hos private, f.eks. gjennom
            SkatteFUNN-ordningen. 

Vi ligger på OECD-gjennomsnittet når det gjelder offentlig forskning. Vi ligger lavere
            når det gjelder privat forskning, bl.a. på grunn av næringsstrukturen vår, vi har
            næringstemaer som ikke er så forskningsintensive. Men vi må få med det private på et
            offensivt forskningssamarbeid med det offentlige for å klare å være konkurransedyktige
            hvis vi skal beholde vår levestandard. Det er vårt mål. 

 Det blir gitt anledning til fire oppfølgingsspørsmål – først Jan Tore Sanner. 

 Det er forfriskende med en ny statsråd – det er vel den fjerde statsråden i
            Næringsdepartementet. 

Giske har en analyse som vi langt på vei deler når det gjelder utfordringene for
            konkurranseutsatt sektor. Jeg registrerer at Giske var ute i Dagens Næringsliv for en
            stund siden og sa: «Vi kan ikke fortsette slik.» Da henviste han til utgiftsveksten i
            budsjettene. Mitt spørsmål er: Hva er det Giske mener ikke kan fortsette? Er det den
            svekkelsen av konkurranseevnen som den rød-grønne regjeringen må bære et medansvar for,
            gjennom fire år? Er det de økte skattene som bedriftene har måttet tåle gjennom fire år?
            Eller er det utgiftsveksten i budsjettet, som bidrar til å presse både kronekurs og
            rente? Den analysen statsråden gir, er det ikke noe i veien med, men spørsmålet er: Hva
            er det som ikke kan fortsette, og hva er det statsråden har tenkt å gjøre for å bedre
            konkurranseevnen? 

 Jeg tror ikke Høyre og Arbeiderpartiet og Regjeringen ser så veldig forskjellig på
            dette. Jeg tror Høyre tilhører den klubben i dette huset som faktisk mener at vi skal ha
            en ansvarlig økonomisk politikk. Her går skillet først og fremst mellom de to store
            partiene på høyresiden, Høyre og Fremskrittspartiet, og det som ikke kan fortsette, er
            at vi bruker så mange titalls milliarder oljepenger utover handlingsregelen. Det har
            statsministeren varslet, det har Regjeringen varslet, det har jeg sagt – at vi må etter
            hvert tilbake til handlingsregelen. Det var riktig å bruke så mye penger i krisepakken,
            det var riktig å møte finanskrisen så offensivt. Det har gjort at vi kommer ut av
            finanskrisen med den laveste ledigheten i Europa. Det betyr at vi ikke har tapt stor
            produksjonskapasitet gjennom krisetiden, det betyr mye for de enkeltmenneskene vi har
            hjulpet. Men når krisen er i ferd med å utfases, må også overbruken utover
            handlingsregelen utfases. Målet er å komme tilbake til 4 pst.-banen, og der er jeg trygg
            på at vi har Høyres støtte. 

 Harald T. Nesvik – til oppfølgingsspørsmål. 

 Noe av det aller viktigste for bedrifter som både har utviklingsmuligheter og ønsker å
            vokse og bli enda større, for å få privat kapital inn i bedriftene er stabile
            rammevilkår. Det er stabile rammevilkår som gjør at man både er villig til å investere
            og ikke minst er villig til å satse på å utvikle bedriftene ytterligere. Det går på
            endringer i avskrivningsregler, som kommer i ny og ne, det går på skatte- og
            avgiftsregimet, men ikke minst på noe det er fokusert mye på, og som det kommer til å
            bli fokusert enda mer på i framtiden, nemlig skjemaveldet. Vi ser jo bl.a. at EU har
            satt seg relativt klare og gode mål knyttet til å få redusert skjemaveldet. Norge har jo
            også sine målsettinger, men er milevis unna å komme i mål i så henseende. 

Hva vil statsråden konkret gjøre for å få bedret situasjonen når det gjelder
            skjemaveldet for norske bedrifter? 

 Jeg er helt enig i målsettingen – dette er vel en målsetting som samtlige
            næringsministre setter seg, nemlig å redusere den byråkratiske byrden for bedriftene,
            særlig de små og mellomstore, hvor dette kan kreve mye arbeidskraft og mye energi. Vi
            har satt i gang et ganske omfattende arbeid for å se på byråkratisituasjonen for særlig
            små og mellomstore bedrifter – dette handler om aksjelov, det handler om regnskapslov,
            det handler om rapporteringer. Vi skal gjennomgå det og komme tilbake til Stortinget på
            egnet måte f.eks. hvis det er snakk om lovendringer, og det kan være snakk om andre
            endringer i regelverket som gjør at vi letter byråkratibyrden. Det å finne balansen
            mellom alt som skal til for å hindre økonomisk kriminalitet, for å sikre skikkelige og
            rettferdige skatteordninger og lite byråkrati, tror jeg er et mål vi kan stå sammen om.
            Så det skal vi jobbe med. 

 Rigmor Andersen Eide – til oppfølgingsspørsmål. 

 Over 99 pst. av bedriftene er små eller mellomstore. Halvparten er familieeid. Dette er
            Norges ryggrad, og disse bedriftene er helt avgjørende for distrikter og for folk flest.
            Kristelig Folkeparti har foreslått fjerning av arveavgiften ved generasjonsskifte i
            familiebedrifter. Dette mener vi er god næringspolitikk, det er god samfunnsøkonomi og
            god distriktspolitikk. Tall fra EU-kommisjonen viser at vellykket eierskifte i
            småbedrifter i gjennomsnitt fører til at fem arbeidsplasser blir videreført. Når vi vet
            at vel 40 000 bedrifter står foran et generasjonsskifte de neste ti årene her i landet,
            er det åpenbart at Regjeringen bør være opptatt av akkurat dette. I Soria Moria
            I-erklæringen stod det at Regjeringen ville gjøre noe med denne avgiften, uten at noe
            skjedde. I Soria Moria II står det ikke noe om dette i det hele tatt. 

Hva mener den nye statsråden om denne viktige saken for familiebedrifter over hele
            landet? 

 Nå er det – igjen – slik at det først og fremst er finansministeren som bestyrer
            skatteregimet. 

Vi har gjort ting både med formuesskatten og arveavgiften i løpet av forrige periode
            som har bidratt til en mer rettferdig beskatning, men samtidig mener vi at vi må ha et
            skattesystem som oppleves som rettferdig for alle. Jeg tror det største problemet med å
            sørge for f.eks. et nytt solidaritetsalternativ, for en moderat lønnsvekst, for en
            styrket konkurranseevne, er hvis folk opplever at det er noen som ikke deltar i det
            spleiselaget som det norske velferdssamfunnet er. Når vi får listen med nullskattytere,
            tror jeg det er veldig skadelig for den type moderasjon, for den type solidaritet, og
            det å ha et skattesystem som omfatter alle, og som ikke gir titalls milliarder i
            skattelette til dem som har aller mest, det tror jeg også kommer næringslivet til gode,
            fordi det legger fundamentet for en ansvarlig lønnspolitikk og en ny moderasjonslinje.
          

 Borghild Tenden – til oppfølgingsspørsmål. 

 Jeg står her med en helt fersk og detaljert oversikt som viser antall nyregistreringer
            i Foretaksregisteret til og med 31. oktober 2009. Den er fordelt på kommuner og fylker,
            og med unntak av et par fylker er det – dessverre for Venstre, som er et
            småbedriftsparti – en svært negativ trend. Mitt spørsmål til statsråden er om han er
            komfortabel med denne utviklingen, og, hvis han ikke er det, hvilke konkrete tiltak vil
            han i så fall sette inn? 

 Det er jo ikke noe tvil om at 2009 har vært et veldig tøft år. Det er et dramatisk år
            ute i verden, og dramatikken blir forsterket av at mange land nå klarer seg ved hjelp av
            gedigne underskudd på statsbudsjettet som de egentlig ikke har dekning for på lang sikt.
            Vi er i en veldig heldig situasjon ved at vi har over 2 500 milliarder kr på bok og kan
            finansiere den type underskudd en stund. 

Men vi må være forberedt på at det kommer til å bli en meget humpete vei også framover
            i form av at krisen slett ikke er over. Heldigvis går det bedre nå – også i
            småbedriftene og i handels- og servicenæringen går det bedre. Den private etterspørselen
            er i ferd med å ta seg opp igjen, og tryggheten i bedriftene for å øke omsetningen er i
            ferd med å ta seg opp. Men vi må være forberedt på at vi fortsatt må ha en god del
            krisetiltak – det er derfor vi også i 2010 har et statsbudsjett som er preget av det –
            og må sørge for at vi gjenreiser veksten, og gjenreiser troen i norsk næringsliv. 

 Vi går videre til neste hovedspørsmål. 

 Mitt spørsmål går til kommunal- og regionalministeren. 

I dag er det slik at kommunene skyver pasienter over til sykehusene, og sykehusene
            skyver pasienter over til kommunene. Kristelig Folkeparti har i flere år etterlyst
            finansieringsordninger som gjør at pasientene får bedre behandling dersom sykehus og
            kommuner samarbeider til beste for pasienten. Dette er et av de sentrale punktene i
            samhandlingsreformen. 

Helse- og omsorgsministeren har invitert til et bredt forlik om reformen. Det var
            derfor overraskende lesning i Dagens Næringsliv på mandag at kommunalministeren er uenig
            i den stortingsmeldingen om samhandling som Regjeringen selv har vært med på, og som
            Regjeringen la fram for knappe fem måneder siden. Det var ikke mulig å tolke det på
            annen måte. 

Mitt spørsmål til statsråden er om Regjeringen samlet står inne for innholdet i
            meldingen og dermed imøteser behandlingen i Stortinget, eller om Regjeringen har tenkt å
            trekke meldingen tilbake. 

 Eg vart særdeles overraska over oppslaget i Dagens Næringsliv i går, der representanten
            Dåvøy på sett og vis prøver å mistolke det eg har sagt til Dagens Næringsliv – som om
            ikkje heile Regjeringa står bak stortingsmeldinga. Alt eg sa i intervjuet med Dagens
            Næringsliv, står i St.meld. nr. 47 for 2008–2009. Alle dei vurderingane som skal
            gjerast, og som det òg står om i ulike punkt der, er nøye skisserte. Det er skissert tre
            ulike innretningar av modellen kva gjeld finansiering, som eg var innom i intervjuet.
            Det er skissert ulike ordningar for innfasing av reforma. Det er sagt at ein skal
            vurdere samanhengen mellom det kommunane skal finansiere, og det kommunane kan påverke
            anten gjennom førebygging eller gjennom å yte eigne tiltak. Og det er sagt at
            departementet skal arbeide vidare med ordninga, og at Regjeringa etter at
            stortingsmeldinga er behandla av Stortinget, vil føreta endelege vurderingar av modellen
            si innretning og korleis implementeringa skal gjennomførast for å sikre at det vert
            fagleg og budsjettmessig forsvarleg – det står under punkt 9.4.4. 

Då eg vart intervjua av Dagens Næringsliv som kommunal- og regionalminister, snakka eg
            om dei ulike moglege innfasingane, om samanhengen som eg, som skal samordna tenestene
            overfor kommunesektoren, er oppteken av at det skal vere mellom den finansieringa
            kommunen skal stå for, og moglegheita kommunane skal ha for å påverke omfanget av
            innleggingar. Eg håpar at Kristeleg Folkeparti er einig i at ein slik samanheng bør
            finne stad. 

 Jeg er fremdeles litt usikker på hva kommunal- og regionalministeren egentlig har sagt
            til Dagens Næringsliv. Slik jeg oppfattet det i går, var det helt klart kommet fram at
            kommunalministeren sa at et forlik i Stortinget er greit, men først må Regjeringen ta
            stilling til det. Jeg er glad for at kommunalministeren her sier at saken ligger til
            behandling i Stortinget. Men jeg ønsker å få en forsikring om at dersom Stortinget
            samlet kommer fram til et forlik, vil man fra Regjeringens side sørge for at det er
            dette forliket det blir jobbet videre med i Regjeringen. Og har de som er fra
            regjeringspartiene i helse- og omsorgskomiteen, godt nok mandat til at vi kan komme til
            enighet her i Stortinget? 

 Regjeringa har lagt fram ei god stortingsmelding med eit spanande innhald som gir store
            moglegheiter for betre helsetenester. Det er ei desentraliseringsreform, det er ei
            førebyggingsreform, og det er ei reform som sjølvsagt krev godt samarbeid mellom Helse-
            og omsorgsdepartementet og alle kommunane i landet – og KS, som òg har ei viktig rolle i
            dette. Eg inviterer gjerne Stortinget til samarbeid både i denne saka og andre saker.
            Saka ligg i Stortinget, ho ligg i komiteen, og me skal som vanleg lytte nøye til det som
            komiteen kjem med i innstillinga si. Det gjer me i denne saka som i andre saker. Kjem me
            fram til eit breitt forlik, er det veldig bra – dialogen og prosessen får vise korleis
            det vil verte – gjerne for denne ministeren, eg har aldri vore mot breie forlik i
            Stortinget. 

 Det blir fire oppfølgingsspørsmål – Geir Jørgen Bekkevold. 

 Statsråden kan oppfattes som å mene at et forlik om samhandlingsreformen i Stortinget
            vil ende med kommunesammenslåing. Det er en forhastet konklusjon. Likevel er det behov
            for robuste kommuner som kan håndtere flere oppgaver, slik det legges opp til i
            reformen. Samkommuner, slik det skisseres i samhandlingsmeldingen, vil innebære et nytt
            forvaltningsorgan og dermed fare for mer byråkrati. 

Hvordan ser statsråden at dette vil bedre samhandlingen i helsetjenestene til beste for
            pasientene? 

 Samkommunar er ikkje eit nytt forvaltingsnivå, men kan vere ein måte å samarbeide på
            gjennom forpliktande samarbeid, der ein òg legg inn ansvar for tenester. Me har i dag
            fleire modellar for interkommunalt samarbeid – me har IKS, som er mykje brukt på meir
            forretningsmessige område, og me har vertskommunemodellen som mange har teke i bruk. Det
            vil i fortsetjinga òg vere gode modellar. I tillegg utgreier me no samkommunemodellen og
            vurderer å lovfeste han. 

Det vil bety at ein del kommunar vil ha eit politisk utval som får gjere vedtak som er
            juridisk bindande for dei kommunane som er med, og som har gjort avtale med samkommunen.
            Eg trur det kan vere éin av fleire løysingar for å møte den problematikken som
            representanten tek opp. 

 Gjermund Hagesæter – til oppfølgingsspørsmål. 

 No er det openbert mange usikkerheitsmoment når det gjeld samhandlingsreforma, og mange
            ting som ikkje er endeleg på plass. Ein av føresetnadene for at samhandlingsreforma skal
            fungere, er at vi har kommunar av ein viss storleik, og at vi har kompetanse i kommunane
            til å ta seg av brukarane. 

Som det blei nemnt i førre oppfølgingsspørsmål, begynner ein no å kjøre fram
            samkommunen som eit alternativ til kommunesamanslåing. Det skal komme i tillegg til
            regionråd. Det skal komme i tillegg til det samarbeidet som skjer i interkommunale
            selskap og i interkommunalt samarbeid. Det kjem i tillegg til fylkeskommunen, og det
            kjem i tillegg til fylkesmannsembetet. 

Då er spørsmålet: Kor mange ulike forvaltningsnivå er det føremålstenleg å ha i eit
            land som har under fem millionar innbyggjarar? 

 Regjeringa legg frivilligheit til grunn når det gjeld interkommunalt samarbeid, og me
            ser at kommunane har lang tradisjon for å samarbeide med kvarandre og finne gode
            løysingar. Det er her i Noreg på same måte som i enkelte av våre naboland. 

Samkommunemodellen har ein prøvd ut over lang tid i Finland, der ein har store
            tenestesektorar som er lagde inn i ei slik ordning, mellom anna helsesektoren. Dei
            minste kommunane seier sjølve at interkommunale løysingar er ei god og nødvendig løysing
            for å kunne rekruttere nødvendig kompetanse og skape gode og robuste fagmiljø. 

Ein kan sjå på samkommunemodellen på fleire måtar. Eg ser ikkje modellen som ein
            overordna instans i høve til kommunane, men meir som ei praktisk ordning, som når eit
            konsern opprettar eit dotterselskap for å leggje ut oppgåver som ein av praktiske
            årsaker vil ha ei anna organisering av. 

Det er litt etter kva ein vel å vurdere dette som. 

 Bent Høie – til oppfølgingsspørsmål. 

 Den forrige kommunalministeren fra Senterpartiet tok til bakken helseminister Bjarne
            Håkon Hanssens forslag om helsekommuner. Den nåværende kommunalministeren fra
            Senterpartiet har åpenbart også tatt livet av helseminister Bjarne Håkon Hanssens idé om
            storstilt kommunal medfinansiering. 

Uansett når en stiller spørsmål knyttet til denne reformen, får en til svar
            «samkommune» og «samarbeid» fra Senterpartiet. 

Det er helt åpenbart at i en samkommune vil en ha et nytt definert ansvarsområde. Det
            betyr at den løsningen vil innebære at en får kommuner med et definert ansvarsområde,
            samkommuner med et definert ansvarsområde og spesialisthelsetjenesten med et definert
            ansvarsområde. Hvordan mener kommunalministeren at det å innføre tre nivåer med et
            definert ansvarsområde vil forbedre samhandlingen i et system der en allerede har store
            utfordringer med samhandling mellom to nivåer? 

 Eg ser ikkje på det som den store utfordringa om det er den eine eller den andre
            modellen som vert vald. Den store utfordringa er å få til ei god samhandling mellom det
            statlege helsevesenet og dei kommunale tenesteytarane. Dei utfordringane er der anten du
            har store eller små kommunar, for det handlar om to ulike system som må kommunisere,
            snakke med kvarandre, og verte einige om korleis ein skal utforme eit samhandlingssystem
            som kan gli smertefritt. Der har vi framleis ein jobb å gjere. 

No ligg meldinga i Stortinget, og Regjeringa skal jobbe vidare på grunnlag av det som
            Stortinget kjem fram til og melder tilbake til Regjeringa. 

Utfordringa ligg der, og den må vi handtere i tida framover. 

 Trine Skei Grande – til siste oppfølgingsspørsmål. 

 Vi i Venstre er også bekymret for det administrative – bestillerkompetanse og alt det
            som man trenger i mange små enheter for å klare jobben. 

Men Venstre og Senterpartiet har jo tradisjonelt vært de som kjemper for det lokale
            folkestyret, de som kjemper for at borgerne skal ha direkte medvirkning, at det skal
            være lett å engasjere seg, lett å vite hvem det er man stemmer på, og hvilke følger det
            får når man stemmer på noen. Det å få det lokale folkestyret til å leve er viktig for i
            det hele tatt å få velferdsstaten vår til å leve. 

Mitt spørsmål til statsråden er: Er hun ikke bekymret for det lokale folkestyret når vi
            nå ser at vi overfører makt til ordførerklubba, til selskap, til alt mulig som er
            organisert over dette folkestyret, over det som Venstre og Senterpartiet alltid har
            kjempet for, i stedet for å se om vi kan organisere folkestyret vårt på en måte som gjør
            at vi faktisk får en direkte kontakt mellom dem ansvaret ligger hos, og de oppgavene som
            skal utføres? Er det ikke sånn at vi nå lager en masse mellomledd som egentlig
            undergraver det folkestyret vi har stått sammen og kjempet for? 

 I Danmark har ein gjort ei stor samanslåing av kommunar. I avisa Politiken kunne ein
            for ei tid sidan lese: 

«Politikere dumper de nye kommuner. Fire ud af ti kommunalpolitikere er skuffede over
              kommunalreformen. Det er blevet for langt mellom borgere og politikere.» 

Det er intervjua fleire politikarar frå partiet Venstre, blant andre Erik Fabrin, som
            ergrar seg over at avstanden er vorte for lang: Tidlegare kunne ein snakke med folk, «nå
            er vi medlemmer af en bestyrelse i en stor virksomhed», som er langt frå folk. I ein
            samanslått kommune er det òg ein Venstre-representant som seier at tidlegare tetta ein
            hòl i vegen, og ein hadde låge kostnader til barnehagar. No har barnehageutgiftene stige
            med 50 pst. etter samanslåinga, og utafor bygrensa er det ingen som har interesse av kva
            som skjer. 

Eg trur det siste er noko av det som vi òg merkar i Noreg med den motstanden som er
            rundt om i landet, som òg handlar om lokaldemokrati. 

 Da går vi til neste hovedspørsmål. 

 Mitt spørsmål går til kommunalministeren. 

Det var nok mange lokalpolitikere rundt omkring i det ganske land som satte kaffen i
            halsen denne helgen, da man fikk høre Senterpartiets frittalende representant her i
            Stortinget, Ola Borten Moe, uttale at han ønsket at man skulle innføre tvang i
            forbindelse med bosetting av flyktninger i norske kommuner. 

Det er en kjent sak at når det gjelder norsk innvandringspolitikk, har denne
            regjeringen ikke hatt store problemer med å bruke tvang, særlig i forbindelse med
            opprettelse av asylmottak, uten å orientere lokaldemokratiet om eller innvie det i slike
            opprettelser. Nå er neste bølge kommet, i den forstand at man nå skal bosette en rekke
            av de flyktningene som har fått opphold under den asylpolitikken som har vært
            fullstendig ute av kontroll de siste årene. Og igjen vil man benytte et slikt
            virkemiddel – nemlig å overstyre det lokale skjønn, overstyre lokaldemokratiet, sette
            til side den skjønnsmessige vurderingen som lokalpolitikere gjør når det gjelder de
            ansvarsfulle vedtakene som treffes – når man vurderer mottak for og bosetting av
            flyktninger. 

Mitt spørsmål til statsråden er: Er det slik at man nå fullstendig setter til side
            prinsippet om lokaldemokrati, at man for å – skal vi si – bøte på en manglende styring
            fra statens side når det gjelder norsk innvandringspolitikk generelt og norsk
            asylpolitikk spesielt, er villig til å sette lokaldemokratiet til side, overstyre
            fullstendig, og plassere flyktninger i norske kommuner uten å forespørre
            lokalpolitikerne? 

 For det fyrste: Representanten Ola Borten Moe har sett ein veldig viktig debatt på
            dagsordenen: Korleis ser me på dei som skal busetjast i kommunane, som skal verte nye
            innbyggjarar i kommunane? Skal dei sjåast på som ein ressurs – som nokon som kan verte
            ein ressurs og verte integrerte på ein god måte i lokalsamfunnet? Korleis får kommunane
            rammer og handlingsrom til å gjere ein god integreringsjobb og busetje desse på ein måte
            som vil bety at dei vert ein ressurs? Det er ein viktig debatt i det norske samfunnet
            som eg støttar at Ola Borten Moe tek opp. 

Så har han spissa denne debatten med sitt forslag om tvang. Her kan det hende at
            iallfall Ola og eg enno ikkje har diskutert oss ferdige – representanten Ola Borten Moe
            og eg får ta ein runde om det – men eg set pris på at me i Senterpartiet har dyktige
            politikarar som set viktige saker på dagsordenen. Og så tek me debatten deretter. 

Når det er sagt, vil eg òg seie at den omsorga Framstegspartiet har for kommunane i
            dette spørsmålet, er forunderleg – når me registrerer iveren etter å slå saman kommunar.
            Eg har heller ikkje rundt i Kommune-Noreg høyrt eit rop om kommunesamanslåing – svært
            mange stemmer der er mot det. Der høyrer eg ikkje om den same omtanken for
            lokaldemokratiet og for kva ein meiner lokalt. Bak spørsmålet kan det òg gøyme seg ein
            tanke om at dette er saker dei i Framstegspartiet ikkje er så for, nemleg at ein skal få
            busett flyktningar på ein god måte. Det er Regjeringa. Me styrkjer kommunanes
            moglegheiter til god integrering og busetjing. Det skal me fortsetje med. 

 Det er ikke riktig slik som kommunalministeren forsøker å fremstille det som, at
            Fremskrittspartiet ønsker tvungen kommunesammenslåing. Vi lytter til lokaldemokratiet –
            det gjør vi i alle saker som angår det. Derfor synes jeg det er veldig rart at særlig en
            statsråd fra Senterpartiet indirekte tar til orde for å overstyre kommunene – dette
            gjelder jo nettopp det skjønnet som utøves lokalt. Alle statistikker viser at kommunene
            er veldig ansvarlige i de vurderingene som gjøres når det bosettes flyktninger. Så det
            er ikke noe behov for å ta i bruk et slikt virkemiddel. 

Jeg merker meg at hver gang det er snakk om innvandringspolitikk, om asylpolitikk og om
            bosetting av flyktninger, bruker rød-grønne politikere begrepet «tvang» og er villig til
            å ta det i bruk. Jeg etterlyser det samme engasjementet når det gjelder å bruke tvang
            for å sørge for f.eks. full sykehjemsdekning. Hvorfor er det slik at hver gang
            rød-grønne politikere tar i bruk tvang, er det gjerne i forbindelse med forslag innenfor
            norsk integreringspolitikk og innvandringspolitikk? 

 Det er ikkje så veldig ofte at raud-grøne politikarar bruker ordet «tvang» overfor
            kommunane. Me ynskjer å ha ein god dialog med kommunane, me ynskjer å lytte til dei. Og
            det gjer me ikkje minst gjennom å styrkje dei og gi dei rammer som gir dei handlingsrom
            til å gjere gode prioriteringar og ein god jobb lokalt. 

Så må eg få ta eit atterhald: Dette er eit forslag fremja av éin representant for å
            reise ein debatt. Den debatten skal me – i eit godt, demokratisk samfunn – sjølvsagt ta.
            Men det er ikkje dermed sagt at det er raud-grøn politikk. 

 Det blir gitt anledning til tre oppfølgingsspørsmål – først Gjermund Hagesæter. 

 I motsetjing til Senterpartiet respekterer Framstegspartiet lokaldemokratiet. Vi
            ønskjer ikkje på nokon måte å rasere lokaldemokratiet. Vi ønskjer færre kommunar, men vi
            ønskjer ikkje tvangssamanslåing. Derimot ønskjer vi frivilligheit og å gi økonomiske
            verkemiddel og økonomiske incentiv for å få til frivillig samanslåing. Det gjer vi fordi
            vi meiner at innbyggjarane vil vere tente med større kommuneeiningar, som kan byggje opp
            ein større kompetanse på ulike område. 

Vi ønskjer å bruke gulrøter – både store og små – for å få til kommunesamanslåingar.
            Spørsmålet mitt til statsråden er om også ho vil vurdere å vifte med nokre gulrøter
            overfor kommunane – for å få til frivillige kommunesamanslåingar. 

 Viss ein tek lokaldemokratiet på alvor, vil ein innsjå at det er lokalt ein er best
            eigna til å vurdere om ein skal slå seg saman med nabokommunane. Viss ein følgjer det
            resonnementet, trengst det ingen gulrøter, men eit system som gjer at ein ikkje taper på
            ei slik samanslåing. Derfor har Regjeringa nedfelt i Soria Moria-erklæringa at dei
            kostnadene som er forbundne med ei eventuell samanslåing, ikkje skal belastast
            kommunane. Det skal staten ta. Det er sjølvsagt for å rydde av vegen denne typen
            hindringar som måtte liggje der. Mi oppfordring til Framstegspartiet sin representant er
            at Framstegspartiet begynner med sine eigne kommunar, og går ut og tek dei nødvendige
            initiativa. Det er ingen ting i dag som hindrar kommunesamanslåing viss
            lokalpolitikarane vil. 

 Trond Helleland – til oppfølgingsspørsmål. 

 Etter å ha hørt statsråden er det tydelig at tvangstanken ikke har grobunn i hele
            Senterpartiet, men i alle fall deler av Senterpartiet ønsker å bruke tvang for å
            plassere flyktninger i kommunene. 

Navarsete sier at dette er en interessant og viktig debatt, det er viktig å reise denne
            debatten. Det er jeg enig i, ut i fra det perspektivet at neste år skal det bosettes
            dobbelt så mange i norske kommuner som det er gjort i år. Ikke minst er det en
            eksplosjon når det gjelder enslige mindreårige asylsøkere som nå får bosetting i Norge.
            Det blir regnet med at det skal bosettes 1 600 i kommuner neste år. Vi vet at nettopp
            denne gruppen ser kommunene det som vanskelig å ta imot. 

Spørsmålet blir: Hvis en ikke skal bruke tvang, hvilke tiltak vil statsråden og
            Regjeringen iverksette for å få bosatt disse enslige mindreårige asylsøkerne, som ofte
            har et vanskelig utgangspunkt? 

 Spørsmålet til representanten Helleland bevegar seg inn på eit fagområde som ikkje
            direkte er kommunal- og regionalministaren sitt, men som ligg til ein annan statsråd. Eg
            vil ikkje gå inn i detaljane omkring dei tiltaka som ein vil innrette, for det synest eg
            fagministeren må svare på. 

Når det gjeld utgreiingsinstruksen, det å samordne tiltaka både på tenestesida og i
            forhold til distriktspolitikken og Næringsdepartementet, er sjølvsagt mi rolle å syta
            for at kommunane vert sette i stand til å gjere jobben. Den dialogen skal me ta, både
            med KS og kommunesektoren og i eit godt samarbeid med fagstatsråden, Audun Lysbakken,
            som har det faglege ansvaret. 

 Geir Jørgen Bekkevold – til oppfølgingsspørsmål. Presidenten understreker at
            oppfølgingsspørsmålene i hovedsak skal rettes mot det saksområdet statsråden har ansvar
            for. 

 Jeg tolker statsrådens svar når det gjelder å tvinge kommuner, som at det ikke er
            Regjeringens politikk nå, men at hun gjerne tar en debatt rundt det. Det vil også
            Kristelig Folkeparti være med på, selvsagt. Likevel løser jo ikke dette det som er den
            store utfordringen i denne saken, nemlig at folk blir sittende veldig lenge – for lenge
            – på asylmottak før de blir bosatt i kommunene. Ser statsråden for seg andre mulige
            tiltak som gjør at vi raskere kan bosette asylsøkere som har fått opphold i Norge? 

 Jeg minner nok en gang om at spørsmålet skal rettes mot statsrådens fagområde. Dersom
            statsråden ønsker å svare med utgangspunkt i den kommunale rolle i det spørsmålet som
            her reises, må statsråden gjerne gjøre det. 

 Når det gjeld mitt ansvarsområde, kan eg vel eigentleg berre gjenta det eg svarte på
            førre spørsmålet: Eg ynskjer å ha ein god dialog med kommunane. Vi har gode eksempel på
            vellykka integrering i lokalsamfunn, der dei som er tilflytta, er blitt gode og viktige
            ressursar i lokalsamfunnet. Eg vil lyfte fram dei eksempla, lyfte fram korleis me gjer
            det, gi kommunane rammer, og så får fagdepartementet og fagministeren kome tilbake med
            dei konkrete tiltaka som Regjeringa da vil kome med. 

 Vi går videre til neste – og siste – hovedspørsmål. 

 Mitt spørsmål går til kommunal- og regionalministeren, og jeg skal prøve å holde meg
            til hennes ansvarsområde, nemlig kommunestrukturen. Om hun vil ta ansvar for en tjenlig
            kommunestruktur, er jo et annet spørsmål. 

Den 25. september, altså rett før Navarsete overtok, sendte Regjeringens representant
            fra Sogn og Fjordane, fylkesmann Flæte, et brev med en tydelig melding. Der står det: 

«Staten kjem i aukande grad med krav og forventningar som mange små kommunar ikkje er
              i stand til å etterleve (…)» 

Og videre: 

«Det er ein fare for at reformene kjem snøggare og er meir omfattande enn kommunane
              har ressursar til å gjennomføre. Det kan i sin tur føre til A-, B- og C-kommunar.»
            

Videre skriver han: 

«Vi er urolige for ein kommunestruktur som smuldrar opp dei reformene som vi alle
              forventar skal skje. Fylkesmannen har eit tilsynsansvar, og vi finn det rett å peike
              på at det for oss synest å bli ei aukande utfordring at omfanget av reformer ikkje tek
              omsyn til ein fastlåst kommunestruktur.» 

Så sier han til slutt: 

«Og det bør i båe høve gjevast markante insentiv for å få til friviljuge løysingar.»
            

Det ene spørsmålet er om statsråden er enig i dette. 

Samhandlingsreformen har jo satt fart på debatten om kommunestrukturen, og vi har nå i
            tidligere spørrerunder hørt at statsråd Navarsete er opptatt av dette med samkommuner.
            Hun pekte på Finland som et godt eksempel. Det er kanskje det å bemerke at i Finland har
            de ingen ordentlig fylkeskommune. Der er det et indirekte valgt fylkesnivå. Men uansett
            blir det mange lag med forvaltningsnivå oppå hverandre, og altså svært usikkert om det
            er mulig å få til en demokratisk styring av kommunene med det opplegget. Vil statsråden
            gi kommunene incentiver, slik at de frivillige kan slå seg sammen, slik det var under
            Bondevik II-regjeringen, da Erna Solberg var minister? 

 Ja, under statsråd Solberg vart det gitt incentiv. Det vart vel ikkje det store
            resultatet av dei incentiva, slik eg tolkar det. Sidan 2002 har me vel hatt fem
            frivillige kommunesamanslutningar, og i fleire av dei har Senterpartiet sitte med
            ordføraren og vore viktige og gode pådrivarar for å få til gode løysingar. 

Så kan ein sjå utover landegrensene, til Danmark som gjennomførde ei omfattande
            kommunereform i 2007. Dei reduserte talet på kommunar frå 271 til 98. To nye
            undersøkingar viser at fire av ti lokalpolitikarar er misnøgde med reforma. Noreg er eit
            langstrakt land. Det vil alltid vere utfordringar knytte til geografi og distanse i
            dette landet vårt, og ei storstilt kommunesanering vil ikkje oppheve det med mindre
            tvangssamanslåing òg betyr, om ein går inn for det, at innbyggjarane vert flytta med
            tvang. Derfor har eg tru på at kommunane sjølve vil finne saman til gode løysingar anten
            gjennom samarbeid eller gjennom samanslåing. Det er 

det

 som er
            lokalt sjølvstyre eller lokaldemokrati. Dei som er opptekne av lokaldemokratiet og
            samtidig er opptekne av at me skal, anten gjennom økonomiske incentiv eller gjennom
            tvang, presse kommunane inn i ei samanslåing, er eg kanskje ikkje på line med. Så ser me
            at kommunestrukturen nokre stader kan medføre utfordringar, men eg trur at samarbeid er
            den enklaste og beste løysinga. 

Eg vil òg gjerne rydde av vegen eit inntrykk som enkelte har lyst til å skape, nemleg
            at eg er så imot samanslåingar. Nei, men eg ser utfordringar knytte til det på grunn av
            geografi og at tenestene trass alt skal verte gitt der folk bur. 

 Da tolker jeg det slik at statsråd Navarsete er skarp motstander av tvangssammenslåing
            av kommuner. Det er ikke overraskende. Men at statsråden også er motstander av å gi
            incentiv, gi økonomiske virkemidler, gulrøtter eller hva en vil kalle det, for at
            kommunene skal slå seg sammen, er mer overraskende. 

Det betyr at statsråden sier: Jeg er for kommunesammenslåing, men jeg skal overhodet
            ikke bidra økonomisk til at det er lønnsomt. Ikke engang en vei er statsråden
            interessert i å gi for å få kommunene til å slå seg sammen. Det har vist seg å være et
            godt virkemiddel. 

Spørsmålet mitt gjelder egentlig det demokratiske underskuddet. Statsråden viste til
            IKS, hun viste til samkommuner, hun viste til en rekke konstruksjoner som er opprettet
            for å få kommuner til å samarbeide bedre. Men dette blir jo et rådmann- og
            ordførervelde, der kommunestyrene er satt ut av spill uten mulighet til å påvirke
            beslutninger. Synes statsråd Navarsete at det er bedre med denne type konstruksjoner enn
            velfungerende store kommuner? 

 For det fyrste ligg det i Soria Moria-erklæringa ei klar føring om at dei kommunane som
            vel å slå seg saman, ikkje skal ha nokre økonomiske omkostningar med det. Det er for så
            vidt eit incentiv. 

Om det er kommunar som har planar om samanslåing, har eg sagt når eg har møtt KS, at
            dei er velkomne til å diskutere det. Så får me diskutere eventuelt kva dei måtte ha av
            ynsker i den samanhengen, og så har me ein god dialog med kommunane om det. Det er den
            vegen eg ynskjer å gå: gjennom god dialog. 

Så til det demokratiske underskotet som mange er opptekne av. Eg trur at om ein har fem
            kommunar som har 100 kommunestyrerepresentantar til saman, og ein slår dei saman og
            reduserer det talet til 20 for alle kommunane, eller om ein vel at 20 av dei sit i ein
            samkommune og styrer nokre av tenestene, kan ein trygt diskutere kva det vert mest og
            minst demokrati av. 

 Det blir anledning til to oppfølgingsspørsmål – først Bent Høie. 

 Jeg regner med at statsråden har lest brevet fra Regjeringens fremste representant i
            hennes eget hjemfylke, og sett de utfordringene som fylkesmannen i Sogn og Fjordane
            peker på. 

Det er ett fellestrekk med alle de utfordringene som fylkesmannen i det brevet peker
            på, og det er at dagens kommunestruktur går ut over de svakeste i samfunnet vårt. Det er
            utfordringer knyttet til barnevernsbarn, som blir kasteballer mellom stat og kommune,
            det er utfordringer knyttet til rusmisbrukere, som blir kasteballer mellom de ulike
            nivåene, og det er utfordringer knyttet til pasientene våre, som er godt beskrevet i
            samhandlingsreformen, og som blir kasteballer mellom de ulike nivåene. 

Sannheten er at for oss vanlige innbyggere, som stort sett forholder oss til kommunen
            som leverandør av vann og den som henter bosset en gang i uken, fungerer det relativt
            greit, men det er fordi den typen tjenester er flyttet over på et interkommunalt nivå. 

Det er forskjell på vann og kloakk og de mest grunnleggende velferdstjenestene våre.
            Ser ikke kommunalministeren at vi har en utfordring i å flytte beslutningene til de
            typer organer over på et interkommunalt nivå? 

 Sidan Høgre er oppteken av mitt heimfylke, kan eg opplyse at eg kjenner det fylket
            ganske godt. 

Den Høgre-styrte Hornindal kommune er ein av dei minste. Eg har ikkje registrert eitt
            initiativ frå Høgre-ordføraren, som no har vorte stortingsrepresentant, om at kommunen
            må slå seg saman med Stryn fordi tenestene i Hornindal kommune er så dårlege. Det er
            overraskande ut frå diskusjonen som er her i salen i dag. 

Solund kommune er eit øysamfunn med mange øyar. Verken fylkesmannen i Sogn og Fjordane
            eller nokon annan kan taue dei inn til land og gjere dei effektive, samanslått med andre
            kommunar. Det er nokre slike lokale føresetnader som ein òg faktisk må diskutere når ein
            ivrar så inderleg for kommunesamanslåing, slik som Høgre gjer. 

Eg har dialog med alle kommunane i Sogn og Fjordane. Det er veldig få som ivrar for
            samanslåing, men det er mange som ivrar for samarbeid og for å finne gode modellar, slik
            at ein kan nytte felles ressursar på ein betre måte enn i dag. 

 Gjermund Hagesæter – til siste oppfølgingsspørsmål. 

 Eg synest det kjem rimeleg klart fram frå statsråden at ho dei neste åra ikkje ønskjer
            å lyfte ein finger for å få til samanslåingar av kommunane i Noreg, men at statsråden,
            kanskje motviljug, vil akseptere samanslåingar dersom initiativet kjem frå lokalt hald. 

No skjønar eg at det opposisjonen meiner, ikkje gjer spesielt inntrykk på ei
            fleirtalsregjering, men eg registrerte at på måndag var statsråden i sitt eige
            heimfylke. Der hadde ho m.a. møte med Ungdommens fylkesting. Dei har også vedteke ein
            resolusjon, der dei meinte at det var på tide å sjå på kommunestrukturen og
            kommunesamanslåingar på grunn av at det var ikkje blitt gjort på lang tid. 

Då er mitt spørsmål: Gjer denne typen utspel og resolusjonar, frå ungdomen i eige
            heimfylke, inntrykk på statsråden?

 Eg fekk overlevert ei uttale frå Ungdommens fylkesting der ein med knappast mogleg
            fleirtal, trur eg, slik eg fekk opplyst, hadde ei tilråding om kommunesamanslåing. 

Når møtet vårt handla om distriktsutvikling i regi av distriktssenteret, kan ein
            sjølvsagt diskutere korleis ein i bygdene, i eit fylke som Sogn og Fjordane med spreidd
            busetnad, kan skape ny optimisme og glød om svaret, og det einaste svaret som kom frå
            Ungdommens fylkesting, var kommunesamanslåing. Eg veit ikkje om det gir grunn til
            optimisme for bygdene i Sogn og Fjordane eller ikkje, det får framtida vise. Eg skal
            uansett lytte til Ungdommens fylkesting, for det er ein viktig instans å lytte til. Men
            me skal òg lytte til innbyggjarane som bur i desse kommunane og kva deira svar er. Her
            er det både unge og eldre, og det er mange nyansar i dei svara. 

 Dermed er den muntlige spørretimen omme, og vi går over til den ordinære spørretimen.
          





                    
                    
                    

 Det blir en lang rekke endringer i den oppsatte spørsmålslisten. Presidenten viser i
            den sammenheng til den oversikt som er omdelt på representantenes plasser i salen. 

 (fra salen): President! 

 Presidenten går ut fra at representanten Solberg ønsker å kommentere at det er mange
            spørsmål som er utsatt. Det har jeg stor forståelse for. Presidenten ber om at
            representanten tar dette opp i tråd med forretningsordenen ved møtets slutt, så vil det
            bli behandlet på en dertil egnet måte – hvis det er akseptabelt for representanten. 

 (fra salen): Det er akseptabelt. 

 De foreslåtte endringer i dagens spørretime foreslås godkjent. – Det anses vedtatt. 

Endringene var som følger: 

Spørsmål 2, fra representanten Trine Skei Grande til utenriksministeren, utsettes til
            neste spørretime, da utenriksministeren er bortreist. 

Spørsmål 9, fra representanten Bjørn Lødemel til miljø- og utviklingsministeren,
            utsettes til neste spørretime, da statsråden er bortreist. 

Spørsmålene 10, 12 og 13, fra henholdsvis representantene Geir Jørgen Bekkevold, Anders
            B. Werp og Tor Sigbjørn Utsogn til justisministeren, utsettes til neste spørretime, da
            statsråden er bortreist. 

Spørsmål 11, fra representanten André Oktay Dahl til justisministeren, blir besvart av
            nærings- og handelsministeren som settestatsråd for den aktuelle saken. Spørsmålet
            bortfaller imidlertid, da spørreren har sykdomsforfall. 

Spørsmål 14, fra representanten Trond Helleland til ministeren ved Statsministerens
            kontor, er overført til miljø- og utviklingsministeren som rette vedkommende. Spørsmålet
            må imidlertid utsettes til neste spørretime, da statsråden er bortreist. 

Spørsmål 15, fra representanten Bent Høie til ministeren ved Statsministerens kontor,
            er overført til justisministeren som rette vedkommende. Spørsmålet må imidlertid
            utsettes til neste spørretime, da statsråden er bortreist. 

Spørsmål 16, fra representanten André Oktay Dahl til ministeren ved Statsministerens
            kontor, er overført til justisministeren som rette vedkommende. Spørsmålet vil bli
            besvart av nærings- og handelsministeren som settestatsråd for den aktuelle saken.
            Spørsmålet bortfaller imidlertid, da spørreren har sykdomsforfall. 

Spørsmål 22, fra representanten Svein Flåtten til fiskeri- og kystministeren, utsettes
            til neste spørretime, da statsråden er bortreist. 

Spørsmål 23, fra representanten Kent Gudmundsen til fiskeri- og kystministeren, blir
            besvart av fornyings- og kirkeministeren på vegne av fiskeri- og kystministeren, som er
            bortreist. 





                    
                    








        

Spørsmål 1 


    
        

Spørsmål 2 


    
        

Spørsmål 3 


    
        

Spørsmål 4 


    
        

Spørsmål 5 


    
        

Spørsmål 6 


    
        

Spørsmål 7 


    
        

Spørsmål 8 


    
        

Spørsmål 9 


    
        

Spørsmål 10 


    
        

Spørsmål 11 


    
        

Spørsmål 12 


    
        

Spørsmål 13 


    
        

Spørsmål 14 


    
        

Spørsmål 15 


    
        

Spørsmål 16 


    
        

Spørsmål 17 


    
        

Spørsmål 18 


    
        

Spørsmål 19 


    
        

Spørsmål 20 


    
        

Spørsmål 21 


    
        

Spørsmål 22 


    
        

Spørsmål 23 


    
        

Spørsmål 23 


    



                    

 Dette spørsmålet, fra Trine Skei Grande til ministeren ved Statsministerens kontor,
              vil bli besvart av statsministeren. 

 Jeg lurer på om statsministeren kan svare når det gjelder denne statsråden ved
              Statsministerens kontor: 

«Hvordan og på hvilke områder er statsråden konstitusjonelt ansvarlig overfor
              Stortinget?» 

 Statsråd Karl Eirik Schjøtt-Pedersen er utnevnt som statsråd ved Statsministerens
              kontor. Han skal bistå meg med å lede Regjeringens arbeid. 

Ansvaret for iverksettelsen av vedtak på Statsministerens kontor vil ligge hos meg
              som statsminister og sjef for kontoret. 

Med konstitusjonelt ansvar menes det rettslige ansvaret som kan gjøres gjeldende mot
              medlemmer av Stortinget, regjeringen og Høyesterett for straffbare og andre
              rettsstridige forhold som innebærer brudd på konstitusjonelle plikter. Det er
              Stortinget som avgjør hvorvidt det skal tas ut påtale, og Riksretten som avgjør
              hvorvidt konstitusjonelt ansvar skal gjøres gjeldende mot en statsråd. 

Det konstitusjonelle ansvaret som gjelder for statsråd Schjøtt-Pedersen, er det samme
              som gjelder for andre statsråder. I likhet med andre statsråder vil statsråd
              Schjøtt-Pedersen etter Grunnloven § 5 og § 30 tredje ledd være ansvarlig for de
              beslutninger som han er med på å treffe i statsråd. 

Statsråd Schjøtt-Pedersen vil også på lik linje med andre medlemmer i Regjeringen
              være ansvarlig for at han ikke bryter ansvarlighetslovens bestemmelser gjennom
              utførelsen av sitt embete. Han vil f.eks. kunne holdes konstitusjonelt ansvarlig
              dersom han medvirker til noe som er i strid med Grunnloven eller andre lover, dersom
              noe som krever beslutning av Stortinget, blir foretatt uten Stortingets samtykke,
              eller dersom han medvirker til at statens eiendommer eller øvrige midler ikke blir
              forsvarlig anvendt, eller på annen måte viser uforstand eller forsømmelighet i sin
              virksomhet. 

Når statsråd Schjøtt-Pedersen møter i Stortinget, vil han være ansvarlig for å følge
              bestemmelsen i Grunnloven § 82 om at ingen medlemmer av Statsrådet må legge fram for
              Stortinget uriktige eller villedende opplysninger. 

Statsråd Schjøtt-Pedersen vil møte i Stortinget ved ulike anledninger. For eksempel
              vil det være naturlig at han møter i forbindelse med generelle debatter som
              finansdebatten og trontaledebatten. 

Statsministerens kontor legger normalt ikke fram proposisjoner eller meldinger til
              Stortinget. I likhet med statsministeren vil derfor heller ikke statsråd
              Schjøtt-Pedersen legge fram saker for Stortinget. Dette vil nå, som tidligere, bli
              gjort av den enkelte fagstatsråd som har ansvaret for sitt fagområde. Det er i tråd
              med lange tradisjoner og i samsvar med Grunnloven §§ 3 og 12 at regjeringen selv
              bestemmer hvordan den organiserer sitt arbeid, herunder fordelingen av arbeidsområder
              mellom statsrådene i regjeringen. 

 Jeg må si at jeg er forundret over svaret. Jeg trodde kanskje at man hadde hatt tid
              til å gjøre en bedre jobb, og også ved å lese historiebøkene. Johan Sverdrup satte et
              prinsipp i 1884, som var innføringen av parlamentarismen. Grunntanken i det er at
              statsråder og en regjering faktisk utgår fra dette huset. De får organisere arbeidet
              som de vil, men det er dette huset man svarer for. Det er dette huset makta til en
              regjering utgår fra. Den utgår ikke fra Statsministerens kontor, selv om vi har en
              flertallsregjering. 

Det er faktisk sånn at når det gjelder det konstitusjonelle ansvaret, er det riktig
              det som statsministeren redegjør for her. Men man har også et ansvar for å svare på
              politiske spørsmål i Stortinget. Så mitt oppfølgingsspørsmål er: Kommer minister
              Schjøtt-Pedersen noen gang til å møte i Stortinget for å svare på spørsmål? Kommer han
              noen gang til å møte i den ordinære spørretimen? Kommer han noen gang til å møte i den
              muntlige spørretimen? Nå har han overført alle spørsmålene han har fått i dagens
              spørretime, til andre statsråder. 

 Først litt til historieskrivingen. Det avgjørende er at det er i tråd med Grunnloven,
              det er i tråd med lang tradisjon, og det er i tråd med det flere regjeringer har
              gjort, at det er regjeringen selv som bestemmer hvordan den organiserer sitt arbeid.
              Det skal selvsagt være forenlig med at alle regjeringens medlemmer er ansvarlige
              overfor Stortinget. 

Som det gikk fram av mitt svar, er altså statsråd Schjøtt-Pedersen konstitusjonelt
              ansvarlig overfor Stortinget når det gjelder alle de saker som er behandlet i
              statsråd. Han er selvfølgelig også ansvarlig for alle de opplysninger han måtte gi fra
              f.eks. Stortingets talerstol. Det kan også Stortinget følge opp. Det er det som ligger
              i den kontrollfunksjonen som Stortinget har. Ansvarlighetsloven gjelder for ham. Han
              er selvfølgelig også ansvarlig når det gjelder opplysninger han gir til Stortinget. 

Så er det slik at i Norge er det fagstatsrådene som svarer på spørsmål knyttet til de
              ulike fagområdene. Derfor vil det også være praksisen framover når det gjelder de
              ulike fagområder. 

 Jeg tolker det svaret dit hen at han ikke kommer til å møte i spørretimen, heller
              ikke i den muntlige, som statsministeren faktisk gjør. 

Etter dette svaret må jeg si at dette er en regjering som har en utrolig arrogant
              holdning overfor parlamentet. Jeg respekterer enhver regjerings holdning til hvordan
              den ønsker å organisere arbeidet sitt, men det å innføre egne statsrådsposter, som er
              brudd på en lang tradisjon, og at statsministeren holder seg med statsråder uten noen
              som helst portefølje eller ansvarsområde, er faktisk ganske nytt siden vi fikk
              kongemakten. Kongen holdt seg gjerne med statsråder som skulle ordne opp for ham, men
              vi har ikke en slik parlamentarisk tradisjon. Dette er en helt ny tradisjon. Det mener
              jeg er uttrykk for en ganske stor arroganse overfor det norske parlamentet. 

 Det er ikke riktig at det er helt nytt. Også tidligere har vi hatt statsråder uten
              portefølje i Norge. I veldig mange andre land er det vanlig med denne typen
              statsråder. I Sverige har man en lignende ordning, selv om systemet i Sverige er noe
              annerledes. 

Det vi baserer dette på, er nettopp det som står tydelig i Grunnloven, og som er en
              lang tradisjon, nemlig at regjeringen selv bestemmer hvordan regjeringens arbeid
              organiseres. Så er hele regjeringen – alle statsrådene – ansvarlige overfor
              Stortinget. Det er også Schjøtt-Pedersen i de sakene som er behandlet i statsråd eller
              når det gjelder den informasjonen han gir Stortinget fra Stortingets talerstol. 





                

 Dette spørsmålet, fra representanten Kent Gudmundsen til fiskeri- og kystministeren,
              vil bli besvart av fornyings- og kirkeministeren på vegne av fiskeri- og
              kystministeren. 

 Jeg tillater meg å stille følgende spørsmål til fornyings- og kirkeministeren i
              fiskeri- og kystministerens fravær: 

«Oppdrettsmiljøet i Sør-Troms har fått begrensninger i sin virksomhet grunnet den
              alvorlige ILA-epidemien, Infeksiøs lakseanemi, som fant sted for ett år siden.
              Departementet har nå lagt til grunn at dette området ikke har miljømessig bærekraft
              for å ta del i kapasitetsøkningen på 5 pst. som resten av næringen kan kjøpe, dette
              grunnet det nevnte tilfellet av ILA. 

Hvilken sammenheng er det statsråden ser mellom miljømessig bærekraft og
              ILA-epidemien som var for ett år siden?» 

 I forbindelse med forberedelsene til tildelingsrunden 2010 for lakse- og
              ørretoppdrett bad Fiskeri- og kystdepartementet om at Fiskeridirektoratet utarbeidet
              en oversikt over geografiske områder som anses som mer og mindre aktuelle for økning
              av oppdrettsvirksomheten. Arbeidet skulle skje i samarbeid med Mattilsynet,
              Havforskningsinstituttet og Veterinærinstituttet. Direktoratet for naturforvaltning og
              Statens forurensningstilsyn skulle også bidra. 

Departementet bad om at fagetatene skulle knytte sine vurderinger opp mot
              Regjeringens strategi for en miljømessig bærekraftig havbruksnæring, der sykdom hos
              oppdrettsfisk er ett av fem fokusområder. Målet i strategien er: «Sykdom i oppdrett
              har ikke bestandsregulerende effekt på villfisk, og mest mulig av oppdrettsfisken
              vokser opp til slakting med minimal medisinbruk». 

Fiskeridirektoratet leverte i september 2009 en liste over områder hvor de, basert på
              de ulike fagetatenes råd, mente det ikke var miljømessig forsvarlig med
              kapasitetsøkning. Mattilsynet anbefalte i sitt innspill at kapasitetsøkning ikke burde
              skje i områder hvor det drives aktiv sykdomsbekjempelse. Et område hvor dette er
              særlig aktuelt, er Astafjordområdet i Sør-Troms, hvor fiskesykdommen ILA bekjempes. I
              dette området har Mattilsynet iverksatt bekjempelsestiltak som vil legge restriksjoner
              på utsett av fisk i 2010. 

På bakgrunn av målet i bærekraftstrategien, der sykdom er ett av hovedfokusområdene,
              og bekjempelsen av ILA, har Regjeringen unntatt området i Sør-Troms fra
              kapasitetsøkning i 2010; det er forklaringen. 

 Jeg registrerer at man har hatt en lukket prosess i forhold til de faglige
              vurderingene som ligger i å stenge utvalgte areal for økt aktivitet eller ny
              aktivitet. Ser statsråden at det åpenbart kunne vært positivt at man innførte en åpen
              faglig analyse av dette, siden det ikke foreligger noen forskning eller bevis for en
              nøyaktig direkte sammenheng mellom det Regjeringen legger til grunn, nemlig
              miljømessig bærekraft, og sykdomstilfeller, som her har vært tilfellet? Kan statsråden
              gi noe klart svar på det? 

 Det er viktig for Regjeringen at vi setter inn tiltak for å bekjempe lakselus og
              sykdom på fisk. De tiltakene som er gjennomført, mener jeg er forsvarlig ut fra de
              faglige rådene som Regjeringen har mottatt fra sine faginstanser. 

Så er det slik at en på bakgrunn av en midlertidig forskrift har stengt områdene nå.
              En permanent forskrift skal tre i kraft, og det vil selvsagt være mulig for alle å
              komme med innspill til den forskriften i det forskriftsarbeidet som nå pågår. 

 Jeg konstaterer at det fortsatt ikke er lagt fram noe bevis for at det er en
              sammenheng mellom miljømessig bærekraft og det sykdomsforløpet som Regjeringen her
              påpeker at man skal bekjempe. Jeg synes det for øvrig er viktig at man er veldig klar
              i en tidsavgrensning knyttet til den nye forskriften, slik at næringen uansett, til
              tross for Regjeringens midlertidige standpunkt, har en forutsigbarhet. 

Men det er jo beklagelig å konstatere, når man ikke har en direkte sammenheng, at
              Regjeringen legger opp til en praksis der man er skyldig inntil det motsatte er
              bevist, altså at man innfører restriksjoner for noen få aktører i næringen, uten at
              man har noen direkte sammenheng. 

 Jeg registrerer representantens holdning til det. For Regjeringen er det viktig at vi
              har en bærekraftig forvaltning i fiskeriområdene våre. Det er flere områder som også
              er omfattet av restriksjoner. Jeg henviser også, som jeg sa, til den forskriften som
              nå skal tre i kraft, som skal regulere hvordan arbeidet skal foregå etter den
              midlertidige forskriften som nå gjelder. Og jeg mener at næringen og andre vil ha gode
              muligheter til å komme med innspill i dette forskriftsarbeidet. 





                

 Det foreligger ikke noe referat.





                    
                    
                    

