 Representanten Ib Thomsen har fremma det forslaget han refererte til. 




Fleire har ikkje bedt om ordet til sak nr. 4. 




(Votering, sjå nedanfor) 








                    

 Stortinget går til votering. 




I sakene nr. 1, 2, og 3 foreligger det ikke noe voteringstema. 




Votering i sak nr. 4




 Under debatten har Ib Thomsen satt frem et forslag på vegne av Fremskrittspartiet og Høyre. Forslaget lyder: 







«Stortinget ber Regjeringen fremme nødvendige forslag slik at Statens vegvesen kan ilegges gebyr ved behandling av planforslag. Gebyret kan eventuelt ilegges ut fra faktisk medgått tidsbruk i kommunen.» 




Det voteres alternativt mellom dette forslaget og komiteens innstilling. 




Komiteen hadde innstilt: 




Dokument nr. 8:43 (2008–2009) – representantforslag fra stortingsrepresentantene Anders Anundsen, Per Sandberg, Ib Thomsen og Tord Lien om nødvendige lovendringer slik at Statens vegvesen og andre statlige aktører må betale saksbehandlingsgebyr på linje med private aktører – bifalles ikke. 




Votering:

Ved alternativ votering mellom komiteens innstilling og forslaget fra Fremskrittspartiet og Høyre ble innstillingen bifalt med 66 mot 37 stemmer.

(Voteringsutskrift kl. 14.41.15)

 




 Sak nr. 5, Referat, er allerede behandlet. 




Dermed er dagens kart ferdigbehandlet. 




Forlanger noen ordet i henhold til forretningsordenens § 37 a før møtet heves? – Møtet er hevet. 


                    
                    

