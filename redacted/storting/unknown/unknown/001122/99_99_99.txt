  Nei, jeg ser i grunnen ikke den faren. 

Det å vite at mitt våpen
er oppbevart på en tilfredsstillende måte ved
den avdeling jeg skal tjenestegjøre ved i en mobiliseringssituasjon,
må jo være det vesentlige. Den yrkesmessige stolthet
som måtte bestå i å ha børsa så å si
i skapet hjemme, hvor den forutsetningsvis ikke skal brukes, ser
jeg ikke helt poenget ved. Det tilfredsstillende må være
at våpenet er der når man trenger det, og det
er i oppsatt enhet når enheten fungerer sammen.





                

 Jeg kan ikke gi noe helt klart svar på når
vi kan komme tilbake igjen, for dette dreier seg om oppfølging
på flere områder, som oppfølging av Undersøkelseskommisjonen,
og det dreier seg om flere departementer. I tillegg er representanten
kjent med at Sjøfartsdirektoratet også har kommet
med sine spesifikke oppfølgingsprogrammer. Det er riktig
at sjøfartsdirektøren understreker veldig sterkt
behovet for simulatortrening, fordi det gir en helhetlig trening,
der en må ta ansvar for ikke bare de rent tekniske tingene,
men også uforutsette ting som kan komme på når
man er i en vanskelig situasjon. Det gjør jo sitt til at
dette nok blir et av de viktige områdene å diskutere,
og i så måte må jeg bare si at så langt
er jeg positiv til det spørsmålet som representanten
har tatt opp.

