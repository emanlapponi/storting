«Etter det undertegnede erfarer, er 12 uigurer dømt til døden i Kina de siste ukene. 

Hvilke initiativ vil utenriksministeren ta overfor kinesiske myndigheter, og i
              internasjonale fora, for å forhindre at dødsdommene blir fullbyrdet?» 

«Konsesjon på dei planlagde 420 kV kraftlinjene mellom Ørskog og Fardal og i
              Hardanger er for tida under klagehandsaming. Dersom kraftlinjene blir bygde i samsvar
              med konsesjonane, vil det kunne få alvorlege konsekvensar i forhold til miljø.
              Kraftlinjene vil mellom anna berøre UNESCO sitt verdsarvområde, unike fjordlandskap
              som er kåra til verdas fremste reisemål, og verna område. 

På kva slags måte og når vil statsråden involvere seg i desse sakene for å sørge for
              at dei miljømessige sidene blir varetekne?» 





                

«Dersom en homofil iraner søker asyl i Norge, vil utlendingsmyndighetene legge til
              grunn at vedkommende vil kunne leve ut sin seksuelle legning dersom dette skjer
              innenfor de sosiokulturelle rammene som gjelder i Iran. Rammene for hva som er sosialt
              akseptert når det gjelder homofilt samliv, er svært begrenset og forbundet med mulige
              straffereaksjoner i Iran. I praksis krever norske utlendingsmyndigheter at den
              homofile skjuler sin legning. 

Mener statsråden at det er et akseptabelt krav å stille til en homofil asylsøker?»
            

«Direktoratet for nødkommunikasjon har av Riksrevisjonen fått vesentlige merknader
              knyttet til styringen og gjennomføringen av nødnettprosjektet. Behovet for nødnettet
              anses som større nå enn da det ble vedtatt bygget ut. Stortinget kan ikke sies å ha
              fått tilstrekkelig informasjon og informasjonen har kommet sent. 

Hvilke konkrete tiltak gjennomfører Regjeringen for å begrense skadevirkningene både
              sikkerhetsmessig og økonomisk?» 

«Det nedlegges et betydelig og verdifullt arbeid i kriminalomsorgen. 

Hvordan vil statsråden bidra til å øke forskningen på effekten av soning i norske
              fengsler, med spesiell vekt på hva som kan redusere tilbakefall?» 





                

«Fengselskapasiteten i Kristiansand-regionen er så dårlig at varetektsfengslede
              slippes fri mot politiets og rettens vilje, eller plasseres på hoteller. Politiansatte
              går ut i media med sine frustrasjoner. Det er demotiverende for både politi og
              rettsinstans, og er farlig for den øvrige befolknings rettsoppfatning. Løslatelse av
              innsatte kun for å gi plass til varetekt er uakseptabelt. 

Hvilke grep vil statsråden aktivt ta for å skape flere lukkede sone- og
              varetektsplasser i regionen?» 

«I forbindelse med en samlet areal- og transportplanlegging opplever kommuner at
              statens manglende samordning av mål, virkemidler og fremdrift hindrer egen
              byutvikling. 

Vil den nye statsråden ved Statsministerens kontor ta tak i disse
              problemstillingene?» 

«Kjøp av nye redningshelikopter utsettes stadig, og er preget av uenighet mellom de
              berørte etatene. 

Vil statsråden ved Statsministerens kontor sørge for en samordning av denne
              prosessen?» 

«Etableringen av nytt nødnummer og nytt nødnett er svært viktig for berørte etater og
              samfunnssikkerheten. Dessverre preges prosessen knyttet til begge sakene av stor
              konflikt mellom ulike fagmiljøer og departement og man er kraftig på etterskudd. 

Hvordan vil statsråden ved Statsministerens kontor sørge for en bedre samordning av
              disse prosessene?» 

«Statsråden har ved flere anledninger på en fortjenestefull måte tatt et oppgjør med
              den del av skattepolitikken som beskatter en bedrifts driftsmidler via formuesskatten.
              Ikke minst innen fiskeri og oppdrett, med mange små aktører, medfører en økt
              beskatning av driftsmidlene som vi har sett de senere år, til en økt utrygghet for
              arbeidsplassene. 

Kan vi regne med at statsråden vil fortsette å hevde sitt velbegrunnede syn på denne
              beskatningen også innenfra den regjering hun er medlem av?» 

