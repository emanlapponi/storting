 Jeg vil jo oppfordre dem
som er disponenter i frivillige organisasjoner, til å følge
med på den delen av likningen. Hvis banken eventuelt ikke har gitt
utfyllende opplysninger om hva av vedkommendes inntekt og formue som tilskrives
en frivillig virksomhet som vedkommende er disponent for, har vedkommende,
når det gjelder likningen, selv ansvaret for å følge
med på dette. Reglene her er altså veldig klare. Det skulle
ikke være veldig komplisert å ordne opp i det heller. 

 Jeg skjønner godt at statsråden
svarer som hun gjør. 

Mitt utgangspunkt er at skal vi ha et
skattesystem som fungerer, må også det brede lag av befolkningen
føle at alle bidrar, og der tror jeg vi har et felles utgangspunkt.
Vi kommer jo ikke fra at man av og til får en følelse av at
de som har sterkest ressurser til å kunne sno seg litt innenfor systemet,
også benytter det til gagns. Jeg tror vi har et felles utgangspunkt
for å hindre at så skjer, for dette har også å gjøre
med - skal vi si - grunnlaget for det velferdssamfunnet vi har, hvor vi
alle bidrar. 

Så tilbake til noe statsråden var inne på
i sitt svar, nemlig registreringsplikten, for det er vel knapt noen registreringsplikt
for indre selskaper. Jeg vil bare få bekreftet at dette er noe statsråden
vil se på. Får vi en registreringsplikt for den type selskaper?

 Jeg kan bekrefte at vi
skal svare raskt på den henvendelsen som kommer skriftlig fra Hafslund,
hvor de da går nøye gjennom hvilke behov opplegget vil fordre
når det gjelder statlig finansiering, og også hvordan de ser
for seg at dette anlegget skal håndteres videre når det ikke
lenger er behov for reserveløsninger i Midt-Norge. Målet vårt
er sjølsagt så raskt som mulig å komme dit hen at det
ikke er behov for den type reserveløsninger som Statnett nå
har etablert gjennom de mobile reservekraftanleggene. 

Jeg skal forsikre
om at Hafslund skal få en reell vurdering av dette. 

 Som representanten påpeker,
avslo NVE søknaden fra Hammerfest Energi AS om konsesjon for et gasskraftverk
med CO

2

-håndtering i Hammerfest. NVE vektla særlig
anleggets høye produksjonskostnader og begrensede virkningsgrad sammenliknet
med andre løsninger for CO

2

-fangst. 

NVEs vedtak
er påklaget av Hammerfest Energi AS, Zero og Sargas AS. Departementet
fikk oversendt klagesaken fra NVE 23. oktober med direktoratets kommentarer
til klagene. Etter oversendelsen av klagesaken har departementet mottatt
kommentarer til NVEs oversendelsesbrev fra Hammerfest Energi AS og fra Sargas
AS. 

Klagesaken behandles på ordinær måte i henhold
til de krav som framgår av forvaltningsloven. Jeg må be om forståelse
for at jeg ikke nå, mens klagebehandlingen pågår, kan
forskuttere verken tidspunkt for eller resultat av et endelig vedtak. 

 Det er ingen tvil om
at det mange stader i landet er strekningar der det er høg ulukkesrisiko,
og der det er generelt for dårleg standard. Det er òg sjølvsagt
at det er dei vegstrekningane ein vil sjå nærare på når
ein skal gå inn og prioritere politisk i Nasjonal transportplan. Det
er eit arbeid eg fyrst tek til med etter at fylkeskommunane og dei store
bykommunane har gjeve sine høyringsuttaler i april. Ergo er det ikkje
eit spørsmål eg kan svare representanten Skumsvoll konkret
på i dag. 

 Regjeringens utbyggingstakt for stamveier
har gått sakte, og den går sakte - den følger visst den
eksisterende Nasjonal transportplan. Statsråden kan neppe være
komfortabel med at det med dagens utbyggingstakt vil ta 60 år å
få et tilfredsstillende stamveinett i Norge, og selvfølgelig
også da i Vest-Agder. 

Mitt spørsmål er derfor
om det ikke bør tas et atskillig større løft i samferdselssektoren
ved at man skaffer mer midler, slik vi hadde i eldresektoren for en del
år siden. Det monner ikke, etter min vurdering, det som vi har i dag.

 Det gikk bare tre dager etter at jeg
hadde levert inn dette spørsmålet, før det omkom nok
et menneske på denne blodstenkte drapsstrekningen, E18 mellom Arendal
og Tvedestrand. Jeg vil kort sitere hva en lokalavis skrev i en leder om
denne ulykken: 

«Søndag morgen
skjedde det igjen. En ny dødsulykke på E18 i Arendal, denne
gangen (…) ved (…) Nesheim skole. En ung kvinne i slutten
av 20-årene i en varevogn omkom i en voldsom kollisjon med et vogntog.»

Og videre: 

«Hvor
lenge skal våre politikere la det som nå på folkemunne
kalles for «Dødsveien» mellom Tvedestrand og Arendal
ligge som den gjør?» 

Jeg sender dette spørsmålet
videre til statsråden, nok en gang: Hvor lenge skal denne drapsveien
mellom Arendal og Tvedestrand få ligge slik den er i dag, og kreve
kanskje enda flere uskyldige menneskeliv i mange, mange år til, før
statsråden skjønner at noe må gjøres med denne
to mil lange, ekstra farlige strekningen på E18? 

 Jeg er enig i det siste. Hvis ikke
hadde vi bare måttet gå hjem, hele gjengen - det ville ikke
vært noen løsning i det hele tatt. 

Poenget må
jo være at man får til en bedre styring og en bedre ledelse
- og derigjennom en bedre måloppnåelse. Jeg er helt enig i at
man i Oslo er flink på mange områder, men jeg går ut fra
at statsråden er enig i at 9,2 pst. oppklaring av vinningsforbrytelser
er for dårlig. Det betyr at over 90 pst. av sakene er borte vekk.
Det er selvfølgelig mange saker med ukjent gjerningsmann - man er
kanskje ikke sikker på verken åsted eller annet. Men allikevel
ser 9,2 pst. rimelig stusslig ut. Når man ser det opp mot det faktum
at Oslo har et vesentlig overskudd, som statsråden nå pekte
på, er det litt overraskende at man ikke kunne brukt de midlene til
faktisk å styrke tjenestene i fjor, heller enn å dra med seg
et overskudd over til i år. Jeg går ut fra at når man
budsjetterer, både ved behandlingen på Stortinget og ved det
forarbeidet man gjør i departementet, har man en plan om at de bevilgningene
som gis, faktisk skal brukes i 

det

 året,
og ikke at de skal overføres til året etterpå. Da har
man i så fall innført en ny budsjetteringsordning som iallfall
ikke jeg er kjent med. 

Mitt spørsmål blir: På
hva slags måte har statsråden tenkt å sørge for
at Oslo på lik linje med resten av landet i større grad vil
oppfylle de kravene og de forventningene Stortinget har, bl.a. når
det gjelder budsjettering og måloppnåelse? 

 Jeg takker statsråden for svaret.

Jeg har også fått inngående referat fra det møtet
som statsråden refererte til. Men nå unngår statsråden
selve kjernen i spørsmålet. Det er slik at taggingen var relativt
minimal i 2005. Den var altså bekjempet i stor grad på grunn
av byrådets raske reaksjon på tagging. Så fikk vi det
fatale vedtaket i Oslo bystyre 15. mars 2006, da det ble lov for bydelene
å vedta å ha lovlige taggevegger. Det har ført til en
enorm oppblomstring av også ulovlig tagging. Et politisk vedtak har
altså fått den typen negative konsekvenser. 

Jeg antar
statsråden har en viss innflytelse på sine partikollegaer i
Oslo rådhus, og Oslo Arbeiderparti var det partiet som ivret mest
for denne lovlige taggeveggen. Vil statsråden ta initiativ overfor
Rune Gerhardsen i Oslo rådhus, slik at Arbeiderpartiet snur i denne
saken og går imot å ha disse lovlige taggeveggene, som politiet
misliker veldig sterkt? 

 Jeg tror vi skal være
varsomme med å gi et altfor enkelt bilde av årsakene til taggingen
i Oslo. Hvis vi tror vi løser denne utfordringen ved å reversere
et politisk vedtak gjort på et tidspunkt i Oslo bystyre, tror jeg
vi alle kommer til å bli skuffet. Så enkel er ikke kriminalpolitikken.
Så enkel er heller ikke håndteringen av tagging. Jeg er ikke
sikker på om de konklusjoner som representanten nå trekker,
er riktige. 

Vi har god dialog med våre lokale partifolk i Oslo.
Men jeg vil heller anbefale at Fremskrittspartiets representant nå
benytter anledningen til å ta kontakt med bl.a. Arbeiderpartiets folk
i Oslo bystyre for å høre om de gode erfaringene som bl.a.
Rune Gerhardsen i sin tid gjorde som byrådsleder i forhold til å
bekjempe tagging, hvor man fikk gode tiltak som også bidrog til resultater.

 Jeg har litt vanskelig for å
fange opp hva som egentlig var Regjeringens mening med å ha politikere
i styrene, hvis ikke det var for at de skulle representere de forskjellige
distriktene. Men jeg hører jo at statsråden er fornøyd
med sin fordeling. 

Vi ser at det er veldig store protester i avisene,
både når det gjelder den geografiske fordelingen rundt i hele
landet, og når det gjelder politiske skjevheter. Det er grunn til
å ha bekymring når det også antydes at de kanskje mest
engasjerte - les: brysomme - blir byttet ut ved første anledning.
Mer distriktspolitikk, mer støy og mer engasjement var det som ble
skrevet i avisene etter ett år. Statssekretær Arvid Libak uttalte
da at ledelsen i departementet hadde inntrykk av at ordningen fungerte godt,
og at de hadde vært veldig nøye med at alle partier var representert
etter styrkeforholdene i fylkene. 

Fremskrittspartiet har hatt stor
oppslutning ved de siste valgene og har hatt mange dyktige politikere med
spesielt engasjement innenfor helse. Hvorfor har ikke statsråden sørget
for at også Fremskrittspartiet er representert etter styrkeforholdene
i disse helseforetaksstyrene? 

 Eg kan òg
nemne kommunar som Porsgrunn, Skedsmo, Lørenskog, Tromsø og
andre som driv svært godt, og som jobbar systematisk med å utvikle
kvaliteten i skulane sine. Eg kan bekrefte at eg kjem til å sjå
nærare på det som vi nasjonalt skal bruke denne lærdomen
til, meir systematisk å gi råd, rettleiing, støtte i
riktig retning, og korleis vi kan sørgje for at kommunar som har
svært god kompetanse og gode system, direkte kan vere bidragsytarar
til andre kommunar, i nettverk eller på andre måtar, og korleis
t.d. KS kan spele ei rolle i denne samanhengen. 

