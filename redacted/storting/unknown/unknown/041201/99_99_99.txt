 Eg er glad for det engasjementet representanten
May Hansen har i forhold til Vansjø. Eg veit òg
at representanten har vore engasjert i den saka
over lengre tid. Eg trur vi deler den bekymringa som vi
no ser, over eit vassdrag som har utfordringar, og det er derfor
vi no har sett i gang eit arbeid.

I forhold til spørsmålet
er det klart at vi er nøydde til, òg
i forhold til luftfartsforholda i Noreg, å sjå på heilskapen.
Det gjeld miljøutfordringa generelt. Vi er nøydde
til å sjå på og vurdera heilskapen. Og
miljøaspektet meiner eg må vera med
i desse avgjerdene, som i alle andre avgjerder.
Miljøet skal vera ein del av ein heilskap, der
ein går inn på alle sektorane.

Det som gjer at eg ikkje går
nærare inn på utsleppsløyvet
no, er at det er gitt førebels utsleppsløyve
fram til 31. desember 2007. Det har komme inn klage på det. Miljøverndepartementet
vil vera klagemyndigheit når det gjeld forureiningsutsleppet.

