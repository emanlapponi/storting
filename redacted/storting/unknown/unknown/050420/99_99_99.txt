  Jeg tillater meg å stille følgende
spørsmål til statsråden:

«En enke i Kvinesdal opplevde at flommen
i fjor høst gravde ut grunnen under huset hennes.
Det måtte igangsettes tiltak øyeblikkelig for å redde
huset. Hos forsikringsselskapet fikk hun beskjed om å henvende
seg til Naturskadefondet. Der fikk hun beskjed om at hun ikke fikk
støtte fordi tomten var festet.

Hva vil statsråden gjøre
for å hjelpe kvinnen og personer i tilsvarende situasjoner?»

 Jeg har følgende spørsmål
til barne- og familieministeren:

«TV2 Nettavisen har avdekket prisjuks
hos matvarekjedene ved at det oppgis inntil 21 pst. for lave
priser på matvarene. Matvarekjedene står for 98
pst. av omsetningen i dagligvaremarkedet, og en sabotering av markedsføringslovens
intensjoner kan bety negative
utslag for forbrukerne.

Hva vil statsråden foreta seg slik
at konsumentene sikres korrekt prisinformasjon?»

