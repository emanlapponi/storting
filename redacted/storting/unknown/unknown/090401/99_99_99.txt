«Hjartdal Røde Kors i Telemark er et av mange frivillige lag som rammes av dagens momsreglement, et reglement Frivillighet Norge mener utgjør en «skatt på frivillighet». Reglene påfører for eksempel Hjartdal Røde Kors ekstra utgifter ved kjøp av snøscootere.


Vil statsråden sørge for at frivillige lag og organisasjoner slipper denne momsbelastningen i fremtiden?»


«En del elever på videregående skoler plages av medelever og føler derved en uro og usikkerhet. Dette skaper på forskjellige måter en utrygg skolehverdag, noe som ikke er ønskelig. På Hamar katedralskole i Hedmark vurderer man å ansette vektere for at elevene skal føle seg trygge.


Hva vil statsråden bidra med slik at alle elever skal føle seg trygge på skolens område og i nærheten av skolen, og føle en glede ved å gå på skolen, og ikke minst få ro og tid til læring?»


