«Prøveprosjektet med oppgavedifferensiering i bydel St. Hanshaugen Oslo gir
                     gode resultater. Prøveprosjektet skal avsluttes i løpet av høsten.
                     Arbeidsledigheten stiger stadig, og øker mest i Oslo i denne bydelen. Vi ser
                     samtidig at Nav er under press. Et enstemmig bydelsutvalg ønsker nå å forlenge
                     prosjektet, slik at aktiviteten ved kvalifiseringssenteret opprettholdes minst
                     på dagens nivå. 

Vil statsråden gi sin tillatelse til at St. Hanshaugen bydel får denne
                     muligheten?» 

«Med virkning fra 1. januar 2009 har vi fått en ny offentlighetslov. Den nye
                     loven skal bidra til økt innsyn i offentlig forvaltning. 

Hvordan vil statsråden medvirke til at statlig sektor praktiserer den nye loven
                     i henhold til lovens bokstav og intensjon?» 

