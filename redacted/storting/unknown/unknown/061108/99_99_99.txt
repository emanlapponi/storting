  Jeg har følgende spørsmål
til til olje- og energiministeren:

«Utbyggere av mikro-, mini- og småkraftverk
fortviler nå over lang saksbehandlingstid hos NVE. Enkelte
utbyggere har ventet i over ett år på sine
søknader uten å få svar. Dette er ikke
holdbart! Vannkraftverk under 10 MW vil som oftest kunne bygges
innenfor en tidsramme på under ett år.
Potensialet for mikro-, mini- og småkraftverk er så stort
at det har en forsyningssikkerhetsmessig betydning.

Hva vil Regjeringen gjøre for å korte
ned saksbehandlingstiden for kraftverk under 10 MW installert kapasitet?»

 Mitt spørsmål går
til helse- og omsorgsministeren:

«Hvert år får omtrent
200 personer i Finnmark hjerneslag for første
gang. 2/3 av disse får varige utfall. Helse Finnmark
foreslår nå å innlemme Seksjon
for Fysikalsk Medisin og Rehabilitering (FMR) i medisinsk avdeling ved
Kirkenes Sykehus. Resultatet av dette vil være
at det rehabiliteringstilbudet vi har i dag, vil opphøre.

Er det i tråd med Regjeringens satsing
på rehabilitering å bygge ned fylkesdekkende tilbud?»

 Jeg takker for svaret.

Lengden på sykehusoppholdet og hvilke
diagnoser som stilles, avgjør i dag om sykehuset eller
en rehabiliteringsinstitusjon får inntektene, og hvor store
de blir. Dette skaper et konglomerat av beregninger, med tilhørende usikkerhet
og liten forutsigbarhet, ikke minst for små rehabiliteringsinstitusjoner.
Mitt neste spørsmål blir da: Vil statsråden
i forbindelse med opptrappingsplanen for rehabilitering se på finansieringssystemet
for rehabiliteringsinstitusjonene?

  Jeg takker også for dette
svaret.

Slik jeg kan se det, er det mulig å reise
tvil om lovligheten av å legge ned det eneste lille rehabiliteringstilbudet vi
har for befolkningen i Finnmark, en liten avdeling med kun seks
senger. Jeg viser bl.a. til forskrift om habilitering og
rehabilitering, hvor det står presisert:

«Det
regionale helseforetaket skal sørge
for at personer med fast bopel eller oppholdssted i helseregionen
tilbys og ytes nødvendig habilitering og rehabilitering
i spesialisthelsetjenesten».

Videre, i merknadene til § 12:

«Habilitering
og rehabilitering i spesialisthelsetjenesten utgjør de
tjenester som det regionale helseforetaket
plikter å sørge for å tilby befolkningen»,
og som krever spesialistkompetanse.

Og videre, i merknadene til § 1:

«Tilbudet
skal ytes i eller nærmest mulig brukerens vante miljø så langt
det er praktisk mulig og forsvarlig.»

Jeg kunne vist til flere dokumenter og planer
i denne forbindelse.

Mitt siste spørsmål blir
da: Vil statsråden i sitt oppdragsdokument for 2007 kreve
tiltak i helseforetakene for å hindre nedlegging
av rehabiliteringsplasser?

 Jeg tillater meg å stille følgende
spørsmål til helse- og omsorgsministeren:

«Flere kommuner bygger om sykehjemsplasser
til omsorgsboliger. Kommunene viser til økonomiske hensyn når
de har henvendt seg til fylkesmennene for tillatelse til å gjøre
dette. Jeg frykter at det kan bli mangel på sykehjemsplasser
slik at brukere med store pleie- og omsorgsbehov ikke
får dekket sine behov i tilstrekkelig grad.

Hva vil statsråden gjøre
for å sikre at det er faglige og ikke økonomiske
hensyn som ligger til grunn for valg av omsorgsform?»

