  «Melkeproduksjonen er den mest gjennomregulerte
sektoren i landbruket. Den enkelte produsent driver sin produksjon
innenfor rammen av kvotesystemet. Dette kvotesystemet
er ikke endret siden 1990-tallet. Mange gårdbrukere
har kjøpt mer melkekvote, men samtidig ser vi at meierisektoren sliter
for å skaffe nok melk til å dekke vårt
konsum. På samme tid øker etterspørselen etter
melk internasjonalt.

Vil statsråden vurdere å tildele
melkekvoter for nyetablering i melkeproduksjon
for å sikre tilgang på melk i markedet?»

 «Kommunal- og regionalminister Haga
lovet i valgkampen at skattesterke kommuner ikke skulle tape
på omlegging av inntektssystemet, fordi hevingen av de
skattesvake skulle dekkes inn med friske penger. Hun lovet også at
normalkommunene ikke skulle tape på en
prioritering av vekst- og fraflyttingskommuner av samme grunn.

Står løftene ved lag?»

 Jeg vil gjerne stille følgende spørsmål:

«Verneombud og arbeidsmiljøutvalgets
ansvar i saker som vedrører bedriftens påvirkning
på ytre miljø var nevnt i
arbeidslivslovutvalgets mandat, men temaet ble ikke fulgt
opp av utvalg, eller av departement og storting i den
videre behandling av lovforslaget. Arbeidstakerorganisasjonene
har nylig i brev til departementet tatt opp spørsmål
om nedsettelse av et utvalg for å utrede lovhjemmel for
en slik utvidet oppgave for verneorganisasjonen.

Vil statsråden følge opp
dette initiativet?»

