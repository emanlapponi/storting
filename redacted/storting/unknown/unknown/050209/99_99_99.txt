 Jeg vil stille følgende spørsmål
til utviklingsministeren:

«Nepal er et av våre
samarbeidsland. Kongen av Nepal har nylig sparket regjeringen og
erklært unntakstilstand. Demokratiets utvikling er i fare. Norge
bidrar med bistand til Nepal, bl.a. til skoleprogram.

Hvordan kan Norge som utviklingsaktør
bidra til å påvirke utviklingen i en demokratisk
og fredelig retning?»

 Jeg takker statsråden for svaret.

Jeg er enig i at det som nå skjer,
er et tilbakeslag for demokratiet
i dette vakre landet, Nepal. Men jeg er glad for at Norge
fortsatt vil støtte med bistand. Det trengs i et av verdens
aller fattigste land.

Det jeg også vet, er at
det lenge har vært et skjørt demokrati i landet.
At norsk bistand nå tar hensyn til denne konflikten og
vil ha et møte med andre giverland,
synes jeg er veldig flott.

Jeg vil spørre statsråden
om hvordan hun nå vurderer mulighetene for å samordne
nettopp en felles standard fra giverlandene, slik at dette
kan bli et påtrykk i forhold til situasjonen.

  Nettopp dette tror jeg er veldig
viktig. Etter selv å ha bodd i landet i tre år
vet jeg hvor viktig særlig skoler er, og vi er jo sterkt inne
i forhold til skoleprogram. Jeg leser nå i avisene og hører
at skoler blir stengt, f.eks. Det jeg videre vil spørre
statsråden om, er: Hvordan når da norsk bistand
fram til dem det virkelig gjelder, også utenfor
Katmandu? Vi vet at maoistgeriljaen er der, og vi vet
at kongen nå har eneveldig makt i landet. Hvordan påvirker
dette skolene?

 Jeg vil stille følgende spørsmål:

«Jeg er kjent med at BP legger opp
til en utbyggingsstrategi for prosjektene på Valhall og
Skarv som baserer seg på rene fabrikasjonskontrakter
og ikke EPC-kontrakter hvor design inngår som
integrert del av kontraktene. EPC-modellen har lenge vært
enerådende på norsk sokkel og fremhevet norsk
konkurransekraft ved at norske leverandører kan
konkurrere på sluttresultat og ikke på timepris.

Har statsråden gjort BP oppmerksom
på at en fabrikasjonsorientering gjør det vanskelig
for norske leverandører å konkurrere?»

  Det har jo vært eksempler
på kontraktsinngåelser som har ført til store
overskridelser, både når det gjelder Snøhvit-prosjektet,
og nå, ikke minst, det siste, i forhold til Kristin-feltet. Det
tyder på at en her bør gjøre noe for å sikre
industrien tilgang på disse kontraktene. Komiteen
kom jo også med et anmodningsvedtak i fjor i
forbindelse med oljemeldingen som pekte på akkurat det.

Hva vil statsråden gjøre
for å følge opp olje- og energikomiteens kommentar
til oljemeldingen i fjor om å fremme en kontraktsbruk på norsk
sokkel som er i tråd med norske tradisjoner,
og som ivaretar norske interesser?

 Jeg vil takke for svaret og si jeg er glad
for at statsråden har en offensiv holdning i forhold til
dette. Petroleumsloven er jo nokså klar: «Petroleumsreservene
skal forvaltes i et langsiktig perspektiv slik
at de kommer hele det norske samfunn til gode.» Slik
jeg oppfatter det, er dette et område som statsråden
vil passe på, og som hun vil arbeide videre med.

