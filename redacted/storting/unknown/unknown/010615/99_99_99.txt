 Bare en kort merknad på vegne av Presidentskapet.




I innstillingen er det opplyst at endringene i domstolloven som er bakgrunnen for innstillingen, ventes å ville bli sanksjonert i dag. Jeg kan nå bekrefte at lovbeslutningen 

er

 sanksjonert i statsråd i dag. I henhold til denne lovbeslutningen skal det opprettes en sentral, frittstående domstoladministrasjon som skal ledes av et styre. Kongen skal oppnevne fem av styremedlemmene, og Stortinget skal velge to medlemmer, med personlige varamedlemmer. Presidentskapet innstiller på at Ole Henrik Magga og Turid Moldenæs blir valgt som medlemmer, med henholdsvis Oluf Arntsen og Ragna Berget Jørgensen som varamedlemmer. Valget gjelder for fire år, regnet fra 1. august i år.




Jeg anbefaler at innstillingen blir bifalt.




