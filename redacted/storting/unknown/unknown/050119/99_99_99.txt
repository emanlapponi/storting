 Eg vil stille følgjande spørsmål
til kommunal- og regionalministeren:

«Vanylven kommune i Møre
og Romsdal har mista svært mange arbeidsplassar dei siste åra.
Tap av arbeidsplassar gir små lokalsamfunn store omstillingsutfordringar.
Møre og Romsdal fylke har gitt tilsegn om å støtte omstillingsarbeidet
i kommunen med ei årleg løyving på 1
mill. kr i 4 år.

Kva vil statsråden gjere for å sikre
Vanylven sin status som omstillingskommune?»

 Skal dette fungere heilt i tråd med
det som statsråden her hevdar, bør det nok betydeleg
større midlar til.

I Vanylven var Olivin ei hjørnesteinsbedrift
som gjekk med overskott, og så seint som i 1999 var det 116 mill. kr
i utbytte som gjekk til den norske stat. Også ved salet
kom det inn store midlar i statskassa. Vanylven har mista arbeidsplassar,
dei har mista kompetanse, og dei føler altså at
her er det staten – storsamfunnet – som sviktar.
Med deira bidrag inn i statskassa får dei lite igjen.

Eg kan vere einig i tankegangen til kommunalministeren
når ho seier at dette skal skje i regi av fylkeskommunen,
men Vanylven er jo eit veldig spesielt tilfelle, så det burde
vere mogleg å gå inn og sjå spesielt
på det. Kan statsråden då forstå at
det i lokalsamfunnet blir opplevd som svært bittert at
dei blir tappa for både arbeidsplassar og kompetanse?

