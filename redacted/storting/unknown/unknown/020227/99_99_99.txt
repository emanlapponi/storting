 Jeg er ikke sikker på hva
tilleggsspørsmålet var, men jeg merker meg representanten Holmås’ synspunkter.

Jeg vil bare gjenta det jeg allerede
har sagt, at når vi i utgangspunktet er skeptiske til å bruke
fullmakten, er det sterke grunner til det. En av de viktige grunnene
er at dette egentlig er en måte å kamuflere
støtte til gode formål på.
Jeg kan ikke se noe behov for at man skulle behøve å kamuflere
støtte til boligsøkende, hvis man virkelig ønsker å tilgodese
de boligsøkende, og derfor er vi veldig skeptiske til prinsippet
om salg til under markedspris. Men vi setter pris på at
vi har fullmakten, og som jeg sa, vil vi ikke utelukke
at vi i spesielle tilfeller kan komme til å bruke
den.

