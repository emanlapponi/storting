  Vi står faktisk på et område
som gir en historisk mulighet. Herfra mot Slottet, med Studenterlunden
og Spikersuppa, eier staten grunnen. Staten får inntektene
av utleievirksomheten, mens Oslo kommune betaler alle kostnader
til vedlikehold. Dette skyldes et makeskifte som skjedde i 1939,
da Oslo kommune skulle få rett til å legge en
vei over Nationaltheatret stasjon. Det ble det heldigvis ikke noe
av. Men det har ofte ført til mange rare former for tilbakespill
mellom stat og kommune. Jeg tror at en måte å bryte
det på – på samme måte som kommunen
har gått inn når det gjelder Karl Johans gate – er
at staten går inn, for da vil man i fellesskap utløse
en vesentlig privat innsats. Det å få til nettopp
denne – skal vi kalle det – spleise- og dugnadsmentaliteten, som
jeg også oppfatter at statsråden er positiv til,
lå i kjernen av min tenkning.

Det fins historiske muligheter til svarteperspill
mellom stat og kommune, men det fins også muligheter for å snu
det. Jeg oppfattet statsrådens tenkning slik. Så jeg
vil bare oppfordre henne til å sette seg inn i Karl Johan-eksemplet,
ta med seg det gode som er skapt fra Karl Johan-eksemplet, og unngå det
som kan være et historisk svarteperspill – når
vi ser fra denne siden av Stortinget mot Slottet.

