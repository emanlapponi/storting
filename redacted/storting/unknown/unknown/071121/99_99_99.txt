  Jeg har følgende spørsmål
til olje- og energiministeren:

«EU har signalisert ambisjoner om å bruke
norsk vannkraft som regulerkraft for å nå unionens
mål om 20 pst. fornybar energibruk innen 2020.
Dette vil medføre et enormt press på den allerede
sterkt pressede norske vannkraftproduksjonen. Rimelige
strømpriser vil for all tid bli historie
i Norge. Norske strømforbrukere vil altså få regningen
for EUs energipolitiske målsettinger.

Hva er Regjeringens syn på, og vurderinger
av, at EU nå synes å ville satse på å bruke
det norske vannkraftsystemet som regulerkraft?»

 Jeg har et spørsmål til kommunal-
og regionalministeren:

«Fra og med september 2007 er det
innført månedlige vedtak i bostøtten.
I Kommunal Rapport 22. mai 2007 hevder Kommunenes Sentralforbund
at kommunene vil tape 120 mill. kr i 2007 på endringen.
Husbanken bestrider i samme artikkel dette og hevder at tapet bare
vil være 2 mill. kr. I avisa Hallingdølen
10. november 2007 blir det på lederplass hevdet at staten
ved Husbanken inndrar over 600 mill. kr i 2007 som konsekvens av
omleggingen.

Kan statsråden redegjøre
for de økonomiske konsekvensene for kommunene i 2007?»

 Jeg takker for svaret.

Jeg har ett oppfølgingsspørsmål:
Ifølge tall fra Husbanken referert i avisen Hallingdølen
10. november hadde over 100 000 mottakere bostøtte
til gode for siste kvartal. For en husstand
med en i utgangspunktet lav inntekt må dette både
ha vært uforutsett og ha kommet ubeleilig. Hvis antallet
stemmer, gjelder det langt flere enn vi har blitt forespeilet.

Kan statsråden gjøre rede
for antallet som ble rammet av inndratt bostøtte
i forrige kvartal, og hva konsekvensene for disse er?

 Jeg takker for svaret.

Jeg har ikke flere spørsmål.





                

  Jeg tillater meg å stille følgende
spørsmål:

«Statsråden hevder i brev
til undertegnede at trafikken på tognettet i Oslo-området
nå er så tett at det ikke er mulig å gjennomføre
selv de minste endringer i rutetabellen. Da rutetabellen
ble endret i juni, førte dette til en forverret situasjon
for reisende fra enkelte stasjoner. Den samferdselsmessige situasjonen
i Oslo-området er kaotisk. I en slik situasjon
må lokaltog ha forrang på tognettet.

Vil statsråden bidra til et godt rutetilbud
på tognettet i Oslo-området ved at lokaltrafikken
får forrang?»

  Jeg vil gjerne få stille følgende
spørsmål til samferdselsministeren:

«Situasjonen for trafikantene i forbindelse
med utvidelsen av tunnelene på E134 over Haukeli er blitt
uholdbar. Regulariteten på de oppsatte kolonnene går ikke
som forutsatt, og det er nattestengt. Fisketransporter må vente opptil
6,5 timer. Det blir vanskelig med kjøre-/hviletid,
og næringslivet får ikke varer til bestemte
tider.

Hva vil statsråden gjøre
for å forbedre forholdene på denne viktige forbindelsen
vest–øst?»

 «Til tross for gjentatte lovnader
fra statsråden knyttet til å opprettholde
ortopedi ved Kirkenes Sykehus er situasjonen
blitt at all helgebemannet ortopedi er overført til Hammerfest og
Tromsø. Dette medfører et svekket faglig kompetansemiljø ved
sykehuset og et utilstrekkelig tilbud
for befolkningen i Øst-Finnmark. For å få et
godt resultat innen ortopediske inngrep er man avhengig
av kort responstid.

Hva vil statsråden gjøre
for å likebehandle befolkningen i Finnmark med resten av
landet?»

  Det er nesten så man kan få litt
bakoversveis når man hører omtalen av nordområdesatsingen,
når man ser at sykehustilbudet blir bygd ned, når
man ser at man har en befolkning som heller ikke har tilgang
til et døgnbemannet politi. Bare på de
syv første månedene i år ble
det 110 færre finnmarkinger.

Når man snakker om viktighet, er det
nå et opprør i Øst-Finnmark, for vi mister
et tilbud som vi trenger sårt. Når vi vet at det
er medlemmer fra Arbeiderpartiet som melder
seg ut og tar initiativ til å stifte
et nytt parti nettopp på grunn av at helsetilbudet
blir bygd ned, sier det mye om dagens politikk.

Mener helseministeren
det er faglig ansvarlig at mennesker som blir
innlagt på sykehus på en torsdag eller
fredag, må vente til mandag for å få behandling?

  Når man bor i Øst-Finnmark,
er det en avstand til neste sykehus på 55–60
mil. Det er det korteste. Der er Finnmark helt unikt. Derfor må man
gå inn med en særlig, ekstra bevilgning slik
at befolkningen i Øst-Finnmark faktisk kan få et
tilbud som er på linje med det resten av landet har.

Vi vet hvilke komplikasjoner som fort kan oppstå hvis man ikke
får rask ortopedisk behandling, og utgiftene ved at folk
må gå lenger sykemeldt og får en lengre
rehabilitering, er reelle og meget kostbare for samfunnet.

Jeg gjentar: Mener statsråden
at det er faglig forsvarlig at mennesker som blir innlagt på torsdag eller
fredag, må vente til over helgen før de kan få behandling,
grunnet manglende spesialister?

