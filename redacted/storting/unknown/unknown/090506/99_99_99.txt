«Manuellterapeuter har i mer enn tre år vært primærkontakter i helsetjenestene
                     med anledning til å diagnostisere, henvise til spesialisthelsetjenesten,
                     sykmelde mv. Manuellterapeuter har imidlertid ikke egen autorisasjon. Dette
                     skaper frustrerende og kostnadskrevende uklarheter, i noen tilfeller en akutt
                     fare for pasientenes helse, bl.a. ved sykehus som avviser akuttpasienter fordi
                     de er henvist fra «fysioterapeut». 

Vil statsråden nå ta grep og følge opp Stortingets føringer om autorisasjon for
                     manuellterapeuter?» 

