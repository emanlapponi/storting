  «Regjeringen har varslet at de vil
komme til Stortinget med en melding om de nye regionene og hvilke
oppgaver de skal ha.

Vil en slik melding også omfatte
hvilke oppgaver som kan overføres fra staten og dagens
fylkeskommune til primærkommunene?»

  Jeg har følgende spørsmål
til olje- og energiministeren:

«Interessen for å bygge småkraftverk
er betydelig og økende. I forbindelse med Stortingets behandling
av Supplering av Verneplan for vassdrag, St.prp.
nr. 75 for 2003–2004, ble det vedtatt en grense for konsesjonsbehandling
av kraftverk i vernede vassdrag på 1 MW installert effekt.
En slik grense kan skape tilpasninger som gir dårlige energiøkonomiske
løsninger.

Vil statsråden vurdere å øke
grensen til 3 MW i vernede vassdrag, slik at for eksempel
Tovdalselva likestilles med Bjerkreimsvassdraget?»

 Jeg takker statsråden for svaret.

Statsråden er utmerket godt kjent
med at nettopp Senterpartiet fremmet
en rekke forslag om at 13 – var det vel – vassdrag
skulle unntas fra supplerende verneplan. Ett av de vassdragene er
det vassdraget jeg viser til her i mitt spørsmål,
nemlig Tovdalsvassdraget. Fremskrittspartiet
stemte for Senterpartiets forslag om å ta Tovdalsvassdraget
ut av supplerende verneplan.

Senterpartiet hadde også et
eget forslag som gikk på å øke grensen
til 1,5 MW installert effekt i vernede vassdrag. Er det slik å forstå at
Senterpartiet har gått bort fra dette
nå?

Når det gjelder Tovdalsvassdraget,
er det senterpartiordførere i samtlige av de tre kommunene
som er mest berørt. De har alle, sammen med kommunene,
gått sterkt imot det vernet i Tovdalselva, som jeg snakker
om. Det er mange kraftverk som står rimelig i stampe nå,
i påvente av en avklaring fra statsråden. Her
trenger vi en avklaring.

  Jeg tillater meg å stille følgende
spørsmål til samferdselsministeren:

«Fra behandlingen av Nasjonal
transportplan i fjor og gjennom hele valgkampen reiste
Sosialistisk Venstreparti, Arbeiderpartiet
og Senterpartiet land og strand rundt og lovet
22 mrd. kr mer til samferdsel enn sentrum-Høyre-regjeringen.
Budsjettforslaget fra den nye regjeringen må karakteriseres
som årets mageplask. Det er et løftebrudd av dimensjoner.

Vil statsråden klare en økning
neste år som da vil måtte være
i størrelsesorden 4 mrd. kr?»

 Jeg tillater meg å stille følgende
spørsmål til kunnskapsministeren:

«I Vårt Land 24. oktober
presenteres en rapport fra IFO-instituttet i Tyskland. Rapporten
bygger på TIMSS-undersøkelsen fra 2004, og trekker også inn
OECD-rapporten «Education at a glance» fra 2005.
En av hovedkonklusjonene fra IFO-instituttet er at det ikke
eksisterer noen sammenheng mellom antallet elever
i en klasse og læringsutbyttet deres. Kunnskapsministeren
avviser disse funnene kontant.

Hvilket forskningsmessig belegg har statsråden
for å avvise disse forskningsresultatene?»

  Jeg takker statsråden for svaret.

Bakgrunnen for mitt spørsmål
er at regjeringspartiene, og særlig det av regjeringspartiene
som statsråden selv representerer, gikk svært
høyt på banen da det forrige stortinget
behandlet dette spørsmålet. Da uttalte Asmund Kristoffersen,
som var helsepolitisk talsmann for Arbeiderpartiet, følgende:

«Den
manglende verdifastsetting og avskrivningsnivå har skapt
både problem og usikkerhet for helseforetakene.
Det er egentlig kritikkverdig og uheldig at ikke Regjeringen
på et tidligere tidspunkt har tatt initiativ
til å avklare dette.»

Bjarne Håkon Hanssen, statsrådens
kollega i Regjeringen, uttalte seg også meget
sterkt i sommer i Dagens Næringsliv om det samme.

Derfor gjentar jeg spørsmålet,
siden statsråden ikke gav meg noe klart svar:
Når vil statsråden komme med forslag som kan avklare
dette? For vi er jo enige om at det skaper problemer
for helseforetakenes styrer at det ikke er avklart.

  Jeg takker nok en gang for svaret, men fester
meg ved at statsråden primært sier hva
hun ikke har vært i stand til å gjøre – og
det forstår jeg veldig godt – på den
korte tiden. Men jeg forstår litt mindre at hun
fortsetter med å forsikre hva hun ikke
er i stand til å svare på når det gjelder
en tidsfastsettelse. Jeg går ut fra at dette har med budsjettarbeidet å gjøre,
og det betyr at statsråden må ha gjort seg noen
tanker om når hun regner med at Regjeringen vil kunne løse
dette problem, som må løses gjennom statsbudsjettet.
Så jeg ber nok en gang om en antydning om hvordan statsråden
ser for seg at Regjeringen vil definere sin egen tidsramme. I og
med at man i opposisjon kritiserte
at dette ikke var løst for lenge siden, så må vel
en eller annen tidsplan foreligge for når man
selv mener at man skal være i stand
til å løse det?

 Jeg tillater meg å stille følgende
spørsmål til helse- og omsorgsministeren:

«Diabetes er en kronisk tilstand som
kan gi betydelig reduksjon av livskvalitet for
den som rammes. Statens legemiddelverk har avvist å la
en rekke nye typer diabetesmedisiner komme inn under blåreseptordningen,
selv om de kan gi pasienten en økt livskvalitet og holde
sykdommen bedre i sjakk. Fordi medisinene ofte
er kostbare, betyr dette at de gjøres vanskelig
tilgjengelig for mange.

Vil statsråden ta initiativ
til at flere typer diabetesmedisiner fås på blå resept?»

 Jeg takker for svaret som statsråden
gav, og ønsker å følge opp
med at diabetes er en sykdom på veldig
sterk frammarsj i Norge, i alle aldersgrupper. Det er
nå 200 000 personer som har diabetes. Årlig får
ca. 6 000–7 000 nordmenn diabetes, og da spesielt type
2. Det er en stor økning, spesielt blant barn
og unge, i Norge. Samtidig med den sterke veksten tilbys
det flere medisiner på markedet, som statsråden
var inne på. Jeg ønsker å følge
opp med følgende spørsmål: Kan statsråden
garantere at det er medisinskfaglige grunner som inkluderes i blåreseptordningen,
og ikke økonomiske?

  Jeg takker statsråden for svaret.
Jeg oppfatter statsråden slik at det er fullt ut mulig å få tilpasset
individuelle ordninger i forhold til dem som trenger det, i de spesielle
gruppene som statsråden tidligere har nevnt.

