 «I siste nummer av bladet Samferdsel
får vi en statusrapport som klart anviser behov for vesentlig økte
bevilgninger dersom jernbanen også for fremtiden
skal være en fremgangsrik godstransportør.

Når forventer statsråden
at Regjeringen vil ha tatt igjen milliardetterslepet i forhold til egne
løfter, slik at flere krysningsspor på 600 meter
og andre viktige tiltak kan komme på plass?»

  «Et viktig mål med innvandringspolitikken
må være at vi behandler mennesker rettferdig,
og at menneskelige hensyn veier tungt i en samlet vurdering. Ifølge
oppslag i NRK Oppland ble en familiefar fra Nigeria sendt ut av
landet fordi han hadde arbeidet 4 måneder uten arbeidstillatelse.
Han er etablert i Norge, gift med en norsk kvinne og har
barn. Nå er familien splittet.

Mener statsråden at et slikt
brudd på reglene om arbeidstillatelse skal veie tyngre
enn familiepolitiske hensyn og hensyn til barnets beste?»

  Jeg vil takke statsråden for svaret.

Jeg er veldig glad for at han så tydelig sier
at det i ny utlendingslov skal presiseres at hensynet til barnets
beste skal veie tungt. Regjeringen har sagt at barns rettigheter skal
telle mer enn tidligere i slike saker, og det er noe som Kristelig
Folkeparti er veldig glad for. Men synes statsråden
at alvoret i saken, som består i at en nigerianer har arbeidet
i det norske samfunnet, altså nedlagt arbeid
i samfunnet vårt, uten å ha tillatelse til det,
står i forhold til hensynet til barn? Synes statsråden
at det er et stort alvor i det bruddet som her har skjedd?

  Jeg takker igjen statsråden for svaret.

Regjeringen har sagt at det først
og fremst gjelder barns opphold i landet, men det er også sagt
at hensynet til barns beste, som er i tråd med Barnekonvensjonen,
skal telle tungt.

I denne saken er det mange reaksjoner
på utvisningen, at familien ble splittet, i forhold til
alvoret i bruddet og den samlede vurdering, der det altså var
en familie med et lite barn som skulle vurderes. Det er
vanskelig for vanlige folk å forstå at
det ikke finnes muligheter for politikere til å gripe
fatt i dette.

Hva vil statsråden si om slike vanskelige
saker? Er ikke disse sakene, som virker så urimelige
for vanlige folk, med på å bryte ned tilliten
til det lovverket vi har i slike saker?

  Eg tillèt meg å stille følgjande
spørsmål til barne- og likestillingsministeren:

«Stortinget vedtok før jul
at ansvaret for enslige mindreårige asylsøkere
under 15 år skal overføres til barnevernet. Det
er avgjørende at disse barna blir godt ivaretatt av personale
med både barnefaglig og flyktningfaglig kompetanse. I tillegg
er det svært viktig at det blir ført grundig tilsyn,
av hensyn til rettssikkerheten til barna.

Vil tilsyn med omsorgstiltakene bli utført
i henhold til lov om barnevernstjenester og vil de enslige mindreårige også ha
krav på ettervern i henhold til lov om barnevernstjenester § 1-3?»

  Eg takkar statsråden for svaret,
og vil gjerne stille oppfølgingsspørsmål
om det kommunale barnevernet.

Dersom eit barn er i ein institusjon og skal
ha ei individuell vurdering, er det ut frå dagens lovgiving
berre det kommunale barnevernet som kan gjere enkeltvedtak. Eg forstår
statsråden slik at det kommunale barnevernet ikkje skal
ha ansvar for dei einslege mindreårige asylsøkjarane som
er i institusjon. Korleis tenkjer då statsråden
at lovverket skal fungere, dersom ein skal ha ei individuell vurdering
av kvart enkelt barn? Det kan jo vere at eit barn som
kjem til denne institusjonen, vil ha betre nytte av å vere
i ein fosterheim mens ein ventar på behandling av saka.
Det er det barnevernet som har den beste kompetansen til å vurdere.
Vil det ikkje derfor vere naturleg at kommunen
har det barnefaglege ansvaret, i samarbeid med
ein statleg institusjon?

  Eg takkar igjen statsråden.

Det eg har registrert, er at det er mange organisasjonar som
har jobba for at asylbarn – når dei har kome
til Noreg – må bli likestilte med norske
barn når det gjeld å få oppfølging.
Eg er bekymra for at det ikkje skal vere individuell
vurdering av dei ulike behova med ein gong. Men ut frå det
som statsråden seier her, verkar det som om barna skal
vurderast individuelt ut frå kva behov dei har, sjølv om
dei er på institusjon, og at ikkje barnevernet i kommunen
skal ha førstelinjeansvar for desse barna, men institusjonen. Eller
meiner statsråden at det er barnevernet i kommunen som
skal gjere enkeltvedtak for desse barna?

 Mitt spørsmål går
til barne- og likestillingsministeren:

«I St.meld. nr. 40 (2001-2002) ble
det vist til at familieråd er en metode som kan brukes
i arbeidet med samiske familier i barnevernet, da dette er en metode
hvor personer i nettverket rundt familien (storfamilien) drøfter
og planlegger hvordan de kan hjelpe til for å bedre
livssituasjonen for barnet.

Er det statsrådens inntrykk at familieråd
er tatt mer i bruk og har blitt en innarbeidet metode i arbeidet
med samiske familier i barnevernet de siste årene?»

 : Jeg takker statsråden for svaret.

Jeg mener selv at familieråd
vil være en svært viktig metode å benytte
i arbeidet med samiske familier i barnevernet, da det oftest er
snakk om store familier, med store nettverk. I november i fjor tok
jeg i et skriftlig spørsmål til statsråden
opp om hun mener at samiske barns rettigheter blir godt
nok ivaretatt i dagens lov om barnevernstjenester. I svaret skrev
statsråden bl.a.:

«Barnevernet
kan også mangle kompetanse til å vurdere
betydningen av kulturell, språklig og religiøs tilhørighet,
og ulike tradisjoner i de samiske lokalmiljøene.»

I St.meld. nr. 40 for 2001-2002 ble det lovet
penger til utviklingsprosjekter med mål om å innarbeide
samisk kulturell kunnskap i barnevernet og å utvikle
samarbeid på tvers av kommunegrenser.
I og med svaret fra statsråden om mangel på kompetanse
må vi gå ut fra at utviklingsprosjektene
enten ikke er gjennomført eller ikke
gav den nødvendige kunnskapen og samarbeidet. Har statsråden
gjort seg opp en mening om hvilke tiltak som må settes
inn for å bringe fram den nødvendige kunnskapen
om kulturell, språklig og religiøs tilhørighet
i de samiske lokalmiljøene?

  Jeg takker også for dette
svaret, og mitt siste spørsmål er: Samvær mellom søsken
som er blitt atskilt i forbindelse med en barnevernssak, er i dag ikke
regulert av barnevernsloven. Jeg vil ikke konkludere her
og nå med at loven må endres på dette
punktet, men registrerer gjennom saker i media og personlige henvendelser
at det finnes en del eksempler på at søsken
som er blitt atskilt – mot sin vilje – ikke
har fått treffe hverandre på mange år,
da de f.eks. kan bo på hver sin kant av landet. Hva vil
statsråden gjøre for å sikre
at søsken som blir tatt hånd om av barnevernet,
og som ønsker samvær med sine
søsken, faktisk får det?

 Jeg har et spørsmål til helse-
og omsorgsministeren:

«Det er en klar politisk målsetting å styrke
tilbudet til rusavhengige, og de regionale
helseforetakene er i flere år instruert om å prioritere
en styrking av det spesialiserte, tverrfaglige behandlingstilbudet
til disse pasientene. Ifølge data fra Oppsøkende
og koordinerende tjeneste i Oslo kommune ble 85 personer
som hadde behov for avrusning, avvist på grunn av manglende
kapasitet i løpet av uke 31– 40 i 2006.

Hva gjør statsråden for å sikre
at alle som har behov for det, får et tilbud
om avrusning?»

