 Det utenriksministeren i realiteten
sier i dag, er et klart ja til nedbygging av noe av det som har fungert
best hittil når det gjelder Regjeringens satsing i nordområdesammenheng.

Det er bygd opp et kompetansenivå i Narvik som har «vokst
igjennom taket», takket være den kvoten man har hatt. Når
man utvikler tilbud på steder i landet, og når man har et kvotetak
på 1 100 studenter - hvorav 800 fra u-land - sier det seg selv at
da må de som har vært først når det gjelder å
utvikle tilbud, bli de som må trappe mest ned. Svaret bærer
preg av at «venstrehånden» i Regjeringens nordområdesatsing
ikke helt har oversikt over hva «den høyre hånden»
foretar seg. 

Så mitt spørsmål blir igjen: Vil
Regjeringen med åpne øyne virkelig gå aktivt inn for
å bygge ned det tilbudet man har i dag? Dette gjelder et tilbud i
viktig samhandling med Russland - et tilbud som vi må ha på
plass, hvis vi skal lykkes i vår nordområdesatsing. 

 Det er en forskjell i kvalitetsvurdering
som ligger til grunn for at man fra norsk side ikke uten videre finansierer
det første året i amerikansk utdanning, f.eks., fordi det tilsvarer
det siste året i norsk videregående utdanning. Der står
vi sammen med andre europeiske land, og det er fordi det er en ulik faglig
vurdering av studiene. Det er det som ligger til grunn. 

Jeg vil berolige
representanten med at jeg tar alle innspill med i det arbeidet vi nå
holder på med om en melding om internasjonalisering. Vi kommer selvfølgelig
til å vurdere disse sidene der, men det jeg har svart nå, er
det som er min oppfatning av situasjonen. Jeg ønsker fremdeles å
stimulere både til internasjonalisering og til studier i utlandet,
men jeg vil legge hovedvekten på at det dreier seg om deler av studiene
og masterstudiene. 





                

 Situasjonen er jo den at statsråden
ikke kan instruere universitetene eller høgskolene til å ha
bestemte typer studier i sitt tilbud. Men som jeg sa i mitt første
svar: Jeg benytter enhver anledning til å oppmuntre til at man går
videre innenfor både utdanning og forskning på dette området.
Det er, som representanten sier, meget viktig med en større søknad
til realfagene og til naturvitenskapelige fag. Men jeg vil også si
at helheten i fagområdet her er viktig. Det er derfor vi i oppfølgingen
av klimaforliket mellom Regjeringen og Stortinget, som jeg er veldig fornøyd
med, kommer til å ha et helhetlig perspektiv på hvilke tiltak
vi skal sette i gang. Det vil selvfølgelig også innebære
at vi stimulerer barn og ungdom til å begynne å tenke på
dette veldig tidlig. 





                

 Jeg tillater meg å stille følgende
spørsmål til forsvarsministeren: 

«Mange av de
pansrede kjøretøyene (Iveco) som Forsvaret «hasteinnkjøpte»,
viser seg, som undertegnede tidligere har hevdet, ikke å holde mål.
De får stadig motorstopp og må taues på verksted og repareres
av spesialister. Dette resulterer i at soldatene heller kjører rundt
i upansrede, eldre kjøretøy som fungerer. 

Er statsråden
fortsatt fornøyd med denne situasjonen?» 

 Det skal
ikke være noen tvil om at jeg har hatt stort fokus på at våre
soldater i Afghanistan skulle utstyres med pansrede kjøretøyer.
Det var grunnen til at vi ikke tok den nødvendige testperioden av
kjøretøyene hjemme. Etter råd fra - og i samråd
med - forsvarssjefen vurderte vi det dit hen at når kjøretøyene
ble levert, skulle de straks sendes til Afghanistan. Dermed ble de også
sendt til Afghanistan i en innkjøringsperiode som egentlig, ideelt
sett, skulle vært tatt hjemme. 

Nå er det slik at både
representanter fra leverandøren og representanter fra FLO har vært
i Afghanistan - og er jevnlig der - for å rette opp de feilene som
har vært på kjøretøyene. 

Jeg har også
lyst til å understreke at når det gjelder det å ha problemer
med kjøretøyer i Afghanistan, er ikke vi det eneste landet
som har det. Det har mange land, fordi forholdene er særdeles krevende,
ikke minst de klimatiske forholdene med sand osv. Og pr. i dag har vi altså
12 av 14 kjøretøyer i drift. 

 Jeg er opptatt av at alle
som blir beskyldt for straffbare handlinger i Norge, enten det er politifolk
eller vanlige mennesker, skal ha krav på full rettssikkerhet. Da mener
jeg at vi skal være særdeles varsomme, både fra Regjeringas
og Stortingets side, ikke bare med å gi uttrykk for grad av alvorlighet,
men også nærmest tanker om skyld, før spesialenhet, etterforskning,
påtalemyndighet og domstol har avklart saken. Jeg mener vi skal være
veldig tilbakeholdne med det. Vi risikerer det motsatte hvis vi begir oss
inn i slike saker. 

Nå vil Spesialenheten bli underlagt evaluering.
Det er naturlig først og fremst å se på om man håndhever
de regler man har, på en tilstrekkelig måte. Utfordringen ligger
ikke først og fremst i at reglene i dag er for dårlige når
det gjelder spørsmålet om grov uforstand i tjenesten - der
har vi veldig tydelige regler - men utfordringen ligger i stor grad i om
vi har en god praksis, ikke bare i forhold til straffbare forhold, men også
til klagesaker. 

 Jeg registrerer svaret til statsråden.

Når det gjelder rettssikkerhet, er vi skjønt enige om
at den skal ligge i bunnen. Det er en absolutt faktor i det hele. Men samtidig
kommer ikke statsråden unna det faktum at terskelnivået for
hvor straffeloven skal slå inn, er en politisk sak. Det betyr at hvis
statsråden mener at terskelen i dag er for høy f.eks. når
det gjelder grov uforstand i tjenesten, har statsråden mulighet til
å gjøre noe med det. 

Jeg registrerer at statsråden
lener seg tilbake og vil avvente en evaluering fra andre. Det betyr at man
venter med å ha en politisk fokusering på dette, samtidig som
det klart kan være tilfeller der enkeltansatte ikke gjør en
god nok jobb. 

Jeg har oppfattet det dit hen at statsråden er
opptatt av å forsvare de svakeste i samfunnet, og at han sørger
for at verktøyet som vi alle har håpet og ment skal være
på plass, faktisk er det. Det er jo dessverre heller ikke slik at
denne type sak er helt unik. Det hender dessverre litt for ofte at vi har
saker der vi stiller spørsmål ved det offentliges evne til
å gjøre det vi andre forventer av dem. Derfor stiller jeg på
nytt spørsmålet: Er statsråden fornøyd med utformingen
av straffeloven og straffelovens terskel når det gjelder grov uforstand
i tjenesten? 

 Jeg gjentar mitt forrige
svar. 

Jeg mener at utfordringene på dette feltet ikke ligger
i straffelovgivningen, og at terskelen er passe satt gjennom det lovarbeidet
som har vært rundt disse spørsmål gjennom de siste årene.
Utfordringen vår er at de reglene vi har, faktisk blir håndhevet.
Når det gjelder rettssikkerheten for barn, er jeg overbevist om at
vi har langt større utfordringer i måten vi faktisk etterforsker
saker på - hvordan vi går inn i saker, får barn og familier
til å rapportere til politiet. Det er der utfordringen ligger. Det
er der Regjeringa har lagt inn sitt anstøt. Det gjelder særlig
bygging av barnehus, skaffe bistandsadvokat til de ofrene som trenger det,
etablere familievoldskoordinatorer i hel stilling og etablere egne team
ute i politidistriktene som skal håndtere denne type saker. Det er
der utfordringen ligger for å avdekke og komme overgrep mot barn til
livs, ikke i bestemmelsen i straffelovgivningen om grov uforstand. 





                

 Jeg registrerer at i gårsdagens
Rogalands Avis sier politisjefen ved Stavanger politistasjon, Henry Ove
Berg: 

«Klart det hadde betydd mye
å få svar på DNA-prøver etter to døgn, og
ikke etter to måneder, da kunne vi også gjort taktiske vurderinger.
Det er et sterkt ønske fra vår side om at det skal gå
mye fortere.» 

Selv om statsråden her viser
til noen eksempler på at det har gått fort, er altså dette
et sterkt ønske fra politiet i denne saken. 

Jeg registrerer
at justisministeren, selv om han blir konfrontert med konsekvensene av en
villet politikk, ikke er villig til å revurdere sitt standpunkt. 

Justisministeren sier at de tar denne type saker svært alvorlig.
Det tviler jeg ikke på. Det gjør også vi. Men justisministeren
tar ikke denne type saker så alvorlig at han er villig til å
legge sine ideologiske kjepphester på hyllen for at politiet skal
få ta i bruk redskaper som de ønsker å bruke. 

 Jeg takker for svaret. 

Jeg skjønner
godt at helseministeren ikke kan gå direkte inn i saken, men det har
jeg gjort. Det som kommer i tillegg til dette, er at vedkommende pasient
har diabetes, og han fikk beskjed ganske tidlig da han kom inn på
akutten, der han ble tatt imot på en god måte, om at snart skulle
ortopeden komme og se på ham. Vedkommende lege kom etter halvannen
time og sa at han måtte opereres i løpet av en til to timer.
Så skjer det ingen ting på ni timer. Vedkommende som har diabetes,
måtte faste i nesten elleve timer. Det i seg selv er ille. Så
sier pasienten til meg at hadde de bare innrømmet at de gjorde en
tabbe, at det var en feil, ville han latt saken ligge. Men når så
ikke skjer, og når helsefaglig rådgiver ved sykehuset sier til
Drammens Tidende at dette var helt forsvarlig, virker det som om det er
en måte å dekke over en tabbe på. Synes helseministeren
at det er en god måte å takle pasienten på? 

 Nei, det er det
ikkje. Og det er fordi Regjeringa er oppteken av at vi skal ha klare ambisjonar
om eit høgt kunnskapsnivå hos elevane både i hovudmålet
og i sidemålet. Eg trur ikkje løysinga på utfordringa
når det gjeld eksamensordninga, er å stille mindre krav til
det kunnskapsnivået ved at vi har ein valfri sidemålseksamen.
Regjeringa meiner at vi bør ha skriftleg eksamen på begge målformer.
No gjennomfører vi det på éin dag, og så får
vi vurdere ordninga etter det og kome tilbake igjen til korleis vi best
kan sikre ei god eksamensordning både i hovudmålet og i sidemålet
for elevar i framtida. 

