 Eg tillèt meg å stille følgjande
spørsmål til samferdselsministeren:

«Statens vegvesen sa tidlegare i år
opp avtalen med Alarmsentralen 110 om overvaking av tunnelane i
Sogn og Fjordane og flytta den til Lærdal. Statsråden
hevda at dette ikkje ville gå ut over tryggleiken, då det
var ein døgnbemanna vaktsentral i Lærdal som tok
over overvakinga. Ni månader seinare har no Vegvesenet
gjort vedtak om å leggje ned den same døgnbemanninga
og flytte all overvaking/styring på nattetid til
Bergen frå 1. april 2005.

Korleis vurderer statsråden no tryggleiken
i tunnelane i Sogn og Fjordane?»

   Statsråden viste
til kva Vegvesenet meiner om samhandling og beredskap, at det nye
vedtaket ikkje vil gå ut over samhandling, og at lokalkunnskap
er vareteken. Det er berre så synd at dei lokale rednings-
og beredskapsetatane ser det på ein heilt annan måte,
bl.a. fordi Vegvesenet no for andre gongen berre gjer eit vedtak
utan å orientere sine samarbeidspartnarar.

Statsråden viste til i sitt svar på mitt
skriftlege spørsmål i vinter om den same saka
at samhandling og samarbeid no skulle bli betre, og dermed skulle
tryggleiken òg vere vareteken, fordi ein skulle få eit
tettare samarbeid.

Som sagt reagerer dei lokale rednings- og beredskapsetatane
på at dei ikkje er høyrde; korkje brannvesen eller AMK-sentral
er spurde om forholdet. Då må eg spørje statsråden
om ho meiner at vedtak av denne typen, utan samråd eller
utan å spørje kva lokale aktørar meiner,
er eit døme på godt samarbeid lokalt.

 Det set eg pris på at statsråden
seier.

Vi har rikeleg med tunnelar i Sogn og Fjordane,
og vi har òg verdas lengste, som er Lærdalstunnelen.
Før ein bygde Lærdalstunnelen, samla ein relevante
fagmyndigheiter, både sentrale og lokale, og laga ein beredskapsplan
med både teknisk utrusting, tryggleik og dagleg beredskap
der døgnbemanning på vaktsentralen i Lærdal stod
sentralt. No har altså Vegvesenet gjort vedtak om delvis
nedlegging av vaktsentralen, denne sentralen som er avgjerande og
ein viktig del av beredskapsplanane lokalt, utan at den relevante
myndigheita, lokal fagmyndigheit, er høyrd.

AMK-sentralen har òg vore oppteken
av lokal fagkunnskap, ikkje berre knytt til å få stengt
ein tunnel, for det kan dei gjere frå ein sentral i Bergen.
Poenget er at i Sogn og Fjordane er vi ramma av mykje ras, og det
er mykje uvêr, spesielt på vinterstid, og det å ha
ein lokal fagkunnskap om korleis uvêret rammar, er viktig
når ein skal sende ut redningsstyrkar på vegen
for å nå fram til staden der det har oppstått.
Problemet er at dei lokale etatane meiner dette er ein fare for
tryggleiken. Då er mitt spørsmål: Meiner
statsråden at dei lokale etatane si uro for tryggleiken
i tunnelane er ugrunna?

 Jeg har et spørsmål til samferdselsministeren:

«Søknadsbehandlingen om konsesjon
for etablering av en sivil lufthavn på Rygge flystasjon
trekker i langdrag. Rygge Sivile Lufthavn har arbeidet med saken
i fem år og venter sammen med Forsvaret, som er konsesjonssøker,
på at behandlingen skal bli klar.

Vil konsesjon bli gitt, og hvis svaret er ja,
når kan konsesjonsbetingelsene foreligge?»

 Jeg takker statsråden for svaret.

Den fristen som Østfolds representanter
og de som er interessert i denne sivile lufthavnen, hadde regnet
med, var innen utgangen av oktober. Men når man sier «kan» og «relativt
kort tid», skjønner jeg at det vil ta en del lengre
tid, slik at vi igjen må vente på den endelige
avgjørelsen. Vi vet at statsråden la frem et regjeringsnotat 18. juni
med en anbefaling om å etablere en sivil lufthavn. Det
angår 350 000 mennesker, alle kommuner er for
denne utbyggingen, og næringslivet er også positiv.

Selv om statsråden nå ikke
kan gi et endelig svar på om konsesjon vil bli gitt, må man
være kommet veldig langt i denne behandlingen siden man
kan gi svar «innen relativt kort tid». Er det
sannsynlig at Regjeringen vil stanse disse flyplassplanene? Det
må det kunne være mulig å gi et signal
om i dag.

 Jeg takker statsråden for tilleggssvaret.

Mange  føler  nå  at  det
 blir  bedrevet  filibustertaktikk – ikke spesielt fra
departementets side, men jeg minner om at de som står bak
denne sivile lufthavnen, nå har jobbet seriøst
i fem år. Så jeg vil i hvert fall komme med en
anmodning til statsråden om at hun nå forsøker å skjære
igjennom «innen relativt kort tid».

  Eg vil gjerne få stilla eit spørsmål
til samferdsleministeren:

«Ferjesituasjonen i Boknafjordsambandet
på E39 mellom Mortavika og Arsvågen er svært
viktig, ikkje minst for næringstrafikk. Når det
no står att stadig fleire bilar, fører dette m.a.
til tap for næringslivet. Problemet med oversitjing har
auka sterkt dei siste åra.

Kva tiltak vil statsråden setja i
gang for å betra situasjonen på dette viktige
sambandet på kyststamvegen?»

  Eg takkar statsråden for svaret.
Eg er samd i dei langsiktige måla, og det er bra at me
får gassferjer, som vonleg vil oppfylla måla,
men det tek altfor lang tid.

Problemet er svært no, og eg reagerer
på at statsråden på ein måte
seier at det ikkje er så farleg, for det er berre i helgene,
og det er berre ferie- og fritidstrafikk. Det er altså oppimot
10 pst. no som står att, det er 100 000
bilar som står att på kaia. Det er ingen andre
samband i Noreg som er i nærleiken av så stor
oversitjing. Eg reagerer som sagt på at statsråden
bagatelliserer det. Eg ser òg at det er gjort frå Vegdirektoratet
i eit svar til fylkeskommunen.

Dette er utan samanlikning det viktigaste vegsambandet
me har på Vestlandet, på Kyststamvegen. Der er
den høgaste oversitjinga. I ekstremtilfelle må folk
venta tre–fire timar, og det står kilometer med
køar. Det kan løysast kortsiktig med 2,5 mill. kr
i året. Det må no vera mogleg.

  Eg er glad for å høyra at
Vegdirektoratet skal gå igjennom det. I budsjettet for
neste år kan me lesa at det er 55 pst. av ferjene
i Noreg som oppfyller dei langsiktige måla til standard,
så me har ein jobb å gjera, og han er ikkje liten. Det
kunne vera nyttig å veta om anten direktorat eller departement
har ei oversikt over kva for samband som ligg dårlegast
an, om dei har ein prioriteringsplan for kva som skal rustast opp,
og om det er mogleg for oss å få veta noko om
det. For meg verkar det som om dette sambandet i Rogaland er veldig
dårleg stilt. Dersom det kostar 2,5 mill. kr å rydda
opp i eit problem som iallfall omfattar 100 000 bilar,
kan me fort rekna ut at det er 25 kr pr. bil. Eg er nokså sikker
på at samfunnsnytten ved å bruka dei 2,5 mill. kr
er ganske stor, så eg vonar at Vegdirektoratet òg
vurderer det forslaget som det er peikt på frå Rogaland
si side, ein gong til.

