  Jeg tillater meg å stille følgende
spørsmål til miljøvernministeren:

«I VG 10. mai kan vi lese
at en grunneier går rettens vei for å forby
allmennheten tilgang til den siden av Thorsholmen som er synlig
fra grunneierens eiendom. Han føler seg beglodd og offer
for uønsket innsyn og utsyn. Rikfolk utnytter en dårlig
kommuneøkonomi
for å ta seg til rette i skjærgården.
Regjeringen har fjernet ordningen med juridisk bistand til kommunene
i forbindelse med konflikter om bruk av strandsonen og om allmennhetens
rettigheter.

Vil statsråden vurdere å gjeninnføre
denne ordningen?»

