  Jeg kan stå ved de løftene jeg
gav på vegne av Venstre ved valget i 1997: Når
vi får mulighet til det – slik vi nå har
i regjering – vil vi bruke alle de kreftene vi har til å bidra
til å få til en forenkling av dette, som er et
samfunnsproblem slik det har vokst i mange år. Veldig mye
i den statistikken som mange nå bruker, og til dels misbruker,
tyder på at vi er i ferd med å få til
en snunad. Da er det viktig at alle gode krefter bidrar, kommer
med forslag og identifiserer problemer. Bare arbeidet med å skaffe
seg en oversikt over denne forskriftsmengden, er kolossalt. Jeg
fikk nettopp en oversikt over hva vi har av regler og forskrifter
bare innenfor helse, miljø og sikkerhet, som er 27 sider
hvor det er én linje for hver regel – det bare
sier hvor omfattende et arbeid dette er. Men vi er i gang på veldig
mange områder, hvor hele regjeringsapparatet har en entusiasme
rundt det som skal gjøres, fordi man er enig om problemet. 

For å få til det å kunne
på en måte se i forkant hvor problemene kommer
på dette området, har Regjeringen vedtatt å sette
i gang et testpanel. Det vil bli gjort gjennom dette året
under Nærings- og handelsdepartementet, nettopp for å identifisere
slike utilsiktede problemer før man iverksetter reglene,
eventuelt ikke iverksetter dem. 





                

