  Det er jeg selvfølgelig helt enig med spørsmålsstilleren
i. Forsvarsbygg er viktig for Forsvarets samlede inntekter, for
nettopp utleieinntekter og salgsinntekter kommer det øvrige forsvaret
til gode, og kan overføres til investering og viktig aktivitet i
forsvarssektoren som helhet. Derfor er det viktig å være nøye med
bl.a. å sende ut leiekrav i tide. Vi har også fått Forsvarsbyggs
forsikringer om at de har hatt en gjennomgang av rutinene.

Avslutningsvis vil jeg minne om en gang til
at i dette tilfellet har Forsvarsbygg heldigvis solgt flere eiendommer
til høyere pris enn det som lå i budsjettforutsetningene, og de
har også oppnådd høyere leieinntekter enn det som lå i budsjettforutsetningene.

