  Da går vi til spørsmål
1.





                

  La meg gjenta nok en gang at statens ansvar
her er å sørge for at det finnes et fullverdig
utdanningstilbud. Det skal vi sørge for er der den dagen
kommunene ønsker å sende folk til dette
tilbudet, og den dagen kommunene er villige til å dekke
de kostnadene som naturlig hører hjemme i kommunesektoren
i den forbindelse.





                

  Vi har hast i spørsmålet
om de konkurransemessige rammevilkår for luftfarten fordi
saken haster. Den haster både av hensyn til flypassasjerene
og av hensyn til flyselskapene.

For passasjerene haster saken for at prisene
på flyreiser faktisk skal gå ned dersom Stortinget
vedtar Regjeringens forslag om å fjerne flypassasjeravgiften.
Utviklingen i den senere tid har ført til at SAS vil få en
meget sterk posisjon i det norske markedet. Det gjelder
hva enten SAS overtar Braathens eller ei. I en slik situasjon
er det ikke uten videre gitt at lavere avgifter vil gi
lavere priser for passasjerene. Skal vi være
sikre på at lavere avgifter faktisk gir lavere priser,
må flyselskapene få rammevilkår som gjør
at de ikke oppmuntres til å utnytte markedsmakt,
og rammevilkår som stimulerer til nyetablering.

I brev av 2. november bad jeg derfor
Konkurransetilsynet om umiddelbart å sette i gang en grundig
gjennomgang av alle avtaler og ordninger som kan virke
etableringshindrende og konkurransebegrensende i luftfartsmarkedet.
Jeg er tilfreds med at Konkurransetilsynet sist fredag varslet de
norske flyselskapene om at det vil vurdere inngrep mot
bonusordningene. Selv om mange passasjerer i første omgang
vil oppleve det som et tap om bonusordningene forsvinner, er det etter
min mening ikke tvil om at passasjerene er bedre
tjent med konkurranse og lave
priser, enn med bonusprogrammer som binder dem til ett selskap.

Jeg er selvfølgelig klar over at krisen
i internasjonal luftfart etter terrorangrepene den 11. september
har skapt store økonomiske problemer
for mange flyselskaper, og at disse tiltakene som jeg har bedt Konkurransetilsynet vurdere,
kan oppleves som at man legger sten til byrden. I de vanskelige
omstillingene som selskapene står overfor, må det
imidlertid være viktig at selskapene vet hvilke konkurransemessige
rammevilkår de må forholde seg til i fremtiden.
Å vente med å avklare rammevilkårene ville skape
ekstra og unødig usikkerhet, og hvis det er noe
flyselskapene ikke trenger nå, er det enda
mer usikkerhet om rammevilkårene.

