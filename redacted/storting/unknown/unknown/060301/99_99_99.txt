 Jeg tillater meg å stille følgende
spørsmål til samferdselsministeren:

«Bergen opplever nå en økende
kollektivbruk og har behov for en minst like stor andel
av belønningsmidlene som de andre storbyene,
dersom man skal holde på den gode utviklingen
i retning av mer kollektivbruk.

Vil statsråden gjennomgå tildelingskriteriene
for belønningsmidler slik at Bergen ikke kommer
dårligere ut enn for eksempel Oslo,
og at den positive utviklingen i antallet kollektivreiser i Bergen
kan videreføres?»

 «Kan statsråden redegjøre
for størrelsen på de samlede bevilgninger til forskning
og nyskaping over statsbudsjettet for 2006, inkludert avsetningen
til Fondet for forskning og nyskaping, etter
opplegget i St.prp. nr. 1 Tillegg nr. 1 for 2005-2006, sammenliknet
med de tilsvarende størrelser i budsjettforslaget fra regjeringen
Bondevik II i St.prp. nr. 1 for 2005-2006?»

  Det overrasker meg at en statsråd
med så lang fartstid i Stortinget ikke
har fått med seg helt grunnleggende ting om det feltet
han nå er statsråd for, nemlig forskning. I løpet
av den forrige fireårsperioden økte
de rene forskningsbevilgningene til universitets- og høyskolesektoren
med 24 pst. Det er ingen annen periode som kan
sammenliknes med denne perioden når det gjelder økning
i forskningsbevilgningene.

Jeg reagerer også på hvordan
statsråden prøver å avfeie et forslag
om økte forskningsbevilgninger, som finter og som ufine
manøvrer fra en regjering som tapte valget. Det viktigste
må jo være at det kommer midler til
forskningen, men det vi ser, er at når statsråd
Djupedal og hans regjering hadde muligheten til å øke
forskningsbevilgningene, gjorde de det ikke. De bruker ca. 8 milliarder
kr mer enn Bondevik-regjeringa i hele budsjettet. Allikevel
fant man det nødvendig å kutte i bevilgningene
til forskning og nyskaping, som omtrent det eneste feltet
der det kuttes fra denne regjeringa. Kan statsråden forsikre
om at forskning vil bli fulgt opp framover, og ikke
minst gjøre rede for hvordan den opptrappingsplanen
som lå til grunn for Forskningsfondet, nå skal
følges opp når fondet er mindre?

 Eg skal stille følgjande
spørsmål til kunnskapsministeren:

«Full barnehagedekning og lågare
maksimalpris krev fleire tusen nye førskulelærarar.
I undersøkinga «Førskolelærere
og yrkesvalg» frå 2000 går det fram at
berre litt over halvparten av dei som vart utdanna som førskulelærarar
i 1989, jobbar i barnehage i dag. Den nye barnehagelova har ei utvida
innhaldsbestemming som saman med bemanningsnorma medverkar til å sikre
kvaliteten i barnehagen.

Kva vil statsråden gjere for å betre
rekrutteringa av kvalifisert personale til barnehagane?»

 Eg takkar statsråden for svaret.

Regjeringa har sagt at ein ønskjer å lage
ein tiltaksplan for å auke talet på førskulelærarar.
Når det skal byggjast mange nye barnehageplassar, og ein
samtidig ser at mange som er i yrket, forsvinn ut og opplyser at
det er på grunn av for låg lønn, er det
slik at Regjeringa ønskjer å utarbeide ein eigen
tiltaksplan for å få fleire førskulelærarar?
Kor langt er ein komen i arbeidet, og kva vil planen innehalde?

 Eg takkar igjen for svaret frå statsråden.

Eg synest at det å få fleire
menn inn i barnehagesektoren er veldig viktig. I ei undersøking
om førskulelærarar og yrkesval frå 2000
går det bl.a. fram at berre litt over halvparten av dei
som blei utdanna førskulelærarar i 1989, framleis
jobba i barnehage. 41 pst. hadde slutta og funne noko anna å gjere,
og når det gjaldt samanhengen mellom yrkesval
og lønn, oppgav 93 pst. av dei som hadde slutta, at lønna
var dårleg. SSBs lønnsstatistikk
pr. oktober 2004 viser at førskulelærarar er ei
av dei dårlegast betalte yrkesgruppene med treårig
høgskuleutdanning.

Ser statsråden at lønnsspørsmålet
kan vere ein viktig faktor for å behalde førskulelærarane?
Og kva vil statsråden gjere med det?

 Jeg tillater meg å stille følgende
spørsmål til helse- og omsorgsministeren:

«Jeg opplever fra flere hold at man ikke
er fornøyd med trygdeetatens behandling av søknader
om individuell refusjon av legemidler, og henviser til behandlingen
av legemiddelmeldingen, jf. St.meld. nr. 18 for 2004-2005.

Hvor langt er Rikstrygdeverket kommet i arbeidet
med å gjennomgå rutinene for den individuelle
søknadsbaserte refusjonsordningen for legemidler med sikte
på å vurdere tiltak som kan effektivisere saksbehandlingen,
herunder oppdatering og utvikling av retningslinjer for trygdeetatens
skjønnsutøvelse?»

 Jeg takker for et godt og positivt svar i forhold
til at Rikstrygdeverkets prosjekt faktisk har gitt god effekt akkurat
på dette. Samtidig som Rikstrygdeverket fikk dette oppdraget
med å gjennomgå rutinene til trygdeetaten når
det gjelder saksbehandlingen, ble det også tatt
initiativ til å overføre enkelte
legemidler fra individuell refusjon til forhåndsgodkjent
refusjon. Det var også et ønske
om å forenkle systemet som lå bak.
Det uttrykkes nå bekymring for at dette arbeidet tar tid,
og at det er dårlig progresjon.

Jeg har derfor lyst til å spørre
statsråden om også dette arbeidet blir
prioritert, slik sosialkomiteen bad om i sin innstilling til denne
saken.

 Det er betryggende. Min hensikt med å ta
opp denne saken er nettopp å sikre at
man vil holde et øye med dette, og at det vil gå raskt, for
det kommer faktisk en del henvendelser til Stortinget om dette.

Jeg har også lyst til å nevne
at mange av de legemidlene som helsemyndighetene planlegger å overføre
fra § 10a til § 9, som jeg nevnte i mitt forrige
spørsmål, er legemidler som kan forebygge sykehusinnleggelser
og gi pasienter et mer stabilt sykdomsforløp. Jeg har lyst
til å forsikre meg om at også de menneskelige
og samfunnsmessige, og ikke bare de rent økonomiske
kostnadene blir tatt hensyn til i denne vurderingen ved overføring
av disse legemidlene.

  Jeg vil gjerne få stille et spørsmål
til helseministeren:

«Ullevål universitetssykehus
opplyser at de hvert år avviser 2 000 kvinner som ønsker
fødeplass, pga. mangel på kapasitet. Pasienter
opplever både å få urettmessig
avslag på søknader om fødeplass og å bli
henvist til andre sykehus når fødselen
er i gang. Pasientrettighetsloven § 2-4 gir pasientene
rett til valg av sykehus.

Hva vil statsråden gjøre
for å sikre at retten til valg av fødested
blir reell?»

 Jeg takker statsråden for svaret.

Det er et gjennomgående paradoks i
helsepolitikken at det som er høyest prioritert, ofte
er det som sakker mest akterut.

Innenfor den somatiske helsetjenesten
har private aktører lenge hatt en plass som korrektiv og
supplement til den offentlige helsetjenesten, og de private har
bidratt til betydelig reduserte ventetider for pasientene. Eksempelvis
er ventetiden for artroskopi av skulderen to uker på privatsykehuset
Axess, mens ventetiden for samme behandling er 16 uker ved Ahus.

Bør ikke pasienter med psykiske
problemer få den samme mulighet til å velge
private tilbud, og dermed få redusert ventetiden, som pasienter
som har vondt i skulderen? Det kan vel ikke være
slik at det er Soria Moria-erklæringen som er den overordnede
autoritet når det gjelder å løse
brukernes problemer i helsevesenet?

 Jeg takker nok en gang for svaret.

Det finnes et firma som heter Aleris, som også har
en underavdeling som heter Aleris Ungplan, som driver omfattende
barnevernstjenester i Norge og Sverige. Konsernet har også barne-
og ungdomspsykiatriske poliklinikker. De har levert et anbud til
Rikstrygdeverket om behandling av såkalte fristbruddspasienter,
altså pasienter som ikke har fått behandling
innenfor den normerte tidsfristen. Lederen for
firmaet opplyser at Aleris er klar til å ta imot 100 barn
for poliklinisk behandling. Denne private aktøren ønsker
også avtaler med regionale
helseforetak om behandling av pasienter som ikke har vært
utsatt for fristbrudd.

Pr. i dag er private avtalespesialister og
psykologer betydelige bidragsytere innenfor
den offentlig finansierte helsetjenesten. Det totale antall driftsavtaler
er om lag 1 100, hvilket utgjør nesten 10 pst.
av det samlede antall årsverk i spesialisthelsetjenesten.
Mener helse- og omsorgsministeren at det bør
inngås flere slike avtaler for å redusere ventetiden
for barn og unge som trenger psykisk helsevern?

