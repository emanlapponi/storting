  Som jeg opplyste, er det inngått
avtaler med fire produsenter, hvorav én har en
underleverandør i Litauen. Det vil si at det er produksjon
i Norge, og vi har over 20 ortopediske verksteder over hele
landet. Det er ved disse ortopediske verkstedene at tilpasningen
foregår. Kontakt med produsent vil bli ivaretatt gjennom
de ortopediske verkstedene som er spredt over hele landet,
og om nødvendig også ved at representanter
reiser ut og møter brukerne. Det som må være
avgjørende både for representanten Faldet
og meg, bør være at det er et godt og forsvarlig
tilbud til brukerne – ikke hvor produksjonen
er, eller hvilke arbeidsplasser det dreier seg
om, men at det er et godt og forsvarlig tilbud. Det vil Rikstrygdeverket
følge nøye opp, og for ytterligere å forsikre
meg om det vil jeg gå til det skritt å be Helsetilsynet,
som uavhengig tilsyn, om å vurdere forsvarligheten. Og
da mener jeg at dette bør være
betryggende.





                

 Jeg har følgende spørsmål
til vår ærede arbeids- og sosialminister:

«Hvaler kommune skal søke
om å få etablert et polutsalg i kommunen
og håper det kan åpnes innen 2006. Et utsalg
vil bidra til å redusere handelslekkasjen, gi ringvirkninger
til handelsnæringen og bedre tilgjengeligheten for
lovlig omsetning av alkoholholdige varer.

Er det mulig at Hvaler kommune kan komme i
betraktning når tildeling av nye polutsalg planlegges?»

  Jeg takker statsråden for svaret.

Slik vi ser det, er det positivt at denne landsplanen
for fylkesvis fordeling av nye polbutikker nå er brakt
til veis ende, at kommunene individuelt får større
innflytelse når det gjelder mulighetene for å uttale
seg, at lokaliseringen sammenfaller mer med alkoholpolitikken i
den enkelte kommune, og at kommunen selvfølgelig forestår
via kommunale vedtak den konkrete lokaliseringen. I forkant av en
eventuell etablering må det selvfølgelig
foretas en markedsvurdering, hvor man, slik jeg ser det, baserer
seg på driftsøkonomiske kriterier hvis man skal
etablere et nytt utsalg. Hvaler har i sommerhalvåret
besøk av svært mange turister, og det er mange
hytteeiere som frekventerer området. Så selv om
det er Vinmonopolet som har den endelige avgjørelsen, er
mitt oppfølgingsspørsmål: Hvis en markedsvurdering
slår positivt ut, kommunens ønske er en lokalisering
og man tilfredsstiller eller oppfyller de kriteriene som
er satt – jeg henviser til det brevet av 6. april som statsråden
nevnte – vil ikke det da styrke kommunens posisjon
og ha sterkere innflytelse på de vurderingene som gjøres
av Vinmonopolet?

  Jeg takker statsråden for svaret,
og jeg har bare en tilleggskommentar.

Østfold har spesielle problemer
når det gjelder illegal spritimport, spritsmugling, og
vi har også en betydelig grensehandelslekkasje.
Det er veldig kort vei fra Hvaler til Strømstad båtveien,
og det er klart at en lokalisering på Hvaler vil kunne
redusere grensehandelslekkasjen
av alkoholholdige varer og kanskje også bidra
til å redusere spritsmuglingen. Jeg håper da at
Vinmonopolet kan ta hensyn til Østfolds spesielle situasjon
i det henseende.

 Jeg vil gjerne stille følgende spørsmål
til miljøvernministeren:

«Det har fremkommet i media at miljøvernministeren har
bevilget 500 000 kr til miljøarbeid i Kirken og gitt løfter
om 1 mill. kr til neste år. Midler til miljøorganisasjoner og
miljøprosjekter er en knapp ressurs, slik at 500 000 kr er
et stort beløp. Bondevik II-regjeringen har bl.a.
foreslått og gjennomført kraftige kutt til Bellona
og Grønn Hverdag.

Hva er begrunnelsen for denne bevilgningen,
og hva er midlene tenkt å brukes til?»

