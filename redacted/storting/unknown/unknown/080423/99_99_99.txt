 Jeg oppfatter statsrådens svar
dit hen at de overordnede føringene legges av Finansdepartementet.
Det er min oppfatning at det å gå på f.eks. bare mindre
og nyetablerte selskaper ville være en overordnet føring. Nå
hører jeg statsråden si at man også vil undersøke
de større bankene. For det som ligger bak her, er jo, som statsråden
peker på, hensynet til sparerne, investorene osv. - den vanlige mannen
i gata. 

Det er helt opplagt at det er de store bankene som har volumet
og mengden av kundene. Jeg finner det derfor påfallende at man også
i avisene markedsfører dette som en sterk offensiv mot enkelte segmenter
av tilbyderne. Og jeg skulle ønske at statsråden ville være
litt sterkere og si at også hun synes at de store inngår like
mye som de små i dette. 

 Takk til statsråden for svaret.

Ja, det er viktig å legge til rette for teknologiutvikling
innen håndtering og lagring av CO

2

 - det er Kristelig Folkeparti
enig med Regjeringen i - og derfor ville det egentlig være veldig
bra å kunne bruke dette Troll-røret også på testanlegget.
Det vi kunne fått gjort nå, er for det første at vi kunne
fått erfaringer ved lagring i Johansen-formasjonen. Vi trenger for
det andre mer forskning i forhold til CO

2

 og korrelasjon, og
dette røret ligger der allerede, så det ville gitt minimale
kostnader i forhold til det å skulle bygge et helt nytt rør.

Utfordringen er: Hvorfor velger ikke Regjeringen å bruke dette
på testanlegget, og ikke bare i forhold til vurderingen av fullskala
renseanlegg, som statsråden nettopp tok til orde for? 

 Som jeg gjorde rede for
i mitt hovedsvar, vurderer Gassco og Gassnova også muligheten for
å ta i bruk eksisterende infrastruktur for å transportere CO

2

 fra Mongstad, f.eks. oljerørledningene fra Troll-feltet.
Så dette er under arbeid. Dette blir studert sammen med andre måter
å gjøre det på. 

Det som er avgjørende viktig
for meg, er at vi evner å håndtere dette på en slik måte
at vi ivaretar ikke bare nødvendig teknologiutvikling og sikkerhet,
men også gjør dette på en økonomisk forsvarlig
måte, slik at vi heller ikke blir beskyldt for å bruke penger
som kunne vært anvendt på klokere måter, til midlertidige
løsninger som har begrenset effekt. 

Jeg er nå opptatt
av at vi skal få på plass en fullskalaløsning som er
maksimalt god. 





                

 Jeg registrerer at statsråden
indirekte bekrefter at hennes egne partifeller, både røde og
grønne, ikke har forstått hvordan kraftmarkedet fungerer. De
lovte at et eget prisområde maksimum ville gi en prisøkning
på 1 øre/KWh, for det var alt som trengtes for å stimulere
strømmen til å gå inn til Midt-Norge i stedet for til
Sør-Norge eller ut av landet. 

Jeg registrerte også at
Ola Borten Moe sa til Adresseavisen den 23. mai 2006 at «innbyggerne
i Midt-Norge skal ikke straffes for dårlig planlegging på sentralt
hold». Det er noe som statsråden nå ikke vil gå
inn på i det hele tatt. For når ledelsen i Stryn Energi - dette
gjelder også mange andre energiselskaper - anslår at Midt-Norge
vil få en ekstraregning på over 2 000 kr pr. husstand som følge
av Regjeringens politikk, er det ganske oppsiktsvekkende at statsråden
ikke engang kommer inn på hva hun vil gjøre for å innfri
sine egne løfter om at man ikke skal måtte betale ekstra for
dårlig sentral planlegging. 

 Jeg vil takke statsråden for svaret.
Det er positivt at det er satt i gang tiltak, men statsråden viste
også til at det har vært jobbet med slike tiltak gjennom mange
år uten at vi har fått den nødvendige effekten. Jeg håper
nå inderlig at det blir gjort noe mer konkret. Er det nå slik
at statsråden stort sett er fornøyd når det gjelder beiting,
og at det ikke lenger er overbeite på Finnmarksvidda med de tiltakene
som en nå har satt i gang? 

