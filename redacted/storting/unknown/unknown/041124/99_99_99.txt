 « Fiskeindustrien flere steder på Finnmarkskysten
har ligget nede i flere år. Arbeidsledigheten i Vardø har
i lang tid vært landets høyeste, og ligger rundt
20 pst. Andre deler av næringslivet mister også sitt
driftsgrunnlag. Lokalsamfunnet er preget av dyp fortvilelse. Det
er gjort mange forsøk på å få i
gang aktiviteten. Statlig tilrettelegging er nødvendig.

Når skal Regjeringen ta tak i disse
alvorlige utfordringene?»

  Arbeiderpartiet mener at kriser av den art
som vi nå ser langs kysten av Finnmark, er et nasjonalt
ansvar, som ikke kan skyves over på fylkeskommunen alene.

Statsråden viste til det brevet som
Fylkesmannen i Finnmark sendte 30. juni 2003, hvor han skrev at
det det siste året var inngått konkurs eller innstilt
drift ved over 40 pst. av fiskeindustribedriftene i fylket,
og at et tusentalls arbeidsplasser var falt bort. Han skrev også at
det var grunn til å frykte at utviklingen ikke stopper
med det. Fylkesmannen gjorde det klart at dette var en så særskilt situasjon
at det var grunn til å frykte at bunnen ville falle ut
av mange lokalsamfunn, og at bosettingsmønsteret langs
Finnmarkskysten kunne være i ferd med å endres radikalt.
Det var også bakgrunnen for at fylkesmannen tok til orde
for utarbeiding av en statlig handlingsplan som omfatter alle sektorer
som disse problemstillingene berører.

Hvorfor vil ikke Regjeringen medvirke til å utvikle
en slik handlingsplan?

  Fylkeskommunen er aktiv i forhold til de utfordringene
som er langs kysten av Finnmark. Men det er ingen tvil om at denne
krisen i flere kommuner langs kysten, og spesielt i Vardø,
er av en så omfattende karakter og så dyptgripende
at det ikke er mulig for fylkeskommunen alene å håndtere
den. Derfor er det viktig at staten deltar aktivt. Arbeiderpartiet
mener altså at denne krisen er et nasjonalt ansvar.

La meg også understreke at i kystsamfunnene
er fiskeripolitiske virkemidler helt nødvendige for å finne
løsninger. Disse virkemidlene rår ikke fylkeskommunen over,
dem er det Fiskeridepartementet som rår over.

Jeg må igjen, så sterkt som
jeg kan, appellere til Regjeringen og til statsråden om å ta
innover seg dramatikken ved den nedgangen som har vært
i folketallet, og den virkelighet at 20 pst. av arbeidstakerne
har gått ledige i lang tid, og medvirke til å prøve å finne
løsninger på det.

 «95 pst. av alle kasserte mobiltelefoner
blir kastet rett i søppelet. Telefonene inneholder en rekke
miljøskadelige stoffer. Bare i 2003 ble det solgt 1,6 millioner
mobiltelefoner i Norge. Naturvernforbundet har tidligere foreslått
en panteordning for å stimulere til innlevering av kasserte
mobiltelefoner. Nylig gav Konkurransetilsynet sin støtte
til denne ideen.

Vil statsråden vurdere å innføre
en slik panteordning?»

 Jeg takker for svaret. Spørsmålet
var for så vidt ikke hva bransjen kan ventes å gjøre,
men hva statsråden vil gjøre med problemstillingen.
Som statsråden selv peker på, er tallene for retur
av småapparater, særlig mobiltelefoner, veldig
dårlige. Vi vet at dette representerer et ikke ubetydelig
miljøproblem, som kan bli større etter hvert som
mobiltelefoner skiftes ut med stadig større hyppighet.

Og da er spørsmålet hvorfor
statsråden skal vente på at bransjen selv eventuelt
innfører tilfredsstillende panteordninger, og hvorfor statsråden
ikke kan ta initiativ overfor bransjen. Nå er det ikke
sånn at dette nødvendigvis må skje i
offentlig regi, det kan godt skje i regi av bransjen selv. Men det
er åpenbart at statsråden og departementet her
har et politisk ansvar for å få fortgang i en slik
prosess. Jeg kunne godt tenke meg å høre om statsråden
vil ta initiativ til at det kan skje.

  Jeg takker igjen for svaret. Jeg synes det
er positivt at statsråden vil ta opp dette.

Et av de vesentlige problemene her er at selv
om returordningen finnes, er den ikke nødvendigvis kjent
blant folk. Det viser litt av betydningen av å få koordinert
dette. En slik koordineringsjobb kan sannsynligvis myndighetene
gjøre enda bedre enn det bransjen selv vil være
i stand til. I hvert fall bør myndighetene ta ansvar for å få en
slik koordinering i gang.

Jeg forventer ikke at statsråden her
over bordet skal si ja til å gå inn for en panteordning,
men jeg kunne veldig godt tenke meg å få høre
fra statsråden at han vil love å ta den vurderingen
med seg, og at den vil være en del av de vurderingene som
statsråden gjør når han kaller inn bransjen
til samtaler om denne problematikken.

