  Jeg vil stille følgende spørsmål
til utdannings- og forskningsministeren:

«Regjeringen har som svar på FNs
menneskerettighetskomites uttalelse om KRL-faget foreslått
en rekke endringer i faget. I Regjeringens avgjørelse er
det gitt uttrykk for at endringene gir behov for styrket kompetanse hos
lærerne, og at en vil starte kompetanseutviklingen umiddelbart
når ny læreplan foreligger. Endringene skal iverksettes
høsten 2005.

Hva vil departementet konkret gjøre
for å sikre lærerne økt kompetanse
i faget?»

  Jeg takker for svaret, og det er veldig oppmuntrende
at man vil framskynde denne prosessen, for man ser jo at dette skal
starte allerede nå til høsten.

KRL er et forholdsvis nytt fag, og jeg er enig
i at kompetanseutvikling for lærerne er viktig for å styrke
skolenes praksis i KRL. At Regjeringen nå vil satse på kompetansehevingstiltak
spesielt også for KRL, er positivt.
Men f.eks. revidert kommer ikke før i mai og
vedtas i juni, og vi vet at da kommer sommerferien. Og så skal
lærerne være klare i august til en ny
læreplan som er vedtatt skal tas i bruk allerede da, ett år
før de andre. Lærerne må vite hva
de går til, de er avhengige av trygghet for å være gode lærere
og av å ha kunnskap om sitt fag. Det som står
i læreplanen, er veldig mye å ta hensyn til – være
en møteplass osv. Når kan lærerne i KRL
bli kjent med tilbudet om etterutdanning? Hvordan vil departementet
gjøre kjent for skolene og også skoleeierne
at det skal satses på KRL-lærerne?

  Jeg takker for svaret. Jeg er klar over at
det ligger ute hos høyskolene nå og også gjennom
dette nettverket en føring på at det skal satses
på KRL-faget. Men det ligger også til
kommunene å vurdere hva lærerne trenger av kompetanse.

Regjeringen sier at en ønsker
et samlende KRL-fag, og at dagens fordeling av sentralt
lærestoff opprettholdes. Og så skal det vises
romslighet i forhold til foreldrenes ønske om
tilpasset opplæring. Skole–hjem-samarbeid er altså veldig
viktig her – det å kjenne hjemmene gjør også lærerne
tryggere i sin rolle. Det sies at foreldreretten og minoritetsvernet
ivaretas i samsvar med Norges folkerettslige forpliktelser,
slik at fritaksretten skal være forenklet. Hvordan
vil da departementet sikre at også skole–hjem-samarbeid
blir en del av kompetanseløftet for lærerne, og at
det nå kommer ut direkte til skoleeierne, eventuelt
i rundskrivs form eller på annen måte,
at det er viktig nå å satse på en fornyet
plan i KRL-faget?

  Jeg tillater meg å stille følgende
spørsmål til miljøvernministeren:

«Nye tall fra Statistisk sentralbyrå viser
at byggingen i strandsonen fortsetter i samme
omfang som før. I 2004 ble 72 pst. av dispensasjonssøknadene
fra byggeforbudet innvilget. Dette fører til at en stadig
større del av strandsonen blir for de få som får
bygge, mens allmennheten får dårligere tilgang.

Hva vil statsråden foreta seg for
at byggingen i strandsonen kan reduseres?»

  Med den utviklingen vi ser i forhold til strandsonen,
bør det snart gå opp for statsråden at
det kanskje må gjøres mer enn bare å prate
og henstille.

Nå viser det seg altså at
kommune etter kommune ikke følger opp
det statsråden sier. Vi i Arbeiderpartiet ønsker å få en
sterkere lovregulering for å få en strengere praksis på dette
området.

Tidligere miljøvernminister Børge
Brende viser til mulighetene kommunene har hvis disse sjøbuene
blir brukt ulovlig. Han viser f.eks. til at man kan bruke
pålegg, at de er strafferettslig
ansvarlige når de bruker sjøbua, og at en kan
bruke plan- og bygningsloven og eventuelt gi
tvangsmulkt for å gjennomføre pålegg etter
loven. Er det ting som nåværende miljøvernminister
vil vurdere?

