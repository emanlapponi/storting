 Eksempelet fra Stavanger er et godt
eksempel, men der har gode aktører snakket godt sammen. Slik er det
dessverre ikke alle steder. Vi har utfordringer mange andre steder, bl.a.
fordi det er mange aktører som kanskje ikke snakker like godt sammen.

Et av tiltakene på det organisatoriske plan er ikke minst å
få en sterk og tydelig, aktiv statlig aktør, som kan ta et
overordnet grep for å få på plass disse transportknutepunktene.
Mangel på slike er å ligne med flaskehalser i et nasjonalt transportsystem.
Etter mitt og Fremskrittspartiets syn bør det være et sterkere
statlig engasjement for å få bort flaskehalsene. Vi må
se på avgiftsstruktur, se på engasjementet i terminalstruktur,
men ikke minst må vi se på oppstartstøtte til å
få på plass slike nødvendige transportknutepunkter. 

Hvor er Regjeringens aktivitet for å få dette til før
vi får planen på plass? 

 Eg er kjend med at Bømlo
kommune har fatta vedtak om ei vegpakke for delvis bompengefinansiering
av opprusting av rv. 541 og rv. 542 og dei mest sentrale fylkesvegane i
kommunen. Fylkestinget handsama og stilte seg positiv til pakka i sitt møte
i juni 2007. Det er likevel ikkje rett at prosjekta og pakka er ferdigbehandla
lokalt. 

Frå Vegdirektoratet har eg vorte orientert om at Statens
vegvesen Region vest oversendte saka til Vegdirektoratet hausten 2007. Etter
dialog mellom regionen og Vegdirektoratet vart saka returnert til regionen
i januar i år. Grunnen til dette var at det trengst nærare avklaringar
og kvalitetssikring av trafikkgrunnlag og trafikkpotensial i høve
til finansiering. Då det ikkje er utarbeidd reguleringsplanar på
dei største og høgast priorterte prosjekta, er det òg
knytt stor uvisse til kostnadene til store deler av pakka. 

Før
saka kan leggjast fram for Stortinget, må det liggje føre nærare
avklaring av kostnader og inntektspotensial. Bømlo kommune og Statens
vegvesen Region vest utgreier no nærare dei nemnde forholda, med mål
om å kome fram til eit grunnlag som er godt nok for vidare handsaming
i Vegdirektoratet og deretter i departementet, slik at me kan leggje saka
fram for Stortinget. 

 Det er et kort og greit
spørsmål, og det skal få et kort og greit svar, kanskje
noe lengre enn spørsmålet. 

Jeg tror vi er helt enige,
for Regjeringa slår fast i Soria Moria-erklæringen at vi skal
ha et nært og sterkt politi. Politiet skal være tilgjengelig
i lokalsamfunnet, både i de større byene og i mindre landkommuner.
Tilgjengelighet er sjølve kjernen i politiets trygghetsskapende virksomhet.

Et lokalt forankret politi må ha en god kommunikasjon med publikum.
Det er viktig at politiet utvikler strategier og rutiner som ivaretar dette
samspillet og sikrer tilgjengelighet til publikum. Jeg er av den oppfatning
at lokale politienheter, som eksempelvis politiposter, kan gi gode resultater
dersom disse er kunnskapsdrevet og i nært samspill med nærmiljøet.
Det er derfor Regjeringa satser på å utvikle politiposter. 

Det har i løpet av de siste 20 årene blitt etablert fem
politiposter i Oslo politidistrikt. Oslo S ble opprettet i 1987, Holmlia
i 1995, Romsås og Hovseter i 1996 og Furuset i 1997. Tidligere nedleggelser
av politiposter i Oslo skjedde i 1999 under Bondevik I, da Hovseter ble
nedlagt, i 2003 under Bondevik II, da Romsås ble nedlagt, og i 2004
under Bondevik II, da Furuset ble nedlagt. Når det gjelder nedleggelsen
av politiposten på Oslo S, som representanten nå spør
om, har jeg tidligere fått opplyst at den ble stengt på grunn
av oppussing ved Oslo S, og at det ikke er besluttet å legge den ned.

Når det gjelder en eventuell reetablering på Oslo S,
opplyser Politidirektoratet at en etablering er avhengig av om politiet
kan tilbys egnede lokaler. Politidistriktet ønsker å reetablere
en eller annen form for politipost på Oslo S - og det ønsker
også Regjeringa, og vi har lagt mye inn på å få
det gjort, for det har aldri ligget i kortene at denne politiposten skal
nedlegges - men da i lokaler som er mer tilgjengelige for publikum enn de
tidligere lokalene. Det er i dag en dialog mellom ledelsen av Oslo politidistrikt
og ledelsen ved Oslo S om etablering av ny politipost på Oslo S. Følgelig
er jeg veldig glad. 

Denne regjeringa har ikke signalisert noe ønske
om å legge ned politiposter, snarere tvert imot. Her vil jeg vise
til piloten vi har opprettet på Moelv, som det ble bevilget ekstra
penger til over statsbudsjettet i 2006, og som har vært i drift siden
februar 2007. Hedmark politidistrikt har i 2008 fått 1 mill. kr til
fortsatt drift av denne posten. 

Etableringen av politiposten i Moelv
har blitt godt mottatt av publikum lokalt. Utviklingen i antallet registrerte
saker og oppdrag bekrefter dette inntrykket. Posten er en prøveordning
som skal evalueres ved årsskiftet 2008/2009. Evalueringen skal omfatte
publikums oppfatning, kommunens vurdering og politiets samlede vurdering
av tjenestetilbud og ressursutnyttelse. Etter denne evalueringen vil det
bli tatt standpunkt til den videre organiseringen av denne politiposten,
men dette er en erfaring vi vil bruke når vi ønsker å
bygge ut ytterligere politiposter andre steder i landet, også i Oslo.
Vi har ambisjoner om å opprette politiposter i Oslo - det motsatte
av hva tidligere regjeringer har gjort, som har lagt ned. 

 Jeg vil takke for svaret. 

Til
tross for statsrådens forsikring om at stabile rammebetingelser er
et mål for denne regjeringen, vil jeg bemerke at to år med strukturfrys,
og et og et halvt år på å avklare NO

x

-spørsmålet,
var i drøyeste laget med hensyn til uforutsigbarhet for fiskerinæringen.

For noen dager siden kom et annet regjeringsoppnevnt utvalg, likelønnsutvalget,
med sin rapport. De hadde et kontroversielt forslag om tvungen tredeling
av omsorgspermisjonen. Statsministeren var da raskt ute med å avlyse
den debatten, for det skapte uro hos mange småbarnsforeldre. Det er
ingen tvil om at Kystfiskeutvalget også skaper betydelig uro i fiskerinæringen,
og at det er fullt mulig for Regjeringen - hvis den vil - å avklare
enkelte spørsmål, med tanke på en politisk avklaring.
Ser ikke statsråden at fiskerinæringen har et behov for en slik
rask avklaring? 

Jeg vil også spørre statsråden:
Hvilken framdrift legger man opp til når det gjelder politisk behandling?
Vil denne saken komme til Stortinget i denne stortingsperioden, eller vil
man skyve det over stortingsvalget i 2009? 

