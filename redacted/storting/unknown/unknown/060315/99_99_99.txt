  «I Kommunal Rapport 1. mars
er statssekretær Inge Bartnes sitert fra et møte
i Ålesund. Han uttaler at «vi kan ikke
sitte i Oslo og tegne kart over hodet på lokale
politikere. Prinsippet om frivillighet skal ligge til grunn når
den geografiske inndelingen av regionene skal fastsettes».

Står statsråden fast ved
dette prinsippet, og hvordan vil statsråden legge opp det
videre arbeidet slik at ingen regionsgrenser blir fastsatt mot lokalpolitikernes
vilje?»

 Jeg har et spørsmål til kommunal-
og regionalministeren:

«For å unngå forskjellsbehandling
av kommuner som solgte kraftaksjer før endringen i kommuneloven 1.1.2001,
har Stortinget vedtatt at det bør utredes en ordning som
gir anledning til å inntektsføre oppspart avkastning
i driften, da disse kommunene ikke hadde mulighet til å tilpasse
seg endringene i regnskapsforskriften vedtatt av departementet 22.9.2004.
Dette gjelder ikke kommuner som har solgt etter
ordningen, men for dem som solgte før endringen som Giske
og Balestrand.

Hvor langt har statsråden kommet i
arbeidet?»

 Ut fra det vedtak som den gang ble fattet,
og ut fra at det var den forrige kommunalkomiteens leder,
senterpartipolitiker Magnhild Meltveit Kleppa, som gikk
i bresjen for at dette vedtaket skulle bli fattet, kan statsråden
da forstå at det er forventninger i disse kommunene om
at en ser på denne problemstillingen en gang til?

 Jeg takker statsråden for svaret.

Jeg vil igjen oppfordre
til at en ser på dette, som oppleves som urimelig for den
enkelte kommune som blir rammet av denne endringen.

  Statsråden var inne på nå at
det er noen tilskudd som ligger inne. Jeg går ut
fra at det fortsatt ligger inne i inntektssystemet at
kommuner som slår seg sammen, ikke mister sine
tilskudd de første ti årene, men får
en viss periode til å omstille seg, fram
til de nye inntektene organiseres.

Nå vet vi at inntektssystemet er til
vurdering og skal eventuelt endres av Stortinget etter
forslag fra Regjeringen. Kan statsråden bekrefte at denne
tilskuddsordningen for de kommunene som ønsker å slå seg
sammen, fortsatt vil bli værende i det nye inntektssystemet
og ikke ses på som en av gulrøttene
i en bunt som statsråden kaster vekk?

 Jeg har følgende spørsmål
til samferdselsministeren:

«Vi har i Norge etter
hvert lange tradisjoner for vår spesielle form for organisering
av bompengeinnkreving, hvori initiativet både
tas og bæres lokalt. Dette er viktig for oppslutning om
trafikantbetaling ved bompenger som institutt. I etatsforslaget
til Nasjonal transportplan var spørsmålet
reist om man burde etablere et statlig bompengeselskap.
Samferdselskomiteen fulgte ikke opp dette. Spørsmålet
er senere reist fra tid til annen, men har også da
blitt avvist.

Er statsråden enig i at dette ikke
er en god idé?»

  Jeg vil stille følgende spørsmål
til arbeids- og inkluderingsministeren:

«Et hovedmål med NAV-reformen
var og er å skape en helhetlig og effektiv velferdsforvaltning
tilpasset brukernes behov. NAV-kontorene skal tilby individuelt
tilpassede tiltak og tett oppfølging av den enkelte. Dersom
dette skal bli en realitet, må de ansatte
på NAV-kontorene ha god kunnskap om virkemidler, stønader
mv. i flere ulike lover. Dette fordrer grundig og systematisk opplæring
av et stort antall ansatte.

Hvilke konkrete planer for opplæring
har statsråden for dem som innen 2010 skal arbeide
ved NAV-kontorene?»

  Jeg takker statsråden for et grundig
svar.

De ansattes kunnskaper om regelverk og virkemidler er
svært viktig for den nye arbeids- og velferdsforvaltningen.

En annen viktig faktor er et tett og godt samarbeid mellom
ansatte med ulik bakgrunn. Enkelte ansatte kommer fra utpreget regelstyrt
virksomhet. Andre har erfaringer fra mer skjønnspreget
saksbehandling. I hvilken grad og på hvilken måte
tar opplæringstiltakene opp i seg de samarbeidsutfordringene
som ligger i at ulike profesjoner og kulturer nå skal samarbeide
tett?

 Jeg takker igjen for svaret.

Erfaringer fra tidligere omstillinger i staten
viser at eldre arbeidstakere i altfor stor utstrekning
presses ut av arbeidslivet og over på førtidspensjon,
ventestønad eller uførepensjon. Dette
er svært uheldig. Både trygdeetaten, Aetat
og sosialkontorene har en relativt høy andel av eldre arbeidstakere.
Disse representerer en betydelig kompetanse, og ikke minst
derfor er det viktig at de blir med over i NAV.

Hvordan vil statsråden forebygge utstøting
av eldre arbeidstakere under implementeringen av den nye
arbeids- og velferdsetaten, og i hvilken grad vil de planlagte opplæringstiltakene
bli tilpasset de eldre arbeidstakerne?

 «1. februar 2006 uttalte
statsråden til norske medier at han vurderer
aldersgrense for å hente ektefeller til Norge, som ledd
i en politisk strategi for å forhindre tvangsekteskap.

Mener statsråden at å heve
aldersgrensen for å hente ektefeller vil hjelpe jenter
som utsettes for tvangsekteskap?»

 Jeg tillater meg å stille følgende
spørsmål til helse- og omsorgsministeren:

«FN har reagert på stor økning
i bruk av ADHD-medikamenter i Norge. Det er viktig at
Helsetilsynet undersøker den norske praksisen
vedrørende bruk av ADHD-medisin og ser på ev.
koblinger mellom legemiddelindustrien og enkeltleger.
Konsensuskonferanse om ADHD vil kunne være et
viktig tiltak for å finne fakta og enighet om veien
videre. Deltakere bør være Helse- og
omsorgsdepartementet, Kunnskapsdepartementet, forskere fra inn- og
utland, fagfolk og brukerrepresentanter.

Vil statsråden ta initiativ
til at det avholdes en konsensuskonferanse om ADHD?»

 Dette spørsmålet, fra representanten
Robert Eriksson til arbeids- og inkluderingsministeren, er overført
til fornyings- og administrasjonsministeren som rette vedkommende.

  Eg har eit spørsmål til
fornyings- og administrasjonsministeren. Spørsmålet
lyder slik:

«Klagenemnda for offentlige anskaffelser
(KOFA) har ei viktig oppgåve. På grunn av at mange
klagar til nemnda, har sakshandsamingstida vorte svært
lang. Dette har igjen ført til at verksemder ikkje
klagar, sjølv om dei meiner at det er grunnlag for klage.

Meiner statsråden den lange handsamingstida
påverkar konkurransen, og kva vil statsråden gjera
for å setja KOFA i stand til å fylla oppgåva
si?»

