  «Kristiansand Lufthavn Kjevik er
en heleid flyplass av Avinor. Dette medfører både
rettigheter og plikter. Det har vært lite fokus
på flyplassen fra Avinor sin side, selv om den stort sett
har gått med overskudd og har et passasjergrunnlag som
er økende.

Hva vil statsråden gjøre
for å sikre at flyplassen blir oppjustert til
en moderne og tidsriktig flyplass, sammenlignet med andre
flyplasser i landet som går med overskudd?»

 La meg først si at jeg er glad for
at det er noen statsråder som ikke er bortreist, og
for at helse- og omsorgsministeren har funnet tid til å stikke
innom Stortinget.

Mitt spørsmål går
altså til helse- og omsorgsministeren:

«Aftenposten meldte 2. januar at flere
får hjelp på private sykehus for det
offentliges regning, samt at myndighetene får mer behandling
for pengene hos private enn før. I DN 30. desember uttalte Inga
Marte Thorkildsen at statsråden bør instruere
foretakene om å begrense bruken av private aktører,
samt at avtaleperiodene bør bli kortere.

Vil statsråden følge oppfordringen
fra Thorkildsen om å instruere helseforetakene, og hvilke
konsekvenser mener hun i så fall en slik innstramming
vil få for tilbudet til pasientene?»

 Jeg takker statsråden for svaret og
legger merke til at statsråden innledningsvis uttalte seg
anerkjennende om den innsatsen som er gjort, og som artikkelen i
Aftenposten dokumenterer gjennom statistikk. På det punkt
er vi helt enige.

Men jeg vil gjerne følge opp med å spørre
om ikke statsråden er enig med meg i at det er
grunn til å tro at brukerne av norske helsetjenester,
de som blir behandlet i sykehus, er opptatt av én ting,
nemlig faglig god behandling, rask behandling, og at de formodentlig
er svært lite opptatt av navnet på den
institusjonen hvor de får denne behandlingen, eller
hvorvidt institusjonen er organisert på den ene eller
andre eller tredje måten.
Hvis vi er enige om den pragmatiske tilnærming at det er
brukernes behov som skal stå i sentrum, hvorfor er man
da så opphengt i å inndele private tilbydere i
ulike kategorier? Det kan jo ikke være
brukerne man da er opptatt av?

  Da er det naturlig å følge
opp med å spørre statsråden om hun vil
legge til grunn det prinsippet når hun kommuniserer med
foretakene og gir dem styringssignaler, at før man eventuelt
trapper ned avtalefestet virksomhet med private aktører,
skal man være 100 pst. sikker på at
pasientene ikke blir skadelidende – ved at det
blir lengre ventetider, eller ved at tilbudet
blir dårligere faglig sett.

Kan vi være helt sikre
på at det vil ligge til grunn, og at det ikke
er antagelser om hva som kunne tenkes å være ledig
kapasitet ved offentlige institusjoner, slik at pasientene blir
prøvekaniner for hvor godt de offentlige institusjonene
er i stand til å utnytte sine ressurser?

