 «Spania er i ferd med å lovfeste
homofile og lesbiskes rett til å gifte seg, med virkning
fra årsskiftet 2005/2006. Ved den norske ambassaden
i Madrid er det i dag mulig å inngå ekteskap, men ikke
partnerskap.

Vil utenriksministeren ta initiativ
til at også partnerskapsinngåelser blir
mulig ved vår ambassade i Spania?»

  Jeg takker statsråden for svaret.

Har statsråden mulighet til å være
litt mer konkret når det gjelder Belgia, og også når
det gjelder Spania, om hvor lang tid en prosess eventuelt
vil ta? Dersom den spanske kongressen før sommeren vedtar
den lovendringen som det nå kan se ut til at den vedtar,
vil det da f.eks. være mulig å få en
rett til partnerskapsinngåelse på plass i Madrid
fra samme tidspunkt som den spanske loven eventuelt trer
i kraft, altså fra nyttår 2006?

 Jeg har et spørsmål
til vår ærede finansminister:

«Degernes Torvstrøfabrikk
foredler torv og jord til gartnerier og hagesentra med egne
ressurser og import fra Sverige. Råvareimporten har gått
over tollstasjonen Högen/Kornsjø hele
døgnet, og transportørene har utført
tollbehandlingen. Tollregion Øst-Norge vil nå ha
torvtransporten om Svinesund utenom åpningstid,
men transportører av tømmer og flis
kan fortsette med forenklet tollbehandling.

Vil statsråden medvirke til at naturproduktet
torv likebehandles med tømmer og flis ved tollbehandling?»

  Ja, det har skjedd mye når det gjelder
lese- og skrivevansker, og jeg er veldig takknemlig
for at veldig mye nå har kommet på plass, «etter
hundre år», bruker jeg å si,
for det er jo så pass lenge siden diagnosen dysleksi ble
kjent. Men jeg har fått mange tilbakemeldinger på at
vi fortsatt sliter med å få riktig diagnose. For
om man bare kaller det spesifikke lese- og skrivevansker eller bare
lese-/skrivevansker, er det ikke alltid at opplæringen
treffer.

Det er den biten som jeg mener er
veldig viktig. En feil diagnose her er like
farlig som en feildiagnostisering innen medisinen, for
det kan også koste liv. Derfor er det veldig
viktig at en bruker dysleksidiagnosen der det er det riktige etter
sakkyndig vurdering.

Så har jeg også fått noen
meldinger om at det begynner å bli litt kompetansestrid, eller
hva en skal kalle det, mellom spesialpedagoger og logopeder,
og jeg ber statsråden være oppmerksom også på det.

  Jeg vil gjerne så vidt komme inn
på nasjonale prøver.

Jeg har fått meldinger både
fra foreldre og fra tilsynsmyndigheten, for å si
det slik, om at enkelte skoler har gitt beskjed om at de ikke ønsker
at elever skal komme og være med på nasjonale
prøver, og det gjelder først og fremst de med
dysleksi. For meg blir det helt feil. Jeg opplevde vel da vi diskuterte
nasjonale prøver, at det var for å få skolen
bedre for alle, og da er det å få mulighet
til å være med på nasjonale
prøver og få vist hva man kan, en viktig bit.
Men da må man også legge til rette for
at alle kan delta på de nasjonale prøvene,
med de hjelpemidler som er nødvendige for at man skal kunne vise
hvor dyktig man er på mange områder. Da er prøveinstruksen
en av tingene, samt bruk av hjelpemidler, herunder assistent
og PC, og rammevilkårene for gjennomføring av
prøven.

  Jeg skal få lov til å stille
følgende spørsmål til helse- og omsorgsministeren:

«For kort tid siden mottok helse-
og omsorgsministeren 25 000 underskrifter med krav om å opprettholde
virksomheten i sin helhet ved Ski sykehus. Follo-befolkningen, som
utgjør langt over 100 000 mennesker i en region i stadig
vekst, er tidligere lovet et nytt sykehus. Det har de ikke
fått, og det lokalsykehuset de har, blir trappet ned. Statsråden
uttalte at han trodde «at det med tiden vil vokse fram
en lokalsykehusfunksjon».

Hva ligger i denne uttalelsen?»

  Jeg takker for svaret, som jeg ikke
er veldig godt fornøyd med. Det må jeg
si.

Det som er tilfellet her, er jo at ved omlegging
av denne veien er veibanen hevet, og man har fjernet terrengformasjoner
som naturlig har beskyttet mot støy. Det oppleves av denne
familien som en svært dramatisk forverring av støyplagene.
Som jeg sa i spørsmålet, går det på helsa
og nattesøvnen løs for disse menneskene.

Er det ikke slik at Vegvesenet også bør
forholde seg til situasjonen slik de enkelte menneskene og familiene
opplever den, og ikke kun til rent tekniske
målinger? Statens vegvesen i Telemark har uttalt bl.a.
til Varden den 7. februar i år at de har ikke
noe mer tilbud å gi.

Vil statsråden likevel ta
initiativ overfor Statens vegvesen i Telemark
og se på denne saken på nytt for eventuelt å kunne
gjøre tiltak som vil lette situasjonen for disse menneskene?

