 Jeg takker statsråden for svaret.

Vi er enige om at det er viktig å få til økt forsknings-
og utviklingsinnsats i næringslivet. SkatteFUNN-ordningen retter seg
jo ikke mot de store industrilokomotivene, den retter seg mot de mange små
og mellomstore virksomhetene i Norge. Venstre tror at det er slik at det
ikke er ett virkemiddel som vil føre til at næringslivet øker
sin innsats når det gjelder forsknings- og utviklingsarbeid, men mange
virkemidler. Vi er også av den oppfatning at det er svært viktig
at virkemidlene er gode for dem det gjelder. 

Er statsråden
åpen for i den evalueringen hun skal gjøre, at SkatteFUNN-ordningen
som til nå er bygd på skatteincentiv og ikke er en ren tilskuddsordning,
fortsatt kan være det, bl.a. for at den skal fungere så lite
byråkratisk som overhodet mulig for denne type bedrifter som man nettopp
når med denne ordningen? 

Lodve Solholm hadde her teke over presidentplassen. 

 Statsråden og jeg er selvfølgelig
enige om at vi skal prøve å få mer ut av næringslivet,
og her er det en forskjell mellom f.eks. de sentrene vi har for forskningsbasert
innovasjon, og f.eks. det vi har sett i Oslo på møteplassen
mellom avansert vitenskapelig forskning og næringsliv, som vi har
sett bl.a. i Oslo Cancer Cluster, som er toppforskning, grunnforskning,
anvendt forskning, og som slår ut i avansert næringsliv. Det
er selvfølgelig også viktig det som skjer i de store lokomotivene
i Norge, enten det er StatoilHydro eller hvilken virksomhet det er. Men
den store underskogen i det norske næringslivet er en serie av små
og mellomstore bedrifter, og de er ikke på de vanlige møteplassene
hvor de andre er. Det vil de ikke ha kapasitet til, men de kan nettopp få
ut energien ved at ordningene er så gode som mulig. Og siden jeg har
en statsrådbakgrunn, slik finansministeren nå solid skaffer
seg sin, kjenner vi jo veldig godt Finansdepartementets aversjon mot alle
skatteincentiv. Men jeg vil sterkt oppfordre statsråden til å
tenke på det nettopp for å nå de mange små og mellomstore
bedriftene, for deres virkelighet tegnes ikke på den måten som
de store kan tegne sin, og som kan nås gjennom de andre virkemidlene.
Det er grunnen til at jeg argumenterer for det. Så regner jeg med
at finansministeren passer på provenyet til slutt. 

 Jeg kan bare si
at jeg tror Norges stemme stort sett er klar, og det legger vi vekt på
i utenrikspolitikken. Som sagt har jeg uttalt meg for åpen mikrofon
om dette, og de fleste organisasjoner som Norge har kontakt med, følger
også hva som skjer i denne debatten. Ved en naturlig anledning til
samtale med den organisasjonen - det er ikke en regelmessig kontakt - vil
vi sørge for å formidle dette synet på en klar og utvetydig
måte. 





                

 Forsvaret
har oversikt over befal og soldater som er skadet i utenlandstjeneste. I
likhet med det sivile helsevesenet er medisinsk personell i Forsvaret forpliktet
til å dokumentere all behandling som gis. Informasjon fra de elektroniske
legejournalene overføres til Forsvarets helseregister. Eldre papirjournaler
er gjort lettere tilgjengelig ved at de nå er skannet elektronisk.
På denne måten har Forsvaret registrert relevant helseinformasjon
for den enkelte soldat - og befal - som har tjenestegjort i utlandet. Videre
har vi gjennom Forsvarets helseregister tilgjengelig statistisk informasjon
på et aggregert nivå om en rekke forhold knyttet til helse og
tjenestegjøring. Helseregisteret gir dessuten mulighet for å
dokumentere sammenhenger mellom tjenesteforhold, eksponering for hendelser
og konsekvenser for fremtidig helse. 

Jeg er trygg på at det
i dag foregår en grundig registrering av alle relevante helseopplysninger
for soldater og befal som har gjennomført utenlandstjeneste. Vi må
imidlertid erkjenne at registrering i Forsvarets elektroniske pasientjournal
tidligere har hatt visse svakheter. For enkeltindivid har Forsvaret informasjon
om behandling som er gitt av Forsvarets medisinske personell. Papirjournaler
og skannede dokumenter i den elektroniske pasientjournalen er ikke umiddelbart
tilgjengelig for statistisk bearbeiding. Dette betyr at når det gjelder
forhold som går noe tilbake i tid, vil det være ressurskrevende
å avdekke generelle helsemessige forhold for denne gruppen. Forsvaret
arbeider stadig med å forbedre tekniske løsninger for å
sikre at alle helsedataene lagres elektronisk. 

Jeg vil understreke
at det er svært viktig å yte gode og forutsigbare helsetjenester
til våre soldater, og å sikre at all medisinsk behandling av
skader er dokumentert i samsvar med de krav som stilles. Helseinformasjonen
fra Forsvarets helseregister gir Forsvaret en god mulighet til å overføre
erfaring og utvikle gode helse-, miljø- og sikkerhetstiltak. Dette
helseregisteret er under kontinuerlig utvikling og er et viktig redskap
i arbeidet for å sikre mest mulig trygghet og oppfølging for
personellet vårt. 

 Det synes jeg var et konstruktivt svar.

Det første miljøvernministeren burde gjøre,
var å sette seg ned og se at i de områdene som er sterkest berørt,
går faktisk interesser, verdier og rettigheter tapt. Da ville man
tatt det på alvor. Det har man ikke gjort når det gjelder norsk
rovviltpolitikk. Hvis miljøvernministeren og jeg er enige om at det
kunne være et grunnlag, ville man ha begynt å gå inn i
problemstillingen på en helt annen måte. Jeg tror man kunne
ha senket konfliktnivået i forhold til lokalbefolkningen ganske betydelig
ved bare å anerkjenne at dette er en belastning. 

Når
vi som er berørt av dette, leser i Aftenposten om en rødrev
som har krysset over et slalåmanlegg rett utenfor Oslo by, og at den
må fjernes fordi den er farlig for barn, skjønner vi at dette
er folk som har laget en politikk som de ikke selv er berørt av,
og som fører til at vi taper ganske mange verdier i vår utmark.
Hvis miljøvernministeren anerkjente det og lagde et fundament på
det grunnlaget, tror jeg vi ville hatt et helt annet perspektiv å
bygge videre på. 

 Igjen: Det er ingenting jeg
heller vil enn å ha en dialog om disse spørsmålene. Men
fundamentet for den dialogen må være Stortingets rovdyrforlik,
som går ut på at vi skal sikre rovdyrartene i Norge. På
basis av det er ingenting bedre enn å få til en dialog om hvordan
vi reduserer konflikter og ulemper. 

At det kan være ulemper
med et gjerde på samme måte som det kan være ulemper med
en vei, er aldeles innlysende, slik jeg ser det. I går var det en
debatt i Stortinget om veier. Det er fordeler og ulemper med dem. Det kan
det også være med gjerder. Vi er mer enn interessert i å
bli gjort oppmerksom på steder hvor gjerder eventuelt fører
til urimelige ulemper. Hensikten med gjerder er å dempe konflikter
og få til en balansert utvikling med hensyn til både utmarksnæring
og rovdyr. Hvis gjerder fører til ytterligere konflikter istedenfor
å dempe konflikter, er hensikten borte. Det ser vi gjerne på.





                

 For å ha et stramt kvotemarked,
som vi er opptatt av å ha, kunne det være tenkelig for statsråden
at vi skroter noen av våre kvoter, og at vi legger opp til en politikk
der Kårstø og andre som skal få gratiskvoter, får
et passe antall? De har søkt om 7 500 driftstimer i 2008. Anlegget
har allerede stått stille en del uker, og de trenger ikke alle disse
timene når vi allerede har kommet til mars. 

Da er spørsmålet:
Burde vi ikke gå inn for å holde kvotemarkedet så stramt
som mulig, og heller gå foran som et foregangsland og skrote kvoter
for å få opp prisen, slik at vi får opp teknologi som
gjør at vi klarer å få ned klimautslippene, som er hensikten
vår? 

 Jeg hadde møte
senest i forrige uke eller uka før det, jeg vet ikke om representanten
har fått telt med det. Men det viktigste er uansett ikke antall møter,
men hvordan møtene følges opp. 

Nå har vi faktisk
hatt en gjennomgang og en kartlegging og undersøkt ca. 1 000 bedrifter
i Norge, et prosjekt der vi har gått ut og spurt konkret om hva som
er belastningene med de rapporteringene som skal skje til offentlig sektor.
De rapportene skal vi bearbeide, og så på grunnlag av dem, skal
vi legge fram en handlingsplan for forenkling som går mye bredere
enn det enkle poenget som gjelder antall skjemaer. Det er en oppfølging
av det som både den forhenværende og den nåværende
regjering er enige om - at det er behov for å forenkle og være
bevisst på ikke å få for mange skjemaer for for så
vidt mange gode formål. 

Men dette følger vi opp konkret,
for det første gjennom en bred analyse med næringslivet selv,
for det andre i tett samarbeid med næringslivet i kontaktforumet og
for det tredje ved at det kommer en handlingsplan. 

 Når representanten
refererer til hva EU har gjort, har de gjort det stikk motsatte av det som
var grunnlaget for spørsmålet: De teller altså ikke skjemaer,
de teller og måler belastning - bare for å holde fast ved hovedspørsmålet
og utgangspunktet for det. 

Vi kommer til å ha klare ambisjoner
om å redusere tidsbruken på offentlig registrering framover.
Vi trenger å gå gjennom materialet i forhold til hvilke av registreringene
og hvilken del av byråkratiet som f.eks. er en del av EØS-regelverket.
Der kan vi ikke stoppe opp. Vi kommer så til å se på hvilke
av registreringene selskapene selv har nytte av - uavhengig av at vi må
gjøre det for det offentlige - og så eventuelt prøve
å redusere det som kan framstå som unødvendig og i hvert
fall for vanskelig registrering. 

Fra Regjeringens side er det ment
å lage en handlingsplan - altså at Regjeringen forteller hva
Regjeringen skal gjøre. Det betyr selvfølgelig ikke at de
tiltakene som ligger i handlingsplanen, ikke kan være gjenstand for
debatt, både i Stortinget og i offentligheten for øvrig. 





                

 Fortløpende
vurderer vi om de tiltakene vi har, er hensiktsmessige. Jeg tror ikke vi
skal la det henge igjen i denne salen at hovedproblemet i Lier er at folk
som ønsker å ringe hjem for å etablere kontakter som
skal sørge for retur, ikke får gjennomført de telefonsamtalene.
Jeg tror nok at vi ligger på et langt høyere nivå enn
det i vårt arbeid med å motivere for retur. Hvis det er slik
at problemet er at man ikke får tatt en telefon, er jeg helt overbevist
om at den typen telefoner med glede kan gjennomføres, hvis det kan
danne grunnlaget for en frivillig retur. Jeg tror nok vi må innse
at for en del av de folkene som bor på ventemottaket i Lier, er det
ikke mangel på motivasjonsoppfølging fra personalet, det er
ikke mangel på gode formaninger eller mangel på formelle vedtak,
men det er mangel på vilje. Det lar seg nok ikke løse så
enkelt som å opprette en «hotline» fra ventemottaket til
et eller annet fremmed land. 

 Jeg vil følge opp videre med
det som står i Rana Blad: 

«Mange
av de eldre blir stive etter å sitte lenge i stolen, men de får
ikke fysioterapi til å myke opp leddene. Det er lenge siden vi har
hatt fast fysioterapeut, og det gjør ikke situasjonen enklere for
de eldre. Overbelegget er nå så stort at vi har knapt plass
til å komme oss fram i korridorene. Faktisk har vi en pasient liggende
på et kjøkken. Dementavdelingen er ingen egen avdeling, men
en del av hele pleieavdelingen med ei låst dør, og det er ingen
god situasjon.» 

Det er en hjelpepleier som jobber
i Nesna kommune, som sier dette. 

Da er mitt oppfølgingsspørsmål:
Når situasjonen åpenbart ikke er tilfredsstillende i Nesna kommune,
vil statsråden ta initiativ overfor Helsetilsynet slik at de går
inn og ser på forholdene, eller akter man å vite om dette uten
å gripe inn? 

 Som jeg sa, kjenner jeg ikke
situasjonen i Nesna spesielt. Men Statens helsetilsyn følger jo alltid
med på det som skjer, og de er et uavhengig organ, som kjent. Jeg
regner med at de griper inn hvis de mener at det er nødvendig. Jeg
vet også at de følger med på hva som blir sagt i Stortingets
spørretime. 

Så er jeg helt enig i at eldre, som alle
andre mennesker, skal få lov til å ha meningsfulle hverdager
også den dagen de kommer på sjukehjem, det være seg ved
aktivitet og ordentlig hygiene eller ved å få lov til å
bestemme så mye som mulig over sine egne hverdager. Derfor har Regjeringa
styrket denne sektoren med folk, med penger og med en egen plan for demens.
Det er også særskilt viktig at kommunene søker på
det tilskuddet som nå gjelder fra i år, til å få
bygd flere sjukehusplasser. Slik jeg hører det fra representanten
Svendsen, høres det ut som om det er behov for det. Det er klart
at det er uverdig hvis det er riktig at mennesker ligger på et kjøkken
eller, i andre sammenhenger, har blitt lagt på et lager. Slike tilstander
ønsker vi sjølsagt ikke i eldreomsorgen. 





                

