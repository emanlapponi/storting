  Jeg vil tillate meg å stille følgende
spørsmål til helse- og omsorgsministeren:

«En kreftsyk person i Flekkefjord
har fått avslag på benmargstransplantasjon
i utlandet. Avslaget gis av Dispensasjons- og klagenemnda for behandling
i utlandet i vedtak fattet 13. april 2005. Nemnda påpeker
at klager har vist til at en pasient fra Midt-Norge har fått
dekket slike utgifter til behandling. Nemnda skriver at det enkelte helseforetak
har ansvaret for å sikre sine pasienter
nødvendig helsehjelp.

Hva vil statsråden foreta seg for å hjelpe
denne personen og dermed sikre likt behandlingstilbud
i hele Norge?»

 «Bygging av Bjørvikatunnelen
medfører håndtering av store volumer av leire
og andre typer masse. Det meste er tenkt deponert på fjordbunnen
i og rundt Oslo havn. Tidligere er deponier lagt utenfor
Ursvik-Hellvik ved Nesodden.

Vil det bli tatt hensyn til utformingen av
undervannsdeponiene slik at voller og hauger ikke skal
hindre eller forandre vannsirkulasjonen og dermed
den oksygentilførsel som det marine liv er avhengig
av?»

