 Jeg har gleden av å stille følgende
spørsmål til kommunal- og regionalministeren:

«Til tross for gjentatte forsøk
har Agder politidistrikt ikke lyktes i å få utvist
tre notorisk kriminelle utlendinger. Den ene er eksempelvis dømt
i straffesaker hele ni ganger. Forbrytelsene kvalifiserer
hver for seg til utvisning, men UDI besluttet likevel
at de skulle få bli i Norge.

Vil statsråden treffe tiltak som gjør
det enklere å få utvist notorisk kriminelle utlendinger?»

 Vi kjenner jo denne problemstillingen. Ofte
er det notorisk kriminelle utlendinger som kan utvises, men som
gjerne har bodd lenge i Norge og er gift med norske
jenter. Da mener UDI at de har tilstrekkelig tilknytning
til Norge, slik at de fortsatt kan bo her og begå kriminelle
handlinger.

Etter min vurdering er det fullt mulig å bo
i andre land – det er det faktisk ganske
mange mennesker som gjør. Det må være
mulig for disse kriminelle utlendingene å ta med seg familiene
til sine hjemland dersom de blir utvist og fortsatt ønsker å ha
tilknytning til sine familier. De kan f.eks. dra tilbake
til Marokko og ta med familiene.

Det jeg ønsker, er et klart signal
fra den politiske ledelsen til UDI om at det prinsipielt er uakseptabelt
at notorisk kriminelle utlendinger får operere fritt i
vårt land når man har anledning til å utvise
dem, selv om de måtte være gift og har bodd i Norge
over lengre tid. Når muligheten for utvisning
er til stede, vil det norske samfunn være
tjent med at utvisning skjer. Selv om avgjørelsen tas av
UDI, er det selvfølgelig nyttig med politiske signaler
fra den politiske ledelsen.

 Jeg bare konstaterer at det er en uenighet
her.

Dette er tilfeller hvor politiet
har ønsket å få utvist disse
personene. Det er personer som har blitt satt i fengsel i Norge
ni ganger, og som altså er notorisk kriminelle. De kan
gjenforenes med sin familie og ta vare på sine
barn ved å bo i andre land enn Norge. Jeg håper
at de forskriftene man nå arbeider med, blir slik at regelverket
blir strengere. Men med den holdningen statsråden har,
er det kanskje ikke så stort håp om
det.

