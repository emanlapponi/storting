 Jeg har gleden av å stille følgende
spørsmål til utenriksministeren:

«Libya er en diktaturstat som i mange år
har vært kjent for å støtte internasjonal
terrorisme. En representant for denne terrorstaten er nå valgt
som leder for FNs kommisjon for menneskerettigheter.

Hvilken tillit mener utenriksministeren
at vi etter dette kan ha til FNs menneskerettighetskommisjon
og FN-systemet i sin alminnelighet?»

 Jeg er selvfølgelig fornøyd
med den norske holdningen til formannsvalget. Men jeg
lurer på om utenriksministeren har gjort seg opp noen
tanker om det flertallet som kan få seg til å stemme
på en slik representant til leder for en menneskerettighetskommisjon,
og hva dette forteller om FNs evner og manglende evner til å sikre
fred, frihet og demokrati i verden.

Dette er ikke første
gang FN har skandalisert seg selv. Vi husker jo FNs indirekte medvirkning
til serbernes massakre av sivilbefolkningen i Srebrenica. Spørsmålet er
om ikke NATO og USA har vist seg å være
et bedre instrument til å sikre fred, frihet
og demokrati enn det FN er, bl.a. på bakgrunn av skandaler
av denne typen.

 Jeg har ikke flere tilleggsspørsmål.
Jeg er fornøyd med svaret og håper bare
at utenriksministeren tar disse tankene rundt det som har skjedd, med
seg i den videre debatten om Irak-spørsmålet.

