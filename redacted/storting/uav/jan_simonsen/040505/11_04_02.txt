 Jeg har gleden av å stille følgende
spørsmål til utenriksministeren:

«Republikken Kina (Taiwan)
ble i fjor hardt rammet av SARS-viruset. Republikken har søkt
om medlemskap i WHO, som i sin konstitusjon
slår fast at målsettingen er å nå hele
jordens befolkning med sin hjelp, uavhengig av grenser. Avgjørelsen
vil bli truffet i nærmeste fremtid.

Vil utenriksministeren støtte søknaden
fra Republikken Kina (Taiwan) om medlemskap
i WHO, eventuelt gå inn for et assosiert medlemskap?»

