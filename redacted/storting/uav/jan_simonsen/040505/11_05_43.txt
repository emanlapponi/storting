 Jeg er rimeligvis ganske skuffet
over dette svaret.

Det kan ikke herske noen
tvil om at Taiwan i praksis fungerer som en egen stat. De har hatt
en egen regjering, som har hatt kontroll over området med
egen hærstyrke, siden 1948, de har en egen nasjonalforsamling,
de har egen høyesterett. De har alle de organer
og alt det som hører til å være
en egen, selvstendig stat. Men det dreier seg her om et
område hvor en milliard mennesker er underlagt et diktatur.
I dette området er Taiwan en demokratisk perle, og så velger
altså den norske regjeringen å tråkke
på demokratiet og støtte diktaturet.

Republikken Kina, altså Taiwan, har
assosiert medlemskap i en rekke andre
internasjonale organisasjoner, og jeg lurer derfor på hvorfor
man ikke kan gå inn for en slik løsning også i
denne sammenhengen.

