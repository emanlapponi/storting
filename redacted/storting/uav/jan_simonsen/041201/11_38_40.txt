  Det finnes vel en hel rekke organisasjoner,
kanskje tusener på tusener, rundt i verden som jobber ut
fra samme synspunkter, som eksempelvis den norske regjering,
på ulike områder. Det kan vel ikke være
den norske skattebetalers oppgave å subsidiere alle
disse organisasjonene, som altså er etablert
i land utenfor Norge?

Ekspedisjonssjef Williams sier til
VG i dag at hovedpoenget er å støtte organisasjoner
som jobber for den norske linjen om å høste
bærekraftig av naturressursene. Jeg forstod statsråden
slik at han svarte i samme retning.

Betyr det da at disse organisasjonene er representative for
Norges politikk på dette området, og i så fall,
er det en politikk som deles av hele Regjeringen, inkludert
miljøvernministeren og landbruksministeren?

