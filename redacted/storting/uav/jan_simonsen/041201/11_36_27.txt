 Jeg får fortsatt ikke helt
sammenhengen mellom forvaltning av norske sjøpattedyr
og elefantjakt. Det er jo slik at to av tre av disse organisasjonene
overhodet ikke beskjeftiger seg med hvalfangst, men likevel
får de altså bevilget penger over det norske
Fiskeri- og kystdepartementets budsjett på et kapittel
om informasjon om ressursforvaltning.

Den tredje organisasjonen, World
Conservation Trust, hørte vi nå har fått
til spesielle prosjekt, f.eks. en konferanse om hvalfangst. Men
det betyr jo at organisasjonen får frigjort egne
ressurser til andre prosjekt, eksempelvis elefantjakt.

Under alle omstendigheter: Burde ikke
disse organisasjonene, spesielt en amerikansk
organisasjon, få sin støtte fra amerikanske
skattebetalere og amerikanere, og ikke fra norske
skattebetalere? Eller: Er forklaringen at Norge kjøper
seg støttespillere i kampen for norsk hvalfangst og internasjonal
elefantjakt, at dette er en betaling for lobbyvirksomhet? I så fall
synes jeg det er «fair enough», men det bør
komme tydelig fram.

