  Jeg har følgende spørsmål
til sosialministeren:

«Det eksisterer kun ett vinmonopol
i indre Østfold, nærmere bestemt i Askim. A/S
Vinmonopolet har fått i oppgave av Regjeringen å åpne
20 nye vinmonopol. Fra sentralt hold er det blitt bedt om å ta
hensyn til distriktene, og det er gitt diverse sterke føringer.

Vil statsråden også legge
visse føringer for at indre Østfold vil bli tilgodesett
med et vinmonopol i eksempelvis Mysen i Eidsberg kommune, slik at
det kan bidra til å demme opp mot handelslekkasjen til
Sverige?» 

 Jeg takker statsråden for svaret.
Jeg skal ikke diskutere Vinmonopolet, men det var iallfall visse
ting i statsrådens svar som var positive. Likevel,
jeg slår meg ikke til ro når det gjelder Østfold,
for ved flere tidligere tildelinger er grensefylket, som har den
største handelslekkasjen, blitt stemoderlig behandlet. Nå senest
denne uke ble det tildelt ti nye utsalg av det statseide og -kontrollerte
selskapet Vinmonopolet, og der fikk altså Østfold nok en
gang nei. 

Stortinget har vel gitt uttrykk for et ønske
om større tilgjengelighet i distriktene, noe som etter
mitt skjønn burde føre til at et sted som grenseområdet
Mysen burde ligge godt an i den siste tildelingsrunden i 2002, hvor
20 nye utsalg skal åpnes. Eidsberg kommune har enstemmig
bedt om å få tildelt et vinmonopolutsalg, bare
så det er sagt. Mitt spørsmålet til statsråden
blir:

Vil statsråden i denne runden passe
på at grenseområdet Mysen blir tildelt vinmonopolutsalg,
som et lite bidrag til å kunne friste nordmenn til å handle
i Norge istedenfor i Sverige.

 Det er positivt så langt. 

Det er en utvikling som jeg synes er positiv,
og det er at folk, inkludert politikere, som statsråden
gav inntrykk av, har blitt mer liberale til å handle alkoholholdige
drikker og faktisk ønsker større tilgjengelighet,
og at man derved skaffer seg «livets vann» på en
kontrollert og mer lovlig måte enn tidligere. Det er et
sterkt ønske om større tilgjengelighet også i
områder som har hatt en streng alkoholpolitikk
tidligere, særlig de grisgrendte strøk. Det betyr
en større kamp om å få tildelt et vinmonopolutsalg, og
det er vel ikke unaturlig at behovet for nye vinmonopolutsalg er
sterkt i områder som grenser til Sverige. Derfor er jeg
glad for de signaler jeg har fått fra statsråden.

Det overrasker meg at man gir føringer
som ikke er klare nok med henblikk på lekkasjen til Sverige
og nordmenns bidrag til den svenske statskassen. Så det
jeg vil be statsråden om nå, er at nordmenn bør
få større muligheter til å handle de
varene i eget land og også i eget distrikt.

