 Jeg tillater meg å stille følgende
spørsmål til kommunal- og regionalministeren:

«Statssekretæren i Kommunal-
og regionaldepartementet har offentlig uttalt at Troms og Finnmark
fylker bør slås sammen.

Er statsråden enig i sin statssekretærs
uttalelse?»

 Forstår statsråden at uttalelser
fra en statssekretær må forstås som Regjeringens
syn, og at en slik uttalelse som den jeg refererte til, skaper usikkerhet
om omlegging av alt fra fylkesmannsembetet til andre regionale
statsfunksjoner i de berørte fylkene? Eller er
det slik at uttalelser fra statssekretærer under statsråd
Solberg er å forstå som personlige ytringer og ikke
som departementets og Regjeringens syn?

 Kan statsråden da klargjøre
når en statssekretær uttaler seg om Regjeringens
syn, og 

når 

statssekretæren
synser på egne vegne? I dette tilfellet har statssekretæren
gitt uttrykk for et synspunkt som må antas å være
svært kontroversielt, og som ligger under hans departements
ansvarsområde. Er det da slik at man for ettertiden skal
se bort fra statssekretærens uttalelser på områder
under Kommunaldepartementet?

