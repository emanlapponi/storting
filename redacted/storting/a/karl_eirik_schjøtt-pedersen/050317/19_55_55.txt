 Spørsmålet om en forsterket innsats for å skape arbeidsplasser i fiskeindustrien og på de stedene som er rammet av arbeidsledighet i fiskeindustrien i Finnmark, ble bredt behandlet i tilknytning til nysalderingen av budsjettet for foregående år. Jeg viser til de merknader og forslag som Arbeiderpartiet der hadde, om en innsats på 150 mill. kr. Jeg viser også til Arbeiderpartiets forslag til disponering av disse midlene. Jeg forutsetter at kommunalministeren så raskt som mulig iverksetter de nødvendige tiltak, og ber om at de iverksettes i samsvar med de anbefalingene Arbeiderpartiet gav i sine merknader.




