        Når det gjelder realiteten i forslagene, hadde vi anledning til å diskutere det tidligere. Vi får sikkert også anledning til å diskutere det når Regjeringens forslag kommer.




På bakgrunn av statsrådens innlegg må det likevel være lov til å si at bakgrunnen for tidspresset her ikke er mangel på kunnskap om behovet for denne type tiltak, men det har vært ulik politisk vurdering. Regjeringen har ikke ønsket å følge opp de klare ønsker som flertallet i Stortingets kommunalkomite ved flere anledninger har gitt uttrykk for. Når saken ikke hadde fått den forberedelsen som man måtte ha lov til å forvente, følte altså komiteen behov for at Regjeringen måtte komme tilbake. Det burde ha vært iverksatt fra 1. mai. Det var ikke mulig på grunn av Regjeringens manglende forberedelse. Jeg forutsetter at vi får et skikkelig grunnlag til 1. juni.




