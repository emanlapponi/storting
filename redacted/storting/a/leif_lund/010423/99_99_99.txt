 Jeg føler behov for å forsvare min kollega Aud Gaundal, når representanten Solberg sier at fordi vi ikke stemte for i Stortinget, kan vi ikke sette frem påstanden om at småbedriftene vil forsvinne. Det går jo an å legge frem slike tall selv om ikke Stortinget har kommet med dem. De påstandene som kommer både fra Fremskrittspartiet og Høyre om at småbedriftene forsvinner, må kunne settes frem.




Jeg synes at det eksemplet Torbjørn Andersen kom med om naboen som sluttet som håndverker og begynte som takstmann – i hvert fall slik jeg kjenner bransjen – er et godt eksempel. Det medfører et ganske stort skjemavelde å være takstmann. Når man da slutter som håndverker for at skjemaveldet blir for stort, er det noe som ikke stemmer.




Men jeg vil gjerne be om at man legger frem dokumentasjon om at de små bedriftene forsvinner uten at Stortingets flertall pålegger en å gjøre det. Jeg synes at både representantene Andersen og Solberg burde komme med de tallene.




