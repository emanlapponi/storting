 «I Stavanger Aftenblad
21. mars i år står det å lese
at soldater som har vært i internasjonal tjeneste for Forsvaret,
har nesten dobbelt så ofte «miljøbetingede
lidelser» som folk flest.

Hva vil statsråden gjøre
for å bedre helsen til norske soldater
i internasjonal tjeneste, og hvilken oppfølging kan de
som har avtjent internasjonal tjeneste, forvente fra Forsvaret?»

 Jeg takker statsråden for svaret.

Tusenvis av norske menn og kvinner
har tjenestegjort i internasjonale operasjoner. Det skal vi være
stolte av. De har deltatt i operasjoner og oppdrag som har vært
farlige. For dette fortjener de ros så vel som respekt.
Det er selvsagt at tjenestegjøring i internasjonale operasjoner medfører
risiko, men nettopp av den grunn er det svært viktig
at mannskapene vet hvilken risiko de utsettes for både
på kort og lang sikt. Dette gjelder ikke minst
personellets helsetilstand etter utførte oppdrag.

Jeg forventer derfor at statsråden
og Regjeringen tar dette på alvor og bidrar til å skape
størst mulig trygghet blant de tjenestegjørende,
og at man holder Stortinget informert om dette viktige arbeidet.

