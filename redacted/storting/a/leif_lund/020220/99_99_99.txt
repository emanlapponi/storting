 «Politidirektoratet er bekymret over misforholdet mellom
antall registrerte håndvåpen og aktiviteten på norske
skytebaner. Våpenloven krever at for å få kjøpe
en revolver eller en pistol må man være
medlem av skytterklubb og ha gjennomført seks måneders skyteopplæring.
Intensjonen er at man skal bruke håndvåpen
til organisert skyting.

Hva er statsrådens syn på denne
situasjonen?»

 Jeg takker statsråden for svaret.
Jeg syns det var et veldig utdypende og godt svar. Jeg er, som statsråden,
opptatt av dette problemet. Av statsrådens svar fremgår
det at det er 37 000 registrerte revolvere og pistoler bare
i Oslo og Akershus, og på landsbasis er
det vel 50 000, så problemet
er nok størst i tettbygde strøk. Jeg er glad for
at dette nå følges opp. Jeg håper statsråden
kan komme tilbake til Stortinget med denne saken hvis det skulle vise
seg at det er et problem at så mange har pistoler
og revolvere i Norge uten å delta aktivt
i skytterklubb.

