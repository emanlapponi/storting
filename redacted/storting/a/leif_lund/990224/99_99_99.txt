 : Jeg vil stille et spørsmål
til ministeren: 

«Kommunal- og regionaldepartementet
skriver i en pressemelding av 15. februar 1999 at departementet
nå har fordelt 50 mill. kroner til grendeskoler gjennom
et ekstra skjønnstilskudd til noen kommuner.

Hvilke kriterier har departementet brukt ved
fordelingen av disse pengene, og har departementet noen garanti
for at pengene vil bli brukt til opprettholdelse av grendeskoler?»

  Svaret er faktisk i tråd med det
jeg stiller spørsmål om – for vi i Arbeiderpartiet
er jo blitt kritisert for at vi bruker for mange øremerkede
midler, og spørsmålet mitt gikk på om
vi treffer godt nok overfor grendeskoler med denne bevilgningen.
Svaret tilsier at vi ikke gjør det. Dette legges rett inn
i rammene, og det brukes som argument at det er kommuner som har
tapt i forhold til selskapsskatten – det er Stortinget
som har gjort vedtak om at selskapsskatten skulle kompenseres gjennom
skattøren. Jeg er derfor skuffet over at disse pengene
ikke treffer grendeskolene på en riktigere måte,
og dermed begrenser nedleggingen av dem.

  Med svaret her nå slapp man vel katten
ut av sekken: Det er  valgkamp det dreier seg om. 

Jeg håper da at vi i hvert fall kan
omtale erfaringene med fordelingen av disse 50 mill. kr
til grendeskoler i budsjettet til høsten – for
jeg mener faktisk at dette er en del av denne regjeringens valgkamp,
og den skal vi ta til høsten.

 Jeg vil stille følgende spørsmål
til ministeren:

«Det er gått over to år
siden Samerettsutvalget leverte sin innstilling «Naturgrunnlaget
for samisk kultur» (NOU 1997:4). 

Hva har statsråden gjort for å få videreført
Samerettsutvalgets arbeid i området sør for Finnmark?»

  Jeg takker statsråden for svaret.
Jeg håper – og det er særlig viktig – at
dette utvalget blir nedsatt på nytt før sommeren.
Ellers er jeg enig med statsråden i hans svar til meg i
dag. Jeg er veldig glad for dette, og håper at vi får
det i orden før sommeren.





                

