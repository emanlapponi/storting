 «Regionkontoret til Statens vegvesen ble
lagt til Leikanger, tross faglige råd fra vegdirektøren om
lokalisering til Bergen. Ingebrigt Sørfonn sier
til BA at «man trodde det skulle bli enkelt å få kontoret
til Bergen fordi det var logisk». Representanten mer enn
antyder at de faglige vurderingene som lå til grunn, ikke
var gode nok.

Deler statsråden synet til representanten
Sørfonn om at faglige vurderinger ikke ble lagt
til grunn for tilrådingen?»

 Jeg takker statsråden for svaret.
Jeg er enig i at dette er en del av Regjeringens effektivseringsprogram
for offentlig sektor. Og vegdirektør Søfteland har
gjennom hele dette løpet vært tydelig
på etatens vegne, først ved å gi en solid
begrunnelse for at vi fortsatt skal ha et statlig vegvesen, deretter
ved å foreslå fem regioner og til slutt ved et
forslag om plassering av disse regionkontorene. Er omstillingsarbeidet
i Statens vegvesen nå helt bortkastet?

 Jeg takker igjen for svaret. Jeg har jo registrert
at denne rasjonaliseringen skulle utgjøre ca. 400 mill.
kr, som skulle være nye penger til veg. Kan statsråden
forklare meg nå hvor mye penger det blir av denne omleggingen
til veg? For nå har det jo blitt distriktspolitikk, og
det kommer jo til å koste en del penger å føre
disse arbeidsplassene vekk fra hvor de ligger i dag og over til
nye steder. Så hvor mye friske penger vil komme til veg
ved denne omleggingen?

