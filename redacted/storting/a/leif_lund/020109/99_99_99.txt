 Jeg vil gjerne stille et spørsmål
til forsvarsministeren:

«Omstillingsprosesser på arbeidsplasser
medfører ofte usikkerhet og følgelig
slitasje blant de ansatte. Dette fører i sin tur ofte
til økt sykefravær. Forsvaret er en stor arbeidsplass
som nå befinner seg i den største omstillingsprosessen
noensinne.

Kan statsråden redegjøre
for utviklingen blant de ansatte i Forsvaret med tanke på sykefraværet
og hvilke tiltak som er iverksatt for å gjøre
prosessen best mulig?»

 Jeg takker statsråden for svaret,
og er glad for at hun er glad for spørsmålet.

Bakgrunnen for spørsmålet
mitt var først og fremst at det under budsjettbehandlingen
og høringen kom fram fra de ansattes interesseorganisasjoner
i Forsvaret at det var en mangelfull statistikkføring når
det gjaldt sykefravær. Det vises jo også i
svaret fra statsråden til at tallmaterialet er mangelfullt.
Så jeg håper at statsråden følger dette nøye
opp, for etter det hun sa i svaret sitt, er fraværet
i Forsvaret atypisk – det er faktisk lavere enn i samfunnet
ellers, og de har også mindre problemer
enn vi ellers har i samfunnet når det gjelder omstilling
og arbeidsplasser. Jeg håper at statsråden tar
med seg mitt ønske om at vi i hvert fall når
omstillingsprosessen er ferdig, får en måte å registrere
sykefravær i Forsvaret på som er riktig.

 Det er jeg glad for.

Til slutt vil jeg bare spørre
om Forsvarets ansatte vil delta på det som vi nå skal
gjennomføre med hensyn til et inkluderende arbeidsliv og
de prosesser som er der i forhold til egenmelding osv. Kan statsråden
svare meg på om Forsvaret blir med på denne inkluderende
arbeidslivsoperasjonen?

