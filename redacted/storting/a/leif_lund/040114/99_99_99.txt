 Jeg tillater meg å stille et spørsmål
til forsvarsministeren:

«I Aftenposten 2. januar står
en artikkel om Haakonsvern. Artikkelen forteller at Forsvaret vil
overlate driften av basen til private. Direktør Erik Hernes
i Forsvarets logistikkorganisasjon uttaler at dette er et prøveprosjekt,
og at han ikke vet hvor mye driften koster. Driften skal
altså privatiseres, uten at man kjenner kostnadene, eller
vet om det vil lønne seg.

Hvilke konkrete arbeidsoppgaver skal private
overta, og hvorfor er dette bestemt før regnestykkene
foreligger?»

 Jeg takker statsråden for svaret.

Jeg er i hvert fall glad for at dette som det
stod om i Aftenposten, skal være et pilotprosjekt,
som Hernes viste til. Jeg var faktisk litt bekymret for privatiseringen.
Som statsråden også viste til, har vi
en samarbeidsavtale med Regjeringen om forsvarspolitikken i denne
fireårsperioden, hvor vi er blitt enige om en ramme på 118 milliarder kr,
og det er jeg veldig glad for. Det viser seg at den virker, for
det som har skjedd fram til nå, har vært forutsigbart.
Derfor er jeg litt overrasket over at dette med privatisering kom
opp.

Jeg har registrert at det
har vært en del reaksjoner
på de militærfaglige utredningene. Men jeg er
glad for at statsråden sier at beslutning først
vil tas etter at dette har vært til politisk
behandling i Stortinget.

Jeg håper at vi fortsatt kan gjøre
en avtale etter 2004, at ikke Høyre
finner nye samarbeidspartnere når det gjelder privatisering.

 Jeg takker igjen for svaret.

Jeg ser fram til dette prøveprosjektet,
pilotprosjektet, som kommer til å bli lagt fram fra Regjeringen.
Jeg håper at vi i Arbeiderpartiet
kan være med på det, men vi får
jo se hvordan det ser ut når det kommer.

