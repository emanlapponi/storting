 «Hvordan håndterer
og sikrer Forsvarsdepartementet
at de ansattes medbestemmelsesrett overholdes
ved omorganiseringen
av Forsvarets logistikkorganisasjon?»

 Jeg takker statsråden
for svaret.

Bakgrunnen for at jeg har
stilt dette spørsmålet,
er at jeg får en rekke henvendelser
fra fagforeningene
i Forsvaret. Og det er vel ikke til å legge
skjul på, og heller ikke så rart ut
fra den debatten vi hadde tidligere
her i dag – hvor LO liksom hadde en
klam hånd om Arbeiderpartiet – at
de henvender seg til oss.

Det som i hvert fall har skjedd, er at jeg
har mottatt en pressemelding
fra NTL i dag, hvor de sier at Forsvarsdepartementet
fratar de ansatte medbestemmelse
og samtidig begrenser Stortingets
mulighet til å bestemme
i lokaliseringsspørsmål.
De sier i denne pressemeldingen
at Forsvarsdepartementet
vil legge fram denne proposisjonen
som statsråden viser til, «uten
at arbeidsmiljømessige,
personellmessige
eller økonomiske
konsekvenser blir utredet».
Det var bakgrunnen for spørsmålet
mitt. At statsråden ikke skal gå inn
på dette i detalj, er jeg for så vidt
enig i, men jeg håper da at det følges
opp, det som hun sier her.

 Jeg håper at vi da også kan
få avklart den ulike virkelighetsoppfatningen
som er mellom organisasjonene
og departementet, og også hos
oss politikere. For det
er en annen virkelighet
som fortelles til meg når jeg snakker
med fagforeningene,
enn den jeg får i svar fra statsråden.
Så jeg håper at vi klarer å rydde
opp i dette nå, slik at alle blir fornøyd
med omleggingen av Forsvaret,
en omlegging som jeg er helt enig i, og som
vi har støttet hele veien.

