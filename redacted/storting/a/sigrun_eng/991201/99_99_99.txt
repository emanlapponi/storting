  Eg vil få stille følgjande
spørsmål til samferdselsstatsråden:

«Som EØS-medlem har Noreg harmonisert
svært mange reglar med store delar av Europa. Men i praksis viser
det seg at Noreg framleis meiner å vera best i klassa.
Ein periodisk kjøretykontroll utført i Danmark
er underkjent her i landet av involverte instansar. 

Skal Noreg berre godkjenne EU-regelverket utan å etterleve
innhaldet, eller botnar slike hendingar i at det utøvande
organ ikkje har fått oppdatert arbeidsordre?»

  Eg takker statsråden for svaret. 

Grunnen til at eg spør, er ein førespurnad
eg har fått frå ei norsk jente som oppheldt seg
i Danmark, der ho tok nokre kurs før ei doktorgradavhandling.
For så vidt er det uinteressant kva ho gjorde der nede,
men i alle fall: Ho sende rapporten om den kontrollerte bilen og
vognkortet sitt til Statens vegvesen – ho tok kontrollen
i Danmark sidan det var der ho var på det tidspunktet da
kontrollen skulle utførast. Ho fekk da beskjed om at kontrollen
ikkje var godkjend, og ho fekk beskjed om å bringe saka
vidare til Vegdirektoratet.

Aller først hadde saka vore hos Biltilsynet,
så den har vore innom tre forskjellige instansar, og dei
har faktisk ikkje eit einaste svar på om Noreg har strengare
reglar enn elles. Så spørsmålet blir:
Er kvalitetssikringa dårlegare i dei andre nordiske landa?
Og kan statsråden skissere ein horisont for kor lang tid
det vil ta før ein i det heile kan få svar i høve
til det statsråden eigentleg innleia med i stad?

  Eg takkar atter statsråden for svaret. 

Eg vil berre opplyse om at denne saka ikkje
er eineståande. Bilen var til EU-kontroll etter at den
kom tilbake til Noreg, og det var framleis ikkje ein einaste mangel
ved den. Men det som på ein måte blir essensen
ved denne oppklaringa, er: Prøv å gi informasjon
slik at ein kan unngå dette! For tilbake sit både
eg og fleire med spørsmål om kvifor vi innfører
EU-reglar så tidleg at det på ein måte
må oppstå slike problem når dei andre
landa, som er EU-medlemer, ikkje følgjer dei opp. Vi får
kanskje eit fortolkingsproblem i ein slik samanheng, og det kan
vi kanskje unngå.

