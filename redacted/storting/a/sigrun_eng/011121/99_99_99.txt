 Eg tillèt meg å stille følgjande spørsmål
til samferdselsministeren:

«Ny E18-parsell i Vestfold er tatt
i bruk, og den nye bompengefinansierte firefelts motorvegen får
berre rosande omtale. Men rabattordningar for pendlarar, som må kjøpe årskort
for å få den beste rabattordninga, verkar stivbeint.
I praksis vil det seie at 5 000 kroner av julelønna vil
gå til årskort på arbeidsreiser. Arbeidsgivarar
forskotterer og trekkjer tilbakebetalinga over året.

Kan statsråden medverke til at rabattordninga
kan endrast til å gi 50 pst. reduksjon også på andre
abonnementstypar?»

  Eg takkar statsråden for svaret,
sjølv om eg kanskje hadde forventa ei litt meir pragmatisk
løysing av kvarmannsens økonomiske utfordringar
ved arbeidsreise i eigen bil. Mange av dei som har arbeidsreise til
Oslo-regionen, har enn så lenge to bommar dei må gjennom – Lier-bommen
i tillegg til den i Vestfold. Dokumenterte arbeidsreiser der gir
pollettar med rabatt, utan at ein må ha årskort.
Med statsrådens svar medverkar ikkje Venstre
til forenkling, når ho veit at arbeidsgivarane skal forskottere,
og at dei også skal stå for innkrevjing
av tilbakebetalinga, dvs. at byråkratiet veks. Kunne
i det minste statsråden medverke til at folk
med dokumenterte arbeidsreiser kunne få innbetaling gjennom
autogiro eller andre ordningar, slik at dei
kan gjere det sjølve?

  Eg takkar statsråden for svaret.

Grunnen til spørsmålsstillinga
er at gjennom desse bomstasjonane er det ingen forskjell på gjennomfartstrafikk
og arbeidsreisande, dersom ikkje vedkomande betaler 5 000 kr,
som er ein forholdsvis stor sum, i årskort for å få den
maksimale rabatten. I tillegg ligg det også føringar
for forskottering av ny veg vidare mot Tønsberg i bompengeavgifta.
Skjønar statsråden frustrasjonen, og trur statsråden
at dette gjer det enklare å få plassert bomstasjonar
på andre vegprosjekt, når dette fullt
ut går opp for folk? Mange føler seg førte
bak lyset når bompengeselskap driv ein slik rigid innkrevjingspolitikk.

