 Eg vil stille følgjande
spørsmål til barne- og familieministeren:

«Pensjonister og trygdede får sine
utbetalinger den 20. i hver måned. Ulike offentlige instanser
opererer derimot med en rekke forskjellige forfallsdatoer for ulike innbetalingskrav.
Vi vet at mange pensjonister og trygdede sliter med dårlig økonomi,
og noen har problemer med å overholde
betalingsfristene.

Vil statsråden vurdere å innføre
en felles forfallsdato for offentlige krav, for eksempel
den 20., for derved også å lette folks
privatøkonomiske planlegging?»

 Eg takkar statsråden for svaret.

Grunnen til spørsmålet mitt
er at kommunale og statlege rekningar nå i stadig større
grad kjem i postkassa med 14 dagars og kanskje kortare betalingsfrist,
f.eks. kommunale avgifter, strøm, nettleie og telefon.
Kvartalsvis blir dette store summar, som òg statsråden
var inne på, og med forfallsdato før
trygde- og pensjonsutbetalingsdatoen, som er den 20. i kvar månad.

Dagsavisen har eit oppslag i dag som fortel
om purregebyr og liknande som utgjer fleire
hundre millionar kr årleg, og i mange tilfelle
kjem renter i tillegg.

Når økonomien er stram og
ein har nær sagt frå hand til munn, trygda kjem
den 20. og forfalla er anten den 1. eller den
15., gjer vi det vanskeleg for folk å klare
seg og få betalt for seg slik om dei ønskjer.

Vi veit at purregebyra varierer sterkt. Blant
verstingane, om en kan seie det, er staten. For årsavgift
på bil og på studielån
er gebyret heile 250 kr og på lisens 133 kr, for å nemne
noko. Altså er det dei statlege instansane som er dei grådigaste,
og som samtidig gjer det slik at nokre må oppsøkje
sosialkontoret fordi marginane er så små at det
blir den einaste utvegen. Kva synest statsråden om at slikt
kan skje?

 Eg takkar statsråden for svaret.

Pensjonistforbundet engasjerer seg i dette.
Eg håpar at statsråden kan gjere noko
meir enn å sjå på problemstillinga. Vi
er inne i ein debatt om fattigdomsproblematikken, og dette
kan vere eit bidrag for å gjera noko.

Så vil eg spørre om det er
slik at staten tener pengar på purregebyra, og om det er
slik, om statsråden synest det verkar rimeleg. Det burde
kanskje vere meir bortimot sjølvkost. Eller
skal det vere slik at folks kvardagsproblem òg
skal vere ei mjølkeku for staten? Ordtaket om
at det er dyrt å vere fattig, får eit
innhald når ein høyrer slike eksempel
som eg har fått lagt fram for meg i denne anledninga.

