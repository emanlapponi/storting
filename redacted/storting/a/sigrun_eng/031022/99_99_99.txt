 «Når nokon døyr,
kontaktar dei fleste eit gravferdsbyrå som
tek seg av det praktiske. Dei gir òg
etterlatne eit hefte ifrå Sosial- og
helsedepartementet: «Når
ein av våre nærmaste døyr».
Der står følgjande: «Dersom
den døde er blitt kremert, skal urna med oske setjast
i jorda seinast seks månader etter
dødsfallet.» Dei fleste
som opplever dødsfall, ønskjer å få sett
urna ned så fort som råd, og få ein plass å gå til.

Kvifor får ein ikkje opplyst
noko om kor lang tid det tek før urna er klar?»

 Eg takkar statsråden
for svaret.

I same brosjyren står
det: «Kremeringa skjer som
regel nokre dagar etter bisetjinga,» slik
som statsråden var inne på.
Nettopp av den grunnen er det ei unødvendig ventetid
for dei etterlatne, som får opplyst at det kanskje kan
ta lang tid, og at det vanlege er éin til tre månader. Ein
får sjeldan beskjed om at urna er ferdig
før ein etterlyser ho. Prøver
ein då, som nærmaste pårørande, å få tak i
urna, er svaret: Nei, du kan ikkje hente ho
dersom du ikkje har nedsetjinga
klar i dag. Urna skal sendast i posten, og det er kommunen
som skal ta vare på ho.

Synest statsråden
denne praksisen er å vise
medkjensle med dei sørgjande?

 Eg takkar statsråden
for svaret.

For eit par år sidan lempa
Stortinget på lovverket,
slik at oska etter den døde kunne spreiast «for
vinden», som det står. Korleis
er da reglane for utlevering av urna,
for da er det jo berre familien som
er til stades? Er det pakkepost da òg?

Sorgreaksjonane er individuelle.
Vi er såre når dei kjem. Vi lever på tidsfristar
heile livet, og mitt siste spørsmål
til statsråden blir: Kunne
statsråden medverke til at gravferdsbyrået,
krematoria og òg kyrkjekontora i kommunane får
klarare reglar – for det er kanskje tolkinga
det står på – for frist for når
urna skal vere ferdig? Mitt forslag er 14 dagar
for dei som ønskjer at det skal gå fort, og som
har gjort vurderingane på førehand.

