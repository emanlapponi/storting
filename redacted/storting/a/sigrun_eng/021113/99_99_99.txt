 Eg vil få stille følgjande
spørsmål til samferdselsstatsråden:

«I det siste er det på nytt
sett fokus på kunnskapen om og praktisk utføring
av sikring av last. Statens vegvesen, som driv med kontrollar,
fortel at over 90 pst. av dei som blir stoppa, har mangelfull sikring
av transporten. I opplæringa til sjåfør
er dette viktige området mangelfullt. Fleire av opplæringsinstitusjonane seier
det ikkje manglar på kapasitet, men det inngår
ikkje i pensum.

Kva vil statsråden gjere for at vi
kan få dyktigare transportørar og sikrare last?»

 Eg takkar statsråden for svaret. Eg synest
ho hadde ei god tilnærming for å finne ei løysing.

Eg vil likevel lese litt
frå ei domsavseiing som er av etter måten
ny dato, og som seier i klartekst korleis det er i dag.
Der står det om ein som hadde fått førarkort
tidleg på 1990-talet, at

«opplæringen
var lite fokusert på sikring av last.
Det ble kun vist til illustrasjoner og lite forklaring
ellers. Det var ikke praktiske øvelser. Sikring
av last var inntatt i læreplanen som gjaldt da og frem
til 1997, men det var ikke obligatorisk. Noe det for øvrig
fortsatt ikke er».

Og det står at opplæringa «varierer
fra trafikkskole til trafikkskole».

No er vi i år 2002. Alt innanfor
opplæring er framleis det same på dette
punktet, og som statsråden sa, har interesseorganisasjonen,
Norges Lastebileier-Forbund, i mange år hatt møte
og skrive brev og ønskt at departementet og Vegdirektoratet
kunne bli med på eit spleiselag nettopp
for å få til ei god kursing av sine
medlemmer.

 Eg takkar for svaret. Svenskane har ei god
lærebok på dette området som mange europeiske land
nyttar seg av. Eg lurar på om det også er
den som ligg til grunn for det som no skal danne basis for den norske
opplæringa.

Så lurar eg på om det no
vil bli slik at vi lagar til ei opplæring som vi i neste
omgang må gjere noko med når EU kjem
med sine krav som er stipulerte til 2008. Vi må i alle
fall syte for at yrkesgruppa lastebilsjåførar
ikkje alltid skal vere syndebukken. Det er mange
som kan bidra med sitt i denne samanhengen. Slik som næringa
har det i dag, har dei små marginar både
på inntening og på det å få tak
i dei gode sjåførane. Utfordringane
er store. Eg er glad for at statsråden har den tilnærminga
som ho har til saka, og eg håpar at vi no skal få ein
verkeleg nullvisjon, at noko skjer, i staden for ein nullvisjon
der ingenting skjer.

