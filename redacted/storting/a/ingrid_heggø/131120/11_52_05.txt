 Eg takkar for svaret, men eg sit igjen med eit inntrykk av at på retorikken sitt alter skal kvaliteten ofrast. At kvalitetsfisk ikkje alltid betalast som kvalitetsfisk, er ei kjend sak. At lineflåten, som bevisst leverer den beste kvaliteten, slit tungt økonomisk, at f.eks. Norway Seafoods har begynt å seia nei til garnfiske på grunn av dårlegare kvalitet, og at norsk fisk i utlandet til dels har fått dårleg rykte på seg, bør fiskeriministeren ta inn over seg, og ikkje bagatellisera.


Svaret er det å kutta i marknadstiltak for å fremja norsk fisk i utlandet og bl.a. fjerna dette lineegnetilskotet. Det skal ikkje erstattast med ei høgare agnkvoteordning, slik som eg har forstått budsjettet. Så difor spør eg igjen: Kva for tiltak har ministeren tenkt å koma med for å fremja kvalitet, til det beste for den norske forbrukaren så vel som for utlandet?


