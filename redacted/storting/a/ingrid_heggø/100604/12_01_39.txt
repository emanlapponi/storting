 Saksordføraren hadde eit glimrande saksordførarinnlegg, så eg skal kort kommentera det vi er usamde i, nemleg om vi skal gå ut av Hallmarking-konvensjonen.


Vi raud-grøne ynskjer ikkje å konkludera her og no med omsyn til å gå ut av denne Hallmarking-konvensjonen, som alle veit kva er – nemleg ein konvensjon om kontroll og merking av artiklar av edle metall. Vi overfører i dag ansvaret til Justervesenet, noko vi er samde om i komiteen skal skje.


Det er ikkje mykje politikk i denne saka, og når det gjeld avgjerda om vi skal vera med eller ikkje, så meiner vi raud-grøne det er ok at denne avgjerda vert teken etter ei litt grundigare vurdering enn det vi har fått fram i dette dokumentet, m.a. basert på Justervesenet sine erfaringar med konvensjonen.


