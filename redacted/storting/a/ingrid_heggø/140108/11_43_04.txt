 «Petroleumslova gjev klare signal om at selskapa og myndigheitene skal strekka seg langt for å leggja til rette for lokal industriell aktivitet, og at forvaltinga av petroleumsressursane offshore skal gje ringverknader på land. Sogn og Fjordane har 35 pst. av Noregs oljeførekomstar, men berre 1,3 pst. av den landbaserte aktiviteten. Statoil si omlegging av seglingsmønster vil ytterlegare redusera aktiviteten på land.


Korleis vil statsråden sikra vekst av petroleumsaktivitet på land i Sogn og Fjordane?»


