 Deltakerne på møtet oppfattet veldig tydelig at man skulle finne en løsning. Departementet har også hemmeligholdt sin begrunnelse for snuoperasjonen. Både kommunene og USS har bedt om innsyn for å få se begrunnelsen. Men la nå det ligge, for nå ser det ut som om det kan være mulig å få en snarlig løsning. I går ble det levert et representantforslag i Stortinget, som skal behandles i morgen, så langt jeg forstår det. Dette forslaget åpner for at de berørte kommunene, Hattfjelldal, Fauske, Vinje, Sirdal, Stor-Elvdal, Lom og Røros, kan bruke snøskuteren ut denne vintersesongen. Dette er bra, og det vil ha stor betydning at dette kan iverksettes omgående, da flere av disse kommunene har dispensasjonssøknader som ligger på vent. I tillegg ser vi næringsaktører som dette har stor betydning for, som vurderer både innsigelser og permisjoner. Jeg lurer derfor på når kommunene kan få iverksette dette om Stortinget gjør et positivt vedtak når det gjelder dette forslaget.


