 Man skal selvfølgelig ikke bryte loven, og være forsiktig med å strekke den for langt, men det er merkelig at man ikke avklarer det før man setter i gang en stor og omfattende prosess. Som sagt ble kommunene invitert til høringsmøte 6. januar, der departementet presenterte dette forslaget til ny forskrift, og uten innvendinger fra noen av deltakerne mot at forsøkskommunene skulle få beholde sine skuterløyper inntil ny lov var på plass. I tillegg til dette stilte kommunene dispensasjonssøknadene sine i bero. Departementets snuoperasjon har satt kommunene i en svært vanskelig situasjon overfor sine innbyggere og brukere. Oppfølgingsspørsmålet mitt blir da: Dersom hjemmelsgrunnlaget var tvilsomt, hvorfor avklarte ikke departementet dette før det ble sendt ut et utkast til forskrift og innkalt til høringsmøte, som både skapte forventninger og pådro de berørte kommunene kostnader?


