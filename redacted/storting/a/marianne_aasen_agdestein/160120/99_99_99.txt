 

[11:28:05]

: «Det er ganske vanlig at det blir lang ventetid og mye kø ved legevaktene i forbindelse med større høytider. Dette skjedde på legevakten i Bærum denne romjulen. En av årsakene synes å være at flere fastleger ikke var tilgjengelige; de hadde ferie. Dette får uheldige konsekvenser for driften av legevakten og de akutt syke pasientene som opplever svært lang ventetid der.


Hva kan kommunene gjøre for å sikre at det er nok tilgang på medisinsk hjelp i dagene rundt de store høytidene?»


Kenneth Svendsen hadde her overtatt presidentplassen.


 

[11:30:37]

: Det har kommet fram at mange er ganske frustrert når de sitter i kø og venter lenge, kanskje med små barn, og ingenting skjer, og at det helt åpenbart er problemer på en del legevakter med bemanning i høytiden. Men det som kanskje egentlig er hovedproblemet, er at fastlegeordningen ikke fungerer så godt som man ønsker seg, og som vi har lagt opp til til hverdags, selv om fastlegene har en plikt til å ha åpent eller ha vikar.


Erfaringene viser også at mange pasienter venter for lenge, er det enkelte som sier, bl.a. Sykehuset Østfold, i julehøytiden med å oppsøke lege på grunn av de tingene vi nå snakker om, og dermed blir de svært syke før de får hjelp, bl.a. gjelder dette hjertesykdom.


Jeg lurer på om statsråd Høie kan utdype litt om han har noe inntrykk av hvor stort dette problemet egentlig er, og om det er noe man burde gjøre for å hindre at dette skjer gjentatte ganger hver jul og nyttår.


 

[11:32:48]

: Det siste spørsmålet handler om hva pasientene kan gjøre. Hva er din anbefaling hvis man opplever å bli frustrert over denne situasjonen, både med å vente lenge på legevakten og med hensyn til egen fastlege?


