 (ordfører for saken): Vi har hatt CRIStin, og nå får vi ERIC. Om det vil medføre et tettere forhold dem imellom, skal ikke Stortinget legge seg borti, men det er ikke usannsynlig. Det lovvedtaket vi nå gjør, betyr nemlig at vi deltar enda mer i rammebetingelsene for forskningen i Europa. ERIC er et forskningssamarbeid i form av et tettere samarbeid om forskningsinfrastruktur, dvs. databaser, samlinger, laboratorium og den slags, som er svært viktig for dagens forskere. Det juridiske rammeverket for dette ligger altså i denne loven.


Med dette har jeg som saksordfører kort gitt et riss av hva ERIC er, og for dem som ønsker å vite mer, henviser jeg til proposisjonen. I parentes bemerket er CRIStin et norsk system som jobber med forskningsdokumentasjon og tilgang til dette.


