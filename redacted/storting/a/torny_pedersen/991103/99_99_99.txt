 Jeg tillater meg å stille følgende
spørsmål til finansministeren:

«Nord-Norge er fritatt for merverdiavgift
på elektrisk kraft til boligoppvarming, mens fjernvarme
til boligoppvarming i samme område er belagt med merverdiavgift. Regjeringens
målsettinger om miljøvennlige vannbaserte oppvarmingssystemer
er i dette tilfellet meget vanskelig å markedsføre,
og det fremmer ikke bruken av fjernvarme i Nord-Norge. Dette er
ikke god miljøpolitikk. 

Når vil statsråden gjøre
noe med dette konkurransevridende misforholdet?»

 Jeg takker for svaret.

Det som er tilfellet, er jo at det med merverdiavgiftsfritak
på boligoppvarming i Nord-Norge har vært veldig viktig å få igjennom.
Det er med på å redusere strømprisene.
Vi vet i dag at da vi alle sammen ble koblet på frimerkesystemet,
kan en si, ble jo faktisk det med strømprisene i Nord-Norge – ikke
bare i Nord-Norge, men i distriktene – litt vanskeligere.
Og vi har jo i dag ganske høge strømpriser. Men
i tillegg til at merverdiavgiftsfritaket virker som det gjør
for elkraft, mener jeg det er viktig for også Nord-Norge å komme
i gang med bioenergi, med gjenvinning totalt, for at vi skal være
med i opplegget med å spare energi, vannkraft. 

Jeg synes derfor det er flott at vi får
tilskuddsordninger for alternativ energi. Men jeg vil allikevel
spørre om statsråden mener at det er den beste
måten for Nord-Norge akkurat nå, for akkurat nå har
vi en del problemer med å komme i gang med alternativ energi.

 Jeg takker igjen for svaret.

Når det gjelder det nye anlegget av
bioenergi i Saltdalen i Nordland, som en nå tenker å starte
opp etter nyttår, et prosjekt i forhold til to bolighus
for å prøve å finne ut den billigste
måten å få lagt inn vannbåren
varme på, vil jeg gjerne ha svar fra statsråden
om det er mulig for dem å søke tilskudd, og få det,
for å få kjørt dette prosjektet.

Også i Mo i Rana holder de på med
et prosjekt gjennom Mo Industripark. De har faktisk et prosjekt
i forhold til eldreboliger, og de har funnet ut at de heller skal
legge inn panelovner fordi det med merverdiavgiften ble så dyrt,
men de har ikke bestemt seg helt. Er det mulighet for disse å få hjelp
dersom de søker om tilskudd?

