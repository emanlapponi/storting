 Jeg vil få takke statsråden for
svaret. 

Jeg er noe overrasket over at han overser resultatene fra
forskningen i Sverige på dette området. Den svenske sosialministeren
Lars Engqvist har i Riksdagen uttalt at han er innstilt på å sløyfe
merkingen «orsakar cancer». Professor Tonny Axell
ved Det odontologiske fakultet ved Universitetet i Oslo er helt
klar i sine konklusjoner:

«I det
storsnusande Sverige är muncancer en relativt ovanlig sjukdom
jämfört med i många andra länder där
man inte alls använder snus.»

Jeg er opptatt av at effektivt folkehelsearbeid
er avhengig av vitenskapelig holdbar informasjon. For en halv time
siden mottok jeg en melding fra Strasbourg om at EU-kommisjonen
foreslår at advarsler på snusbokser i framtiden
skal ha følgende tekst: Kan skade din helse. Dette gjør
kommisjonen da det ikke lenger er sikre bevis for at snus øker
risikoen for munncancer. Vil Regjeringen følge opp dette
direktivet, eller er denne sak av en slik betydning at Regjeringen
vil tilsidesette dette direktivet? 

