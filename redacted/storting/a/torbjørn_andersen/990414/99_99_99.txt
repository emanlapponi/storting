  Jeg takker for svaret. 

Jeg vil bare si at bakgrunnen for mitt spørsmål

til statsråden nettopp er at jeg har fått konkrete

henvendelser fra fortvilte minstepensjonister – nei, pensjonister – som

opplever at de mister retten til, eller ikke har rett til bostøtte

bare fordi boligen de bor i, ikke lenger er, eller aldri har vært,

finansiert i Husbanken. 

En uførepensjonist som f.eks. leier

en bolig i et husbankfinansiert hus, kan altså oppleve

at den dagen boligeieren har innfridd sitt husbanklån,

kan vedkommende miste retten til bostøtte. Men huset er

fortsatt et husbankhus, og boutgiftene er fortsatt de samme for

denne pensjonisten. Og at leietakeren skal få svi økonomisk

for denne – skal vi si – finansieringstekniske

endringen til huseieren, virker helt meningsløst. Jeg er

derfor svært glad for de signaler statsråden kom

med om at han vil gjøre noe med dette meget urettferdige

systemet som jeg her påpeker, og at han vil ta initiativ

til at reglene blir endret. Det er jeg svært

glad for.

