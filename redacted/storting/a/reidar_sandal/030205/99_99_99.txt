 Eg vil gjerne få lov å stille
følgjande spørsmål
til justisministeren:

«Stortinget la i fjor til grunn at
det skal plasserast ny redningshelikopterbase i Florø.
I statsbudsjettet for 2003 blei det ikkje foreslått noka
løyving for å få etablert
basen. Det er viktig at redningshelikopteret kjem i drift snarast
for å ta best mogleg vare på tryggleiken
i regionen.

Kva framdrift er det i saka, og vil Regjeringa
i år fremme nødvendig forslag slik at basen kan
bli etablert i Florø?»

 Eg vil takke statsråden for svaret – eit
svar som har positive element så langt svaret rekk.

Eg reiser dette spørsmålet
fordi tryggleiken langs Vestlandskysten i dag er for dårleg.
Det har på mange vis både Regjeringa
og justisministeren hatt ei positiv tilnærming til. Eg
er oppteken av at det blir god framdrift i saka, og vil stille følgjande
tilleggsspørsmål: Vil statsråden syte
for at det blir fremja forslag frå Regjeringa slik at basen
kan vere i drift i 2004?

 Eg takkar igjen statsråden for svaret.

Eg vil leggje til følgjande: Eg går
ut frå at statsråd Dørum og Regjeringa
gjer det nødvendige arbeidet, slik at redningshelikopterbasen
i Florø kan bli etablert snarast. Dette synet
er faktisk i samsvar med den oppfatninga som eit breitt fleirtal
i Stortinget har gitt uttrykk for.

