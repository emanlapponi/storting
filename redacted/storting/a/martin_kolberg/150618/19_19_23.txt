 (komiteens leder): Kontroll- og konstitusjonskomiteen har gjennomgått statsrådets protokoller for perioden 1. juli–31. desember 2014 og lagt fram en enstemmig innstilling. Komiteen har ikke noe å bemerke til protokollene, verken når det gjelder benådningssaker, embetsutnevnelser eller fastsatte, endrede eller opphevede forskrifter. Forskrifter som er fastsatt av Kongen i statsråd, inngår som en del av komiteens halvårlige gjennomgang av statsrådets protokoller. Komiteen har som ledd i sin gjennomgang bedt Stortingets utredningsseksjon om å foreta undersøkelser av utvalgte forskrifter for å se om disse er i tråd med Stortingets vedtak og forutsetninger. Komiteen har ikke funnet grunnlag for å foreta nærmere undersøkelser av noen av forskriftene som er fastsatt i statsråd i andre halvår 2014.


