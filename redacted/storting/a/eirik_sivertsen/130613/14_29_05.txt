 (ordfører for saken): I denne proposisjonen legger Kommunal- og regionaldepartementet et framlegg om endringer i lov av 15. juni 2001 nr. 70 om fastsetting og endringer av kommune- og fylkesgrenser, eller i kortform inndelingsloven. Det er nå ti år siden denne loven ble vedtatt, og de erfaringene som vi har fått i den perioden, har dannet utgangspunktet for de endringene som er foreslått. Loven har vært på høring, og høringssvarene har vært viktig for de forslagene til endringer som legges fram:


grensejustering og deling av kommuner med store kraftinntekter


deling og sammenslåing av kommuner og for så vidt fylkeskommuner


avgjørelsesmakt ved endring av fylkesgrenser


noen spørsmål knyttet til økonomiarbeidet før en sammenslåing og før en kommune eller fylke blir delt, og de forskjellige delene blir lagt til andre kommuner eller fylker


Til slutt omhandler forslagene valg av revisor og sekretariatsmodell for kontrollutvalget samt økonomiske og administrative konsekvenser av de foreslåtte endringene.


Det er en enstemmig komité som gir sin tilslutning til regjeringens forslag til endringer i loven.


