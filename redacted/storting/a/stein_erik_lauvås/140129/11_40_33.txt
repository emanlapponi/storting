 E18-strekningen Ørje–Hærland ble åpnet høsten 2003. På den tiden var ikke krav om midtdeler en aktuell problemstilling. I ettertid har det blitt det. Spørsmålet mitt lyder:


«Krav om midtdeler på E18 gjennom Indre Østfold får som følge at man nå må utvide tofeltsdelene på eksisterende E18 mellom Eidsberg og Ørje. Dette vil medføre store kostnader for omgjøring av bruer osv.


Vil statsråden sørge for at det nå foretas en kostnadsberegning for utbygging til full firefelts vei på strekning Eidsberg–Ørje før arbeidet med midtdeler iverksettes, og når kan en slik kostnadsberegning være klar?»


