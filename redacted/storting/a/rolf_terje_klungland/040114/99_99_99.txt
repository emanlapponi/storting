 Jeg tillater meg å stille følgende
spørsmål til miljøvernministeren:

«Hydro varsler nå at
de delvis vil flytte aluminiumsproduksjonen fra Norge
til land med lavere krav til miljøutslipp. Staten
har som kjent en stor eierandel i Hydro.

Hva mener statsråden om
en slik form for miljøimperialisme?»

 Nå var det vel ikke akkurat
det som var spørsmålet mitt. Det statsråden
nå opplyste om, var jeg selvfølgelig klar over
på forhånd. Spørsmålet mitt
var hva miljøvernministeren mener om at Norsk
Hydro kjøper seg opp i land som ikke
har de miljøforpliktelsene som vi har i Norge, og så sier
til norske politikere at uansett hva dere gjør
med norske krav, kommer vi til å legge ned arbeidsplasser
her allikevel. Det er altså en form for miljøimperialisme,
der en utnytter andre deler av verden som ikke
har de kravene vi har i Norge. Det var det som var spørsmålet
mitt. Jeg synes statsråden svarte veldig godt for seg i
spontanspørretimen her tidligere i dag, og jeg hadde håpet
at han fulgte dette opp i forhold til situasjonen som nå er
i Hydro.

 Da vil jeg takke for svaret, som var mer klargjørende.
Men i forhold til det som kom fram tidligere i spontanspørretimen
her i dag, har jeg likevel et spørsmål.
Jeg var ikke helt fornøyd med det svaret som
ble gitt da heller, for miljøvernministeren varslet vel også der
at det allikevel ville bli særnorske
avgifter i Norge i forhold til det som gikk på kvote
og utslipp av klimagasser. Det er med på å forverre miljøsituasjonen
globalt hvis vi pålegger industrien særnorske
avgifter som gjør at de flytter til denne typen land, som
Hydro nå til dels har gjort, slik at utslippene
globalt blir høyere. Nå er jo statsråden
blitt erklært som verdens miljøvernminister av
SV. Ser ikke miljøvernministeren problematikken
i forhold til at hvis industrien legges ned her i Norge, vil det føre
til større utslipp globalt?

