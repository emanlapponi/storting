 Jeg vil tillate meg å stille følgende
spørsmål til samferdselsministeren:

«Jeg har blitt gjort oppmerksom på at
det i Vest-Agder foregår en vurdering om å sentralisere
MC-prøvene fra hele fylket til Kristiansand.
I dag finnes et godt tilbud i Flekkefjord. Avstanden til Kristiansand
vil gi en reisetid for enkelte på to til tre timer hver
vei. Dette vil gi et betydelig svekket tilbud for dem som i dag
skal ta førerkort.

Er det slik at den effektiviseringsgevinsten
Statens vegvesen skal tilegne seg gjennom omorganisering, skal medføre
en sentralisering av tjenestetilbudet?»

 Det var egentlig ikke svar på det
jeg spurte om, men jeg takker selvfølgelig for svaret.

Det jeg spurte om, var om det service- og tjenestetilbudet
som i dag finnes vest i fylket, skal endres, og om det er Regjeringens
politikk innenfor den omorganiseringen som foregår.
Dette vil ramme både arbeidstakere og skoleelever,
og til slutt kjøreopplæringen vest i fylket. De
vil måtte bruke en dag for å reise av
sted og ta førerkort. Føreropplæringen
vil sannsynligvis også bli flyttet fra vest i
fylket. Derfor er egentlig spørsmålet mitt om det
som nå pågår, er Regjeringens politikk,
at det skal sentraliseres til større byer fra
mindre byer og fra distriktene?

 Når det gjelder nærhet, har
vi sett at i den regionen som det nå er snakk om, har antall
statlige arbeidsplasser vel blitt halvert. Det har foregått
en sentralisering fra denne regionen, men det er ikke
det som begrunner mitt spørsmål. Mitt spørsmål
er begrunnet ut ifra tjenestetilbudet og også ut
fra kjøreopplæring. Dersom en ser på ulykkene
f.eks. i Vest-Agder, så skjer ikke de i bykjøring
i Kristiansand. De alvorlige ulykkene skjer ute på landeveien.

Her har altså kommunen og veistasjonen
i Flekkefjord vært villige til å legge forholdene
til rette for at førerkortopplæringen
skal foregå i Flekkefjord. Mitt spørsmål
er om den ikke heller kan flyttes dit, hvis det er slik
at det ikke kan være oppkjøring
for førerkort for motorsykkel to steder i fylket?

