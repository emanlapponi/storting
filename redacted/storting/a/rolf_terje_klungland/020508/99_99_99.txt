 Jeg tillater meg å stille følgende
spørsmål:

«Import av motstandsdyktige bakterier
fra utlandet til norske sykehus øker.
Tuberkulosesituasjonen i Øst-Europa og økende forekomst
av farlige sårbakterier nødvendiggjør
bygging av infeksjonsenheter med luftsmitteisolat ved landets sykehus.
Flere sykehus har utarbeidet byggeplaner for isolater,
men dette har stanset pga. manglende økonomi
i helseforetakene.

Hva vil statsråden gjøre
for å legge til rette for snarlig utbygging av isolatkapasiteten
i landet slik at situasjonen ikke kommer ut av kontroll?»

 Nye forskrifter for bruk av isolering i helseinstitusjoner
har vært under arbeid siden 1996. Forskriftene vil ligge
til grunn for sykehusenes oppdatering av infeksjonskontrollprogram.
Forskriftene var ventet sommeren 2001, men foreligger ennå ikke.

Hva er årsaken til at dette arbeidet ikke
er ferdigstilt, og hva vil helseministeren gjøre
for at retningslinjene snart kommer ut?

 Uavhengig av eventuelle videre utbedringer
vil det være behov for å bygge nye isolater
ved landets sykehus. Utbyggingen må skje raskt og vil kreve
betydelige investeringer, som også statsråden
var inne på i svaret til meg og i svar på tidligere spørsmål
i dag.

Ved Vest-Agder Sentralsykehus er skissetegningene ferdige
for et eget isolat knyttet opp til sykehuset. Da staten overtok
driften av sykehusene, stoppet imidlertid dette arbeidet opp. Vil
helseministeren ta et snarlig initiativ til
at det bevilges midler til helseforetakene, slik at utbyggingen
kan starte?

