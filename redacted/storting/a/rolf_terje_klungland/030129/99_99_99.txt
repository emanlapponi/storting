 Jeg tillater meg å stille følgende
spørsmål til næringsministeren:

«Den kraftforedlende industrien hevder
at en av de største utfordringene for framtidig
eksistens i Norge er en bedre
innenlands kraftbalanse. Kraftsituasjonen nå er dramatisk,
og det er ingen politiske signaler fra Regjeringen om at dette vil
endre seg framover. Tvert imot.

Hva er statsrådens mening om framtidig
utvikling for den kraftforedlende industri i
Norge?»

 Jeg er litt overrasket over svaret. Egentlig
er jeg vel ikke overrasket over det som har kommet fra
Regjeringen, men jeg hadde forventet at næringsministeren
hadde en mer offensiv holdning i forhold til dette spørsmålet.

Er det slik at Regjeringen tror at hvis vi
legger kabler f.eks. til Tyskland, vil tyskerne selge
billig kraft til norsk industri, når de har industri
som er i konkurranse med den?

Nå er det altså underskudd
på kraft i et normalår. Kraftprisene er overlatt
til markedet. Et marked er avhengig av at det er to parter – en
kjøper og en tilbyder. Det er akkurat tilbyderproblemet
jeg her fokuserer på. Jeg vil igjen stille spørsmålet
til næringsministeren: Hva mener han om den framtidige
utviklingen for den kraftforedlende industri
i Norge med den energipolitikken og næringspolitikken
som blir ført?

 Jeg vil takke for svaret, som var mer presist
i forhold til mitt utgangspunkt og mitt spørsmål.

Høyre og Arbeiderpartiet
har f.eks. vært enige om bygging av gasskraftverk i Norge
med den beste teknologien
som vi kan få fatt i. Så sier altså Naturkraft,
som har fått konsesjon, at de ikke har fått
politiske signaler for å sette i gang med bygging av disse
gasskraftverkene. Høyres energipolitiske talsmann har vært
ute i Dagens Næringsliv og sagt at nå bør
statsråd Steensnæs og Regjeringen ta initiativ
til at disse gasskraftverkene blir bygd. Det vil være et
viktig steg i riktig retning.

Vil næringsministeren bidra til at
det blir fortgang i utbyggingen av de gasskraftverkene som allerede
har fått konsesjon?

