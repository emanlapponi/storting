  La meg tillate meg å si at jeg i
utgangspunktet synes at det er en utrolig arrogant holdning
fra miljøvernministerens side ikke å stille
opp på et spørsmål som gjelder miljøet
direkte.

I Arbeiderpartiet
er vi opptatt av beredskapen. Vi er opptatt av at vi skal ha en
beredskap som er akseptabel i forhold til hva miljøkonsekvensene
kan bli. Nå har vi vært gjennom en diskusjon i
dag i spontanspørretimen der statsråden – altså fiskeriministeren – viste
til at han skal evaluere og vurdere beredskapen.
Jeg vil også vise til hva som har skjedd
med «Rocknes», at det har vært evalueringer
nok. Men jeg spurte altså om miljøvurderingene,
og ikke om budsjettmidler – for da er det rett
at det er fiskeriministeren som har ansvaret, og ikke
miljøvernministeren – og jeg vil igjen presisere
at jeg synes det er arrogant av Regjeringen når den får
et spørsmål om miljøvurderinger, at det ikke
er ansvarlig statsråd som skal svare
på det spørsmålet.

