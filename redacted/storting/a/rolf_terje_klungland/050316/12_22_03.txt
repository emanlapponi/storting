  Den argumentasjonen kunne man ha brukt i forhold
til flere budsjettkapitler og ansvarsområder. Man kunne
jo da kanskje spørre hva man skal med en miljøvernminister.
Men jeg skal prøve å vinkle oppfølgingsspørsmålet
til det som faktisk har vært framme i debatten om «Fjord
Champion».

Statsråden har i dag presisert at
det var en båt som lå ved kai i Kristiansand,
men det var ikke mulig å få mannskap
til den, og derfor kunne den ikke brukes. Dermed fløt altså «Fjord
Champion» inn i skjærgården i Søgne.

Jeg må da spørre statsråden:
Hva var årsaken til at en ikke kunne bemanne
båten? Var det sykdom eller uforutsette hendelser
som gjorde det? Eller var det faktisk slik at beredskapen
i området var for dårlig?

