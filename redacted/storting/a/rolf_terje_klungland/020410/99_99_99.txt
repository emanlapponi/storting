 Jeg tillater meg å stille følgende
spørsmål til finansministeren:

«I mitt spørsmål
til finansministeren i den ordinære spørretime
13. mars i år angående eiendomsskatt på kraftverk
uttalte finansministeren følgende: «Det må, uten
spesielt å gå inn på Kvinesdal
kommune, kunne sies at av og til har vel kommunenes budsjettanslag både
for denne type skatteinntekter og for andre
inntekter et preg av mer ønsketenkning enn av realistiske
prognoser.»

Hva legger statsråden i dette?»

 Jeg takker for svaret, selv om det vel egentlig ikke
var noe svar på mitt spørsmål. Finansministeren
uttalte i den spørretimen som jeg refererte til, at for
denne type skatteinntekter og for andre inntekter
bærer budsjettanslaget mer preg av ønsketenkning
enn av realistiske prognoser. Dette håper jeg at jeg kan
få svar på, fordi vi vet at det er kommunepolitikere rundt
i Norges land som har problemer med å få sine budsjetter
i havn.

Når det så gjelder Kvinesdal
kommune konkret, er det jo slik at for fjoråret
var situasjonen likedan. Da fikk Kvinesdal kommune en kompensasjon,
og de fikk godkjent sitt budsjett av fylkesmannen. Vil
finansministeren følge opp kompensasjonen? Mener
han at Fylkesmannen i Vest-Agder også driver
mer med ønsketenkning enn med realistiske prognoser i forhold
til kommunebudsjettet?

   Kraftverksbeskatningen har
vært behandlet over en lengre periode
i Stortinget nettopp fordi Stortinget har lagt forutsetninger
til grunn som har vist seg å ikke slå til.
Faktisk tror jeg at dette var oppe til behandling første
gang i 1995 eller 1996, og da ble det sagt fra Stortingets side
at ingen kommune skulle tape på den omleggingen
som ble gjort.

Etter at LVK og kommunene fikk vist
at dette faktisk ville skje, har Stortinget utsatt dette fram til
de vedtok at kommunene ikke skulle tape mer
enn 15 pst. Men så er det jo slik at Kvinesdal
kommune har tapt 60–70 pst. av sine
skatteinntekter. For å overføre det til statens
nivå, ville det for finansministeren betydd at han måtte
kutte ca. 40 milliarder kr i årets statsbudsjett.

Ser ikke finansministeren urimeligheten
i den situasjonen som Kvinesdal kommune har kommet opp i? Vil han
følge opp i forhold til skjønnsmidler eller
kompensasjon for Kvinesdal kommune?

