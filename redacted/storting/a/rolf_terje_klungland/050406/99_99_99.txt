  Jeg merker meg hva statsråden sier,
og takker for det.

Dette er en sak som vi i Arbeiderpartiet
har tatt opp gjentatte ganger, og vi har i grunnen fått
de samme svarene, uavhengig av statsråder. Jeg synes ikke
det er godt nok å vise til et eksempel
i Lillesand i forhold til Post- og teletilsynet, når
man i nabokommunen nå står overfor en situasjon
der det er snakk om at Kristelig Folkeparti, Høyre
og Fremskrittspartiet vil gi dispensasjon
til at 853 sjøbuer kan innredes til hytter. Jeg har spurt
statsråden tidligere om det, og da svarte han at det er
kommunen som har ansvaret for arealforvaltningen, og at de skal
ha et samarbeid med fylkesmannen og fylkeskommunen.

I dag er det et oppslag i Fædrelandsvennen
der de fra fylkeskommunen sier at kommunen ikke
har tatt kontakt, og at fylkeskommunen eller fylkesmannen ikke
har vært inne i bildet i forhold til situasjonen
som nå har oppstått i Kristiansand.

Hva vil statsråden nå foreta
seg for at det skal bli en skikkelig saksbehandling i den kommunen?

