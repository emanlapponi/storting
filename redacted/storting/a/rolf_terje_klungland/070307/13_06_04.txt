  Jeg vil takke justisministeren både
for rosen og spesielt for at han legger fram det faktagrunnlaget
som han gjør nå.

Den mediedebatten og stormen som har vært
i Agder politidistrikt, har nettopp gått på at
man har forsøkt å legge skylda på storting,
regjering og bevilgende myndighet, fordi man har vært i
en spesiell situasjon. Derfor er det viktig å få fram
det faktagrunnlaget som justisministeren nå viser til,
for at vi politisk, både sentralt og
lokalt, kan jobbe sammen videre. Da er faktagrunnlaget veldig viktig å ta
med seg. Jeg er glad for at det nå blir klargjort – jeg
håper én gang for alle – slik
at vi kan komme videre i dette arbeidet og legge ansvaret der ansvaret
skal ligge.

