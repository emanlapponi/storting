 Jeg er også veldig glad
for de gode resultatene politidistriktet har når det
gjelder oppklaring og det å få unna
saker. Men det som har vært den politiske diskusjonen og
diskusjonen ute blant folk – i hovedsak i Vest-Agder, som
jeg kjenner til – er at politiet ikke
har vært synlig.

Samtidig sier politidirektøren
nå at en skal satse på å redusere hverdagskriminaliteten.
Med det mener jeg ikke at en til enhver tid
skal se politiet, at politiet skal være
til stede, men det har jo vært situasjoner der det ikke
har vært mulig å få fatt i politiet
når folk har hatt behov for det. Jeg mener det
må være en forutsetning at politiet
er der når folk har behov for det. Alternativet vil være
en privatisering av det juridiske arbeidet som politiet
gjør. Er justisministeren enig i det?

