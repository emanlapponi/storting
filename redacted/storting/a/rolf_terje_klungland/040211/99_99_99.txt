 Jeg tillater meg å stille følgende
spørsmål til olje- og energiministeren:

«I Innst. S. nr. 240 for 2001-2002
om Norsk klimapolitikk sier en enstemmig energi-
og miljøkomité at Regjeringen snarest bør
sette i gang arbeidet med en samlet plan for energigjenvinning basert
på kartlegging av de muligheter som er til stede, for å kunne
utnytte gjenvunnet energi når industrien, andre
aktører og myndigheter inngår i et forpliktende
samarbeid.

Hva er status for Regjeringens arbeid med denne
planen?»

 Jeg vil takke for svaret.

Jeg er glad for at det har skjedd noe overhodet
i forhold til denne problemstillingen og dette spørsmålet. NVE
har lagt fram prognoser som viser at vi med et tørrår
kan mangle 43 TWh i 2010. Derfor er det absolutt behov
for å ta i bruk alle de energikildene vi kan,
for å få en bedret kraftbalanse her i landet.

Det jeg lurer mest på nå,
er hva statsråden kan gjøre i forhold til oppfølging
i Enova og i forhold til den problemstillingen der energi- og miljøkomiteen
har vært enstemmig. Statsråden har tidligere svart
Fremskrittspartiet at han skal følge
opp Stortingets vilje «til punkt og prik-ke».
Da er spørsmålet: Vil det bli gjort også i
denne saken?

 Jeg tror det er veldig viktig nå at
politikerne begynner å handle og holder opp med snakk i
forhold til energisikkerhet og vilje til å få fram
ny energi her i landet. Jeg ser fram til det arbeidet som skal gjøres
i forbindelse med energiforsyningen utover våren.

Jeg tror at noe av det viktigste
for oss som energipolitikere er å sørge for at
vi unngår slike situasjoner som den vi hadde i fjor vinter,
med høye strømpriser, med industri
som måtte koble ut. Jeg er glad for at statsråden
i hvert fall er positiv i forhold til dette energispørsmålet.

