  For hver dag som går, ser vi nå en
utvikling av bebyggelse i strandsonen som er helt uakseptabel. Jeg
er glad for at Regjeringen kommer med forslag om å sikre
forsvarseiendommer for allmennheten, men det er bare et
plaster på såret i forhold til de tiltakene som
vi i Arbeiderpartiet er opptatt av
burde vært gjort i forhold til sterkere statlig styring
når det gjelder bygging i strandsonen.

Nå har to miljøvernministere
i denne regjeringen pratet om at vi skal ha en sterkere styring
og en sterkere vilje til å bevare strandsonen for allmennheten.
Vi har hatt en periode på fire år
der det har vært mye prat, men lite handling.
Jeg må spørre statsråden: Hvis han er
veldig opptatt av å bevare strandsonen mest mulig for allmennheten,
hva slags tiltak har han tenkt seg nå for å stoppe
den utviklingen som vi ser også i år
i forhold til nye bygg og privatisering av strandsonen?

