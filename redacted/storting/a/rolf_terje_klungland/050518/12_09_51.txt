  I budsjettet for i år foreslo Arbeiderpartiet å opprette
en ordning med juridisk bistand på 60 mill. kr. Det gjorde
vi fordi vi ser en skremmende utvikling når det gjelder
strandsonen.

Etter hvert som rikfolk får mer penger
på grunn av Regjeringens skattelettepolitikk, og etter
hvert som kommunene får mindre penger fordi det
blir gitt skattelette til de rikeste her i landet, får
kommunene mindre muligheter til å følge
opp juridisk de inngrepene som blir gjort i strandsonen, ofte
betalt av rikfolk som har god råd til å sikre
seg de beste advokatene. Det går på bekostning
av velferdstilbudet i kommunene dersom de skal bruke pengene
på å følge opp dette istedenfor å bruke
dem på velferdsoppgaver. Er ikke statsråden
opptatt av at kommunene skal settes i stand til å følge
opp slike saker?

