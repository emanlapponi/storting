 Jeg registrerte svaret på spørsmålet
fra Bjarne Håkon Hanssen, som gikk på inndeling
av helseregioner, eller mangel på svar i forhold
til hva statsråden vil gjøre med det. Vi i Arbeiderpartiet
er bekymret for at vi nå vil få noen
gigantiske helseregioner, spesielt i forhold til hva det
kan bety for lokalsykehusene.

Så er det slik at de som er ansatt,
og som merker dette på kroppen, er alvorlig bekymret for
den økonomiske politikken overfor sykehusene
som nå føres. Bekymrer ikke det statsråden
i det hele tatt? Eller mener statsråden
at de tillitsvalgtes bekymringer for sykehusene og for
sin arbeidssituasjon er ubegrunnet?

