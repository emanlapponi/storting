 «På et møte jeg
deltok i sammen med tillitsvalgte innen Helse Sør den
15. november i år, kom det fram at de tillitsvalgte var alvorlig
bekymret over økonomien innen sykehussektoren.
De mente det ikke var samsvar mellom Regjeringens verbale
målsettinger og bevilgningene som ble foretatt i budsjettet
for 2005.

Hva er statsrådens vurdering i forhold
til dette, og da spesielt i forhold til lokal- og nærsykehus?»

Jørgen Kosmo hadde
her overtatt presidentplassen.

 Fra den landsdelen som statsråden
kommer fra, er han vel kjent med sykehusstrid og folks kamp for å beholde sine
lokalsykehus. Når det er slik at ansatte og direktører
i sykehussektoren nå er bekymret for eventuell
nedleggelse av avdelinger, sentralisering osv. i forhold til den økonomien som
sykehusene har, er jeg litt overrasket over at det ikke bekymrer
statsråden mer enn det synes som når han svarer
meg på dette spørsmålet. Jeg vil derfor
igjen spørre: Vil statsråden forsikre om at det ikke
på grunn av budsjettet vil måtte foregå store
rasjonaliseringer og innsparinger i sykehussektoren?

