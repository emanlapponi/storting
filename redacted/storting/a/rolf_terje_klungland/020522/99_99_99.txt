 Jeg tillater meg å stille følgende
spørsmål til miljøvernministeren:

«Med dagens høye
kostnadsnivå og kronekurs er lønnsomheten i norsk
prosessindustri gjennomgående lav.
Dette kan føre til flere nedleggelser og utflagging
av norsk industri.

Har Regjeringen klarlagt om dette vil gi økte
utslipp av klimagasser og andre forurensninger når
den norske produksjonen erstattes av mindre
effektiv og kullbasert industri i f.eks. Kina,
India og Venezuela?»

 Jeg ser at miljøvernministeren har
problemer med å svare på spørsmålet
som faktisk var stilt, om de hadde klarlagt om de ville øke miljøutslippene
hvis industrien flytter ut. Derfor har jeg lyst til å konkretisere
dette litt.

Tinfos Jernverk AS, Øye Smelteverk, bruker
kull og koks i prosessen i sin industri, mens de bruker vannkraft som
energikilde. Behovet er altså økende på verdensbasis
i forhold til produktene når de også har
hatt en økt vekst i sin produksjon. Dersom det verste
nå skjer – det som er varslet – at vi
får det klimakvotesystemet som miljøvernministeren
har lagt fram, at vi får elavgiften og at den sterke kronekursen
slår inn, betyr det 100 mill. kr for driftsresultatet for
den bedriften på ett år. Og det er altså en
av de sterkeste bedriftene i Norge. Hvis de flytter ut, vil CO2-utslippene øke
til mer enn det tredoble. Er miljøvernministeren
enig i en slik konklusjon?

 Nå er det vel slik at det er spørsmålsstilleren
som stiller spørsmål til statsråden.

Når det gjelder Arbeiderpartiets ståsted
i denne saken, har Børge Brende forhåpentligvis
lest hva Arbeiderpartiet står
for. Det betyr at vi selvfølgelig vil oppnå de
samme kvotene som Børge Brende, men kanskje vi har andre og
mer effektive måter å gjøre det på.

Det som er problemet, er at denne bedriften,
Øye Smelteverk, med en kvote på 80 pst. vil få en
belastning på 36 mill. kr som de må betale for
det de bruker i prosessen. Med elavgift vil de få det tilsvarende,
og kronekursen betyr omtrent like mye. Det sier
altså en bedrift som internasjonalt er lønnsom,
som skaper verdier til landet, som skaffer arbeidsplasser, og det
er god distriktspolitikk at denne næringen ligger der den
gjør. Allikevel virker det som om miljøvernministeren ikke
bryr seg så mye om at disse arbeidsplassene skal bli opprettholdt.

Jeg har lyst til å stille spørsmålet:
Er miljøvernministeren innstilt på at industrien
faktisk skal flagge ut fra Norge?

