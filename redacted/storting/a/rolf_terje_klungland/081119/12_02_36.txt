 Etter at jeg hadde etterlyst framgang i saken på grunn av at NSB sa at det ikke hadde vært kontakt fra departementet, mottok jeg 17. april i år en mail fra statssekretær Erik Lahnstein i Samferdselsdepartementet der han skriver:


«Selv om dette ikke er et tiltak vi prioriterer på jernbaneområdet (og det er uryddig at finansfraksjonen fatter vedtak mot vår vilje) er det viktig at vi får tydelig frem hva som er handlingsalternativene og kostnadene knyttet til det.»


Jeg merker meg at statssekretæren fortsatt er statssekretær, og at stortingsvedtaket fortsatt ikke er fulgt opp.


Siden samferdselsministeren ikke har gjort noe i forhold til denne holdningen til Stortinget, er hun da enig med statssekretæren sin om at hun kan nedprioritere eller la være å følge opp stortingsvedtak?


