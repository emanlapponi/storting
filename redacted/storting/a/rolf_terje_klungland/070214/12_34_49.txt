  Jeg er veldig glad for svaret. Det er jo slik
at dette har med mennesker å gjøre. De som er
rammet av sykdom og har mistanke om at de kan være
rammet på grunn av kjemikalier som de har jobbet med, er
selvfølgelig opptatt av å få klargjort
mest mulig i denne situasjonen. Slik jeg forstår det, vil
statsråden følge dette opp.

Jeg har også mottatt et
brev fra departementet om noen tidsfrister for et arbeid
som skal være ferdig våren 2008. Mitt
siste spørsmål må bli om statsråden
vil sørge for at det da foreligger
et svar, at man følger opp at framdriftsplanen
for dette blir ivaretatt.

