  Jeg skal få lov til å stille
følgende spørsmål til helseministeren:

«Produsenten av den såkalte
angrepillen Tetragynon, legemiddelfirmaet Schering-Plough, nekter å selge
tablettene reseptfritt, slik norske helsemyndigheter ønsker. 

Vil statsråden ta initiativ til at
staten selv importerer og selger angrepillen uten resept?»

  Jeg takker statsråden for svaret.
Det er helt klart at her har ikke statsråden tenkt å foreta
seg noe, dvs. at vi ikke får denne angrepillen på markedet, slik
som mange mener er riktig.

Jeg må si at det er nødvendig
med tiltak utover de tiltakene vi allerede har satt i gang, og vi
ser at selv med de mange tiltak som vi har i dag, klarer vi ikke å få aborttallene
ned. Arbeiderpartiet tror at dersom angrepillen kunne selges reseptfritt,
ville det være med på å senke aborttallene
vesentlig. Hvis det er slik som det er i dag, at man først må oppsøke
lege og få legetime for å få denne pillen,
er det klart at det er veldig mange som ikke rekker det innenfor
den tidsfristen som gjelder for å ta disse pillene.

Jeg vil igjen spørre helseministeren:
Mener helseministeren at det ikke er mulig for ham å ta
et initiativ, slik at vi kan importere dette selv?

  Jeg takker igjen statsråden for svaret. 

Nå er det jo slik at det er ganske
nøyaktig tre år siden vi behandlet meldingen om
erfaringer med lov om svangerskapsavbrudd her i Stortinget, og da
var angrepillen et av de punktene som vi hadde med under behandlingen. Men
den gang visste man kanskje litt mindre om angrepillen enn man gjør
i dag. Derfor synes jeg at det kanskje ikke blir helt riktig bare å henvise
til en tidligere statsråd og si at man mente det og det,
og at det ikke har endret seg når det gjelder angrepillen. 

Det var også sånn at det
i Stortinget var et flertall for at vi skulle ta i bruk angrepillen
reseptfritt. Det er helt klart at det er andre måter å få gjennomført
dette på enn å be statsråden om det.
Jeg vil igjen gi statsråden en sjanse, ellers får
vi ta opp denne saken på andre måter. 

