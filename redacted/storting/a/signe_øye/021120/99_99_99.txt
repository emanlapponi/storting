 Jeg har følgende spørsmål
til sosialministeren:

«Elvis Pub i Oslo kunne åpne
igjen bare få dager etter at Næringsmiddeltilsynet
stengte puben fordi de fant vodka med teknisk sprit. De kunne riktignok ikke
selge sprit, men vin og øl kan fortsatt selges.

Mener statsråden at dette
er tilstrekkelig sanksjon i et så alvorlig tilfelle?»

 Jeg takker statsråden for svaret.
Som statsråden sier, har det skjedd noe siden jeg fremmet
dette spørsmålet, og det er veldig bra.

Jeg vil likevel ikke slippe
taket i denne saken. Denne saken er alvorlig, og det er sannsynligvis ikke
en enkelt sak verken i Oslo eller i de andre
storbyene våre. Folk må føle at de har
en rimelig sikkerhet for at de ikke blir forgiftet verken
av mat eller drikke når de går ut på en
restaurant eller en pub. Jeg vil spørre statsråden
om hun mener at regelverket
er godt nok, når det nå er slik at Norge
er blitt et fristed for smuglerkjøtt og smuglersprit, ikke bare
til privat forbruk, men også innenfor
næringslivet, som i restaurantbransjen.

Det må være slik
at det må kunne være mulig å drive seriøst
her i landet. Derfor mener jeg at vi må ha en
serveringsbevilling som ledd i et mer sentralt sanksjonsreglement
der brudd på alkohol- og serveringslovgivningen blir retningsgivende
for kommunene, dvs. at vi må ha et overordnet regelverk.
Og jeg spør: Er sosialministeren enig i at det kan være
en vei å gå?

 Jeg takker igjen for svaret, men jeg er ikke
tilfreds med at sosialministeren nå sier at det
lovverket vi har, er godt nok.

Det er et problem at når
en pub eller en restaurant blir stengt – som
skjer – kan den åpne igjen få dager
etterpå, med en ny eier og med nye blanke ark.
Jeg vil derfor spørre: Vil sosialministeren gå inn
for å innføre krav om at skatteattest må fremlegges
før bevilling godkjennes? Ved tildeling av skjenkebevilling
må man gå inn for at ansettelsesavtaler og yrkesskadeforsikring
er i orden? Dersom det ikke er i orden, bør man ikke
tildele skjenkebevillingen? Og virksomheter må ikke
få starte opp før de har registrert
seg i avgiftsmantallet?

Det er mange områder
vi er nødt til å gå inn på her.
Nå har vi i så mange år hørt
at vi prøver å gjøre noe med det. Men
vi får ikke bukt med problemene, og så får
vi slike store oppslag som vi har sett de siste ukene.

