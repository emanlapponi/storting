 Jeg har et spørsmål til kommunal-
og regionalministeren:

«I Husbankens regler for bostøtte
er det bl.a. krav til at ett av husstandens medlemmer skal være
under 18 år for at husstanden skal være
støtteberettiget. Foreldre som har
avtale om og praktiserer delt omsorg for barn, er derimot avskåret
fra å motta bostøtte når
barnet ikke er folkeregistrert på vedkommendes
adresse.

Mener statsråden at dette
er i tråd med intensjonene i bostøtteordningen?»

 Jeg takker statsråden for svaret.

Det er positivt at statsråden er prinsipielt
enig i at dersom man har delt omsorg, skal man ikke ha
mindre muligheter til å ha en slik omsorg fordi
man ikke får bostøtte. Det er Arbeiderpartiet
helt enig i. Det må ikke ligge hindringer i veien
som gjør at man faller utenfor bostøtteordningen.

Det er faktisk lenge siden Valgerd Svarstad
Haugland tok opp denne saken med daværende statsråd
Sylvia Brustad, og saken skulle utredes i departementet. Det har Husbanken
gjort, sier noen kilder, dvs. at saken er ferdig utredet.
Da vil jeg spørre: Mener statsråden
at det fortsatt vil gå år og dag før
denne saken kan komme opp, bli vedtatt, i Stortinget?

 Jeg takker statsråden for svaret.

Det er tydelig at statsråden ikke
prioriterer dette så høyt. Det mener
Arbeiderpartiet er urimelig. Vi må ha likhet
for loven dersom man kan dokumentere at man har delt omsorg, at
barnet bor både hos far og mor, og at dette er
en god løsning for barnet. Nå sier statsråden
at dette koster 25 mill. kr. Innenfor
bostøtten er dette en veldig liten sum – i dag
bruker vi nesten 2 milliarder kr. Det må ikke være
slik at hvis man skal innføre en slik regel, må det
gå på bekostning av eldre, uføre eller
andre som i dag får bostøtte. Derfor
mener Arbeiderpartiet at
man absolutt bør ta dette alvorlig og få fjernet
en så gammel regel, som er helt fra 1972, da man hadde
et helt annet samlivsmønster.

