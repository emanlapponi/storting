  Jeg vil få lov til å stille
følgende spørsmål til samferdselsministeren:

«Togene på østre
linje har i dag endestasjon på Oslo Sentralstasjon på grunn
av arbeidet med Oslotunnelen.

Når vil østre linje begynne å gå gjennom
tunnelen igjen?»

  Jeg takker statsråden for svaret,
men jeg syns det var veldig lite konkret. Vi vet at når
togene tidligere gikk gjennom Oslotunnelen og videre vestover, betydde
det veldig mye for alle som pendler på østre linje hver
dag. Det som skjer nå, er at de får over en halv
time lengre reisetid pr. dag. Mange har da måttet benytte
bil for å komme til jobb i Oslo og videre vestover. Derfor
er dette ganske presserende, og også samferdselsministeren bør
være opptatt av at det med den veien vi har inn til Oslo
på E18, er veldig viktig at østre linje begynner å gå gjennom
tunnelen igjen, slik at flere kan kjøre kollektivt. Jeg
vil oppfordre statsråden til å være litt
mer presis med hensyn til når dette vil skje.

