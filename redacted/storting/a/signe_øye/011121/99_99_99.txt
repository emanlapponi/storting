  Jeg vil stille følgende spørsmål
til justisministeren:

«Forrige helg ble en kvinnelig
drosjesjåfør fra Oslo voldtatt ved Hobøl
kirke. Drosjesentralen, som også kunne lokalisere
hvor voldtekten skjedde, varslet politiet. Likevel brukte
politiet, som rykket ut fra Moss, ca. 40 minutter på å komme
fram til stedet. Politiet klarte dermed ikke å forhindre
voldtekten.

Hvorfor brukte politiet
så lang tid på å rykke ut, og ville politiet
ha kommet raskere til gjerningsstedet dersom Follo-politiet hadde
rykket ut først?»

  Jeg takker justisministeren for svaret. Jeg
må imidlertid tilføye at voldtekt er en meget
alvorlig sak som jeg regner med har topp prioritet i politiet
når det skjer. Jeg tror at justisministeren og jeg skal
være enige om at dette ikke var godt nok håndtert.

Vi hadde faktisk en sak der alarmen ble utløst
i bilen, en bil som inneholdt en GPS-sender, og vi vet
at kjøreavstanden mellom Moss og Hobøl
er litt over tre mil. Slike signaler som man sender ut til innbyggerne
om at politiet kan være på stedet
i rimelig tid, holder ikke i denne saken.

Jeg vil spørre statsråden:
Mener virkelig statsråden at 50 minutter, eller
opp mot det, er akseptabelt i en sak der man egentlig har gode
indikasjoner på omtrent hvor stedet er?

  Jeg takker statsråden for svaret.

En av begrunnelsene til politiet
for at de brukte så lang tid, var at det er så mange
småveier rundt Hobøl kirke. Nå bor jeg
tilfeldigvis i Hobøl, så jeg kjenner veinettet
der ganske godt. Men dette er jo ikke en spesiell
situasjon. De fleste steder der det skjer noe, er det ganske mange
veier som fører fram til akkurat der åstedet er.
Og jeg vil igjen si at her var det mange ting som kunne ha vært
gjort for å lokalisere stedet nærmere.

Hvorfor hadde ikke politiet
kontakt med taxisentralen underveis, slik at man kunne ha brukt
den som en «lokalisator» for å komme
fort fram?

Jeg vil også spørre:
Er det ikke slik at i en så alvorlig sak må flere
distrikter samarbeide bedre seg imellom, slik at man kan være
flere biler og dermed også komme fram til stedet
raskere?

