 Jeg vil få lov til å stille
følgende spørsmål til barne- og familieministeren:

«Å inngå ekteskap med stedfortreder
er ikke tillatt i Norge. I en del land er derimot ekteskap
med stedfortreder tillatt. Å innføre et prinsipp der ekteskapslovens
begrensninger gjøres gjeldende også for
ekteskap inngått i utlandet ville være
et viktig tiltak for å forhindre tvangsekteskap.

Vil Regjeringen vurdere å innføre
et prinsipp i Norge om at ekteskapslovens begrensninger også skal
gjelde for ekteskap inngått i utlandet?»

 Jeg takker statsråden for svaret.

Men jeg blir litt forundret over svaret, når
vi vet at Sverige har foreslått at ekteskap inngått
i utlandet som involverer en med tilknytning til Sverige, ikke
skal være gyldig dersom det ikke er
inngått i tråd med svensk lov. På denne
måten vil ekteskap med stedfortreder som involverer en
svensk statsborger, eller et ekteskap inngått mellom
mennesker under 18 år – som også er
ulovlig i Sverige – være ugyldig.
Det blir da umulig å omgå den svenske
ekteskapslovgivningen gjennom å gifte seg i et annet land.

Vi vet at veldig mange ekteskap inngått
med stedfortreder i utlandet er tvangsekteskap. Det kan være
mange former for tvangsekteskap – både
mild og sterk tvang – men det kommer i hvert fall under
begrepet «tvangsekteskap». Hvorfor kan da svenskene,
som sannsynligvis har sluttet seg til de samme internasjonale lover
og konvensjoner, gjøre dette, men ikke vi?

 Jeg takker statsråden igjen for svaret.

Jeg må si at når det ikke
foreligger samtykke fra begge parter, skulle
det bare mangle at ikke dette skal anerkjennes
som ugyldig. Det er også slik at nå vil
statsråden foreslå at fylkesmannen skal kunne
reise sak overfor den ene av partene, hvis det avdekkes at dette
antakelig kan være ugyldig. Men vi vet at vi
har en lov om omskjæring, og vi har en lov mot tvangsekteskap,
og hittil er ingen dømt. Da er jeg redd for at dette igjen
blir en ny papirlov, der vi ikke klarer å fange
opp dem som her blir tvangsgiftet.

Jeg spør igjen statsråden:
Vil statsråden gå inn og se på hva svenskene
gjør, slik at vi i hvert fall er sikre på at her
kan vi ta et grep hvis det ikke kommer i konflikt med de
internasjonale forpliktelsene som vi har sluttet oss til?

