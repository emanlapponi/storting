 Jeg takker igjen statsråden for svaret.

Jeg vet meget godt hva både
statsråden og jeg kan gjøre i forhold til en enkeltsak.
Det er likevel viktig for oss å bruke
enkeltsaker som eksempler for å se
hvordan regelverket blir håndtert,
for det er da vi kan se om det er behov for å endre
regelverket.

I denne saken har vi en familie som kom til Norge
for to og et halvt år siden, og det er brukt veldig mye
ressurser på behandling med oppfølging, og det
viser seg nå at det er gjort gode framskritt.
Når man har brukt to og et halvt år på å behandle
saken og så sier plutselig i mai at nå er
det ut, er statsråden enig i at hele behandlingen
da er bortkastet?

