  Jeg takker igjen statsråden for svaret.
Jeg er enig i at man trenger å gå igjennom denne
søknaden hvis dette er et nytt konsept – og
kanskje et bedre konsept. Men det som er så dumt,
er at den kompetansen som er bygd opp i det bokollektivet som ble
drevet i Oslo, nå blir borte. Og vi får stadig
meldinger om at et økende antall tvangsekteskap går
i oppløsning, at kvinner bryter ut.

Nå er det også slik
at kommunene måtte betale for disse kvinnene på Bokollektivet
i Oslo, fordi de bodde i et annet fylke da de brøt ut av
ekteskapet. Hele finansieringsordningen blir veldig vanskelig
og håpløs ved at man stadig må komme
med nye krav når det gjelder dekning.

Vil statsråden rydde opp i dette finansieringssystemet?

