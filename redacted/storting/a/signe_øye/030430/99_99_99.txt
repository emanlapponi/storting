 «Trafikkskadene i Østfold medfører en
kostnad pr. tusen innbyggere på 6,3 mill. kr. Hele 27 pst.
av dette gjelder drepte i trafikkulykker i fylket. Undersøkelsen
som er foretatt, viser at Østfold ligger meget høyt
i både skadde og drepte i trafikken i forhold til
landet for øvrig.

Hva vil statsråden gjøre
med dette?»

 Jeg takker statsråden for svaret.

Det blir hevdet i rapporten at mange av ulykkene
i Østfold kunne ha vært unngått med en bedre
veistandard, og det var også statsråden
enig i. Vi vet, som også statsråden
sa, at vi er godt i gang med å bygge firefelts motorvei
på E6, og at det også er planlagt fire
felt på deler av E18. Men der går ikke
framdriften spesielt fort.

Nå har vi Akershus å sammenligne
oss med, og det fylket er ganske sammenlignbart med Østfold.
Der er det bedre veier, og de har også færre
ulykker. I Østfold har vi de to sterkt belastede hovedveiene E6
og E18, og på E18 går utbyggingen som sagt veldig
langsomt. I verste fall kan det føre
til at den veien ikke er ferdig før
rundt 2015. Det betyr ganske mange ulykker og store kostnader.

Mitt spørsmål til statsråden
er: Vektlegger statsråden høye ulykkestall
og store kostnader i forbindelse med trafikkskader når
det skal prioriteres innenfor gitte rammer i
veibudsjettene?

 Jeg takker igjen statsråden for svaret, men
jeg er ikke enig i at alt det som nå skjer i
Østfold, er så vel og bra. Det har vært en ganske
lang kamp for å komme dit. Vi er tross alt et fylke som
har to hovedutfartsveier ut av landet, og det er veldig stor trafikk.
Den trafikken vi nå ser, er sterkt økende, og
vi har en mye sterkere trafikkøkning
enn resten av landet. Og statsråden sier da at
det er greit, og at hun er fornøyd med at bl.a.
E18 ikke skal være ferdig før
rundt 2015. Det betyr at vi i alle årene fram
til 2015 vil få veldig mange trafikkskadde, veldig mange
drepte, veldig mange tragiske situasjoner, og det er en veldig stor
belastning for både de berørte og de
nærmeste familier.

Da er mitt spørsmål til statsråden:
Mener faktisk statsråden at å få E18
ferdig i 2015 er akseptabelt?

