 Jeg takker statsråden for svaret.
Det er helt klart at statsråden mener at dette
er i tråd med den intensjonen som startlånet skulle
ivareta. Det mener Arbeiderpartiet ikke
er riktig.

Jeg har et eksempel på en
ung person som er midlertidig uførtrygdet, og diagnosen
gjør at han kan bli varig uføretrygdet. Men han ønsker å komme
i jobb, han ønsker ikke varig uførepensjon.
Han har behov for en bolig, men nå må han velge.
Enten må han velge varig uføretrygd, og dermed
mulighet til startlån og bolig, eller ingen bolig
og fortsatt mulighet for å komme i arbeid.

Da må jeg spørre statsråden:
Er dette en politikk for å få flere i arbeid og
færre på uføretrygd?

