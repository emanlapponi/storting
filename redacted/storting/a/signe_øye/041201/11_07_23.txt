 Jeg takker igjen statsråden for svaret.

Mitt eksempel er fra Oslo
kommune og boligkontoret der. De har gitt helt klar beskjed: Hvis
man ikke har fast og varig inntekt, får man ikke
startlån. Hvis en har rehabiliteringspenger, midlertidig
uførepensjon og yrkesrettet attføring,
så har en ikke fast og varig inntekt, og dermed gir
altså Oslo kommune helt klar beskjed om at det
er umulig å få startlån.

Da må jeg spørre: Er det Oslo
kommune som har misforstått, har for strenge regler og ikke
følger formålet som er gitt, slik at disse personene
skal kunne ha muligheter til å få et startlån
og også kunne få en bolig uten at de
må være uføretrygdet?

