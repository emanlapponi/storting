 Jeg har følgende spørsmål til
kommunal- og regionalministeren:

«Startlån er en ordning for å hjelpe
husstander som har problemer med å etablere
seg i egen bolig. Kommunene kan utarbeide egne retningslinjer
for hvordan ordningen med startlån skal praktiseres, forutsatt
at disse ivaretar formålet med ordningen.

Mener statsråden det er i tråd
med formålet dersom kommuner setter så store krav
til inntekt at personer som lever på midlertidig uføretrygd,
rehabiliteringspenger eller yrkesrettet attføring ikke
får innvilget startlån?»

