  Jeg vil stille følgende spørsmål
til miljøvernministeren:

«For fem uker siden ble en ulv påkjørt
og drept i Svinndal i Østfold. Denne ulven skulle gentestes fordi flere
fagfolk mener at ulvefamilien i området er hybrider. Dersom
dette er riktig, skal ulven avlives.

Hvorfor er dette arbeidet ennå ikke
igangsatt?»

  Jeg takker miljøvernministeren for svaret. 

Det er ikke riktig at prøvene til
gentesting ble gjort så raskt som mulig. Det tok nemlig
fem uker før det var en avklaring mellom dem som skulle
utføre dette, og Direktoratet for naturforvaltning. Det
dreide seg også om hvem som skulle betale regningen.

Jeg mener at miljøvernministeren må ta
innover seg at dette er blitt en alvorlig sak som haster. De skadene
som ulven har gjort i området vest for Glomma, og spesielt
i Skiptvet kommune, er veldig store. Derfor var forventningen til
denne gentestingen veldig stor, for dersom det nå viste
seg at dette var hybrider, var jo problemet løst.

Jeg vil derfor spørre miljøvernministeren
om hun er enig i at de skadene som har skjedd i området,
egentlig ikke betyr noe for miljøvernministeren, når
ikke denne saken har fått en normal framdrift.

 Jeg takker igjen statsråden for svaret. 

Radiomerkingen må skje før
ulven søker nye territorier, og det kommer til å skje
ganske raskt. Derfor er det veldig viktig at man nå har
et apparat og kan sette i gang denne radiomerkingen straks. Jeg
føler meg ikke sikker på at det vil kunne skje,
for hvis det blir slik at denne ulven forsvinner, vil
man ikke kunne finne tilbake til den. 

Det kan heller ikke for miljøvernministeren
være ønskelig med en ulvestamme som får
som vane å høste av sau og kyr, og som helst holder
seg tett opp til hus og tettbygde strøk. Det er jo det
som nå skjer i dette området. Samtidig føler
nok befolkningen der at ingenting skjer fra myndighetenes side,
og derfor vil jeg spørre miljøvernministeren til
slutt: Er miljøvernministeren nå interessert i å ta
fatt i problemene til befolkningen der, slik at de føler
at dette er noe de kan leve med?

