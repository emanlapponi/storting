 Jeg vil få lov til å stille
følgende spørsmål til utdannings- og
forskningsministeren:

«Stiftelsen Halden Friskole ønsker å etablere
en ny skole på Idd. Deres søknad
ligger nå i departementet. Ifølge Utdanningsforbundet
i Halden vil skolen ha et inntaksreglement som utelukker elever
som trenger spesialundervisning.

Hva mener statsråden om
dette?»

 Jeg takker statsråden for svaret.

Ut fra det statsråden nå sier
om at Halden Friskole ikke ønsker å stryke
det punktet som vi bl.a. snakker om her, om å ekskludere
de som trenger spesialundervisning, skjønner jeg på en måte
at hun vil være veldig skeptisk til å godkjenne
en slik søknad. Det står bl.a. i søknaden
at med i vurderingen av inntak vil være «om
eleven krever ressurser som skolen ikke er i stand til å gi» – det
er klart at det kan være veldig mye – og «om
miljøet er i stand til å ta imot eleven» – og
hva betyr egentlig det?

Arbeiderpartiet
mener at dette vil være et brudd på privatskoleloven,
og at man dermed ikke kan godkjenne en slik søknad.
Nå hører vi her at Halden Friskole ikke vil
trekke tilbake det punktet i søknaden
som vi her snakker om. Er statsråden enig i at søknaden
da ikke kan godkjennes?

Jørgen Kosmo hadde
her gjeninntatt presidentplassen.

 Jeg takker igjen statsråden for svaret, og
jeg oppfatter at statsråden også mener
at dette er et brudd på privatskoleloven.

Nå er det også slik
at Halden Friskole krever at en fjerdedel av
lærerlønnen skal gå tilbake til skolen,
som en slags dugnad. Det kan være ideologiske
grunner for det, og det er en frivillig ordning. Arbeiderpartiet
mener at det må være betenkelig å ha
en slik ordning som trekk i lønn. Det er jo helt klart
at slike systemer ekskluderer store grupper lærere, f.eks.
enslige forsørgere. Ellers må man helst være
gift med en som tjener mye, eller være i spesielle
faser av livet osv. som gjør at man kan tillate seg å ta
en jobb i en slik skole.

Kristin Clemet har tidligere uttalt at privatskolen
skal bidra til mer mangfold. Synes statsråden at disse
begrensningene som her kommer fram, bidrar til mer mangfold?

