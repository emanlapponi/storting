 Jeg takker statsråden for svaret.
Det er godt å høre at det er noe som
skjer i denne saken, for Haldenvassdraget er veldig sterkt forurenset, og
det er store behov for tiltak.

Derfor vil jeg berømme samtlige bondelagsledere langs
vassdraget som går veldig langt og lenger enn forskriftene
i å kreve at det ikke tillates høstpløying.
Det er faktisk slik at 65 pst. av arealene
langs vassdraget er i klasse 2, og i dag kommer ikke
klasse 2 inn under disse forskriftene. Det mener også fylkesmennene
i begge disse fylkene, Østfold og Akershus. Er statsråden
enig i det?

Når statsråden nå skal
revidere forskriftene, mener statsråden at miljøhensyn
i denne sammenheng ikke bare skal gjelde forurensning,
men også kulturlandskap?

