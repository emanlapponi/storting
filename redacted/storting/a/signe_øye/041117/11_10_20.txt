  Jeg vil få lov til å stille følgende
spørsmål til landbruks- og matministeren:

«Ved utarbeiding av Regionale
miljøprogram for Haldenvassdraget har næringsorganisasjonene
kommet med forslag om å innføre totalforbud mot
høstpløying, med visse unntak og betingelser.
Dagens forskrift for produksjonstillegg i jordbruket oppfattes ikke å gi
tilstrekkelig hjemmel for å kunne innføre et generelt
forbud mot høstpløying.

Mener statsråden at dagens regelverk
er smidig nok til at det kan vedtas regionale
bestemmelser for å redusere høstpløying
ut fra resipientens tåleevne, og ut fra kulturlandskapshensyn?»

