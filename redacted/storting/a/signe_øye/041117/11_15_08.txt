 Jeg takker igjen statsråden for svaret.

Jeg vil presisere at på grunn av mangel
på midler i de regionale
miljøprogrammene og manglende hjemler til å legge
restriksjoner på høstpløying
vil vi altså få et lavere ambisjonsnivå i
miljøkampen om et renere vassdrag enn det som er ønskelig.

Når bondelagslederne nå er
villige til å pålegge næringen sin så strenge
restriksjoner, er det fordi de ønsker at Haldenvassdraget
skal bli et prøveprosjekt og et utstillingsvindu for resten
av landet. Da mener i hvert fall jeg at det vil være
synd om det skal stå på noen kroner
i støtte. Derfor vil jeg spørre statsråden:
Vil statsråden sørge for at miljøprosjektet ikke
blir stoppet på grunn av mangel på penger?

