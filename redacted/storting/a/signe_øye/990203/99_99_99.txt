   Jeg vil få lov å stille
følgende spørsmål til arbeids- og administrasjonsministeren:

«En evaluering foretatt av Arbeidsforskningsinstituttet
av prosjektet «Arbeid med bistand» viser at omkring halvparten
av de som er inne på tiltakene, kommer over i fast arbeid,
noen i full jobb og noen i kombinasjon arbeid og trygd. Arbeidsgiverne
er positive til ordningen. Alternativene til disse er uføretrygd,
en vernet arbeidsplass eller en institusjonsplass. Alle alternativene
er dyrere enn «Arbeid med bistand».

Har statsråden noen opptrappingsplan
utover den beskjedne økningen som nå er vedtatt?»

 Jeg takker statsråden for svaret.

Det er selvsagt positivt at antall personer
på tiltaket Arbeid med bistand øker, men det monner
så lite. Når vi vet at behovet for slike tiltaksplasser
er så enormt stort, blir det veldig puslete fra statsrådens
side når man ender opp med en økning på et
par hundre plasser på landsbasis. Det tror jeg bare er å erte
opp folk og skape forventninger om aktivitet, som igjen gjør
at de blir skuffet når de ikke får komme med på disse
tiltakene. Jeg hadde i hvert fall forventet at statsråden
hadde en skikkelig formening om dette tiltaket og en opptrappingsplan
som viste at det her var et tiltak som vi vet fungerer, og som det
er verdt å satse på. Da vil jeg spørre:
Er det fordi vi har så få tiltaksplasser i 1999
at statsråden ikke har noen større planer?

  Jeg takker igjen statsråden for svaret. 

Mitt poeng er ikke de 55 000 som kommer
inn under tiltak for yrkeshemmede. Men dette tiltaket, Arbeid med bistand,
går av den potten som berører vanlige arbeidsmarkedstiltak. 

Arbeid med bistand kan f.eks. gis til grupper
som psykisk utviklingshemmede, lettere psykisk utviklingshemmede,
psykiatriske pasienter, tunge rusmisbrukere, eller det kan være
flyktninger som har liten skolegang eller kan dårlig norsk.
Det er utrolig store grupper som kan komme inn under denne ordningen,
og som etter de tre årene kan komme over i fast arbeid,
noe som igjen vil lette presset når det gjelder at nye
grupper går over på uføretrygd. Da må jeg
spørre statsråden: Er statsråden enig
i at dersom vi ikke får gitt disse gruppene et tilbud raskt,
vil vi fortsatt ha en sterk økning i antallet uføretrygdede?

