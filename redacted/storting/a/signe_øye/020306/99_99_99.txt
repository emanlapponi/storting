 Jeg tillater meg å stille følgende spørsmål
til helseministeren:

«Fredrikstad kommune
planlegger 73 boliger for folk med psykiske lidelser eller
rusproblemer. Planene er helt avhengig av tilskudd fra den statlige
opptrappingsplanen for psykisk helse. Nå viser det seg
at staten gir tilskudd til kun fem omsorgsboliger i Fredrikstad
og bare 24 boliger i hele Østfold for 2002.

Mener statsråden at dette
er en satsing innenfor området psykiatri
og rus, og hva vil statsråden foreta seg for at planene
Fredrikstad kommune har, kan gjennomføres?»

 Jeg takker statsråden for svaret.

Problemet er jo at Fredrikstad
allerede har kommet så langt i planene med de 73 boligene
at de er klare til å stikke spaden i jorda. Fredrikstad
kommune har ikke så god økonomi at de
kan ta et slikt løft alene, men er helt avhengig av det
tilskuddet som staten har sagt de skal gå inn med. Det
er også slik at kommunen har planlagt med bakgrunn
i et statlig krav. Da er det grunn til å spørre: Hvorfor
har ikke statsråden orientert kommunene om at rammen
for tilsagn til omsorgsboliger for 2002 er fastsatt til bare
440 boliger på landsbasis – altså bare
er en femdobling av det Fredrikstad alene ber
om? Når dette stopper opp, må helseministeren
se at dette får det ringvirkninger for hele psykiatrireformen.
Jeg spør helseministeren: Finnes det ingen mulighet for
at Fredrikstad kan få satt i gang mer
enn de fem boligene som det nå ser ut til at de får
i 2002?

 Jeg takker statsråden for svaret.

Det har også blitt gitt
uttrykk for – bl.a. fra representanten Odd Holten, som også representerer
Kristelig Folkeparti – at tilskuddet
fra staten er avhengig av rammene for Husbanken for neste år.
Nå kjenner jo alle til at Regjeringen har kuttet
i rammene for Husbanken for inneværende år. Da
vil jeg spørre statsråden: Er denne bevilgningen
avhengig av de bevilgningene som er gitt til Husbanken for inneværende år?

Nå har jo kommunalministeren i spontanspørretimen
i dag sagt at de vil komme tilbake til spørsmålet
om det er behov for å øke rammene til Husbanken
i revidert. Er det da slik at saken kan løses dersom man øker
Husbankens rammer for i år?

