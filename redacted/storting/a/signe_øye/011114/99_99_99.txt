  Jeg vil få lov til å stille
et spørsmål til kommunal- og regionalministeren:

«Mener statsråden
at å åpne grensene for ufaglært
arbeidskraft ikke vil gå utover de 60 000 arbeidssøkende her
i landet?»

  Jeg takker statsråden for svaret,
men hun svarer ikke på spørsmålet
mitt.

Det er ikke slik at Arbeiderpartiet
er mot økt arbeidsinnvandring, men vi er samtidig veldig
opptatt av at vi skal fokusere på hvordan vi skal få de
som står utenfor arbeidsmarkedet i dag, i jobb. Derfor
burde det være ganske innlysende at vi satte alle
krefter inn på å skaffe disse som er utenfor arbeidsmarkedet
i dag, opplæring, arbeidsmarkedstiltak, slik at de kan
komme inn i de ledige stillingene. Derfor er det også veldig
viktig at vi nå satser på arbeidsmarkedstiltak,
hjelp til videreutdanning og omskolering. Høyre
vil som kjent ofte kutte i arbeidsmarkedstiltakene, og
de kutter nå også i Aetat, som er nøkkelen
for å få disse i jobb.

Kan statsråden bekrefte at den økte
arbeidsinnvandringen av ufaglærte ikke betyr
at Aetat og arbeidsmarkedstiltakene nedprioriteres?

  Men det er litt pussig at ledigheten blant
innvandrere her i landet faktisk er fem ganger så høy
som blant nordmenn. Vi vet også at vi skal bosette
et sted mellom 7 000 og 8 000 innvandrere
i kommunene til neste år. Kommunene sier at det
er et problem å ta imot innvandrere fordi de ikke
får dem ut i jobb, og at de dermed blir veldig kostnadskrevende.
Selv faglærte innvandrere er faktisk ledige her i landet.

Vil ikke ytterligere arbeidsinnvandring
av ufaglærte gjøre det enda vanskeligere å få de
innvandrerne som har fått oppholdstillatelse
her i landet, i arbeid?

