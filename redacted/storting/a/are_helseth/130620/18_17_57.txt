 (ordfører for saken): Som i tidligere år er dette siste sak fra helse- og omsorgskomiteen til Stortinget. Det dreier seg om årlig regulering av takster for folketrygdrefusjon til legehjelp, psykologhjelp og fysioterapihjelp. Disse takstene løper fra 1. juli til 30. juni det neste året.


Prosessene for nye takster er i gang, men ikke avsluttet. Dette året vil det bli forhandlet med legenes organisasjon og med psykologenes organisasjon, og det vil være av grunner som fremgår av innstillingen, hørings- og drøftingsmøter med de tre fysioterapiorganisasjonene.


Det er samstemt komité, som bare fremmer felles merknader og støtter at departementet får de nødvendige fullmakter.


Siden dette er siste innmeldte sak fra komiteen i dette stortinget, vil jeg takke komiteen for veldig gode uenigheter, for godt arbeidsmiljø og mye folkehelse gjennom veldig mye god humor.


