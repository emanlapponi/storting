 Jeg har et spørsmål
til olje- og energiministeren:

«I Norge har vi et stadig økende
strømforbruk uten at kraftproduksjonen øker
i noen særlig grad. I en slik situasjon
er det helt nødvendig med politisk
initiativ for å få økt
produksjonen, eksempelvis
sette seg ned med de berørte
selskap for å få realisert
de to gitte gasskraftkonsesjonene.

Hva vil statsråden
gjøre for å minke gapet mellom
forbruk og produksjon?»

 Jeg takker statsråden
for svaret. Svaret var som forventet,
men jeg ble overrasket da statsråden
i sitt svar sa at det er Regjeringens
oppgave å sikre nok energi
til husstandene og industrien,
til en forsvarlig pris.

Det kom ingen konkrete
svar på spørsmålet
mitt. Det som jeg bad om svar på, var hvilke
initiativ statsråden
vil ta når det gjelder de tre – det
har han rett i – gitte konsesjonene.
Ser ikke statsråden det som sin oppgave å snakke
med eierne for å se hvilke
rammebetingelser
som kan legges på plass, osv. for å få denne
produksjonen i gang? Det er ikke tilfredsstillende
med de alternativer som
er lagt opp, når vi nå ser det behovet
som er, etterspørselen
i markedet og de høye prisene.
Energien, industriarbeidsplassene
og også husholdningene
spør om hva som gjøres. Det jeg spør
statsråden om, er: Skal disse
tre konsesjonene fortsatt
bare ligge brakk?

 Da de tre konsesjonene
ble gitt i Stortinget, fikk det konsekvenser
for den forrige regjeringen,
som jeg ikke skal komme inn på nå. Men
da var det en meget klar forutsetning
for de tre konsesjonene
at de som da ville sette i gang, skulle
ha de samme rammebetingelsene
som ved produksjon i Europa
for øvrig.

Jeg forventer at statsråden – nå når
vi er i den ulykkelige situasjonen
i Norge at etterspørselen
er mye større enn produksjonen,
og prisene er høyt oppe – tar
initiativ overfor disse
tre som har fått konsesjonene,
og kommer til Stortinget med en sak.
Hvis det er slik at noen av rammebetingelsene
ikke er på plass, må vi få det klargjort her
og nå i Stortinget, slik at de kan
starte denne produksjonen.
Når industrien nå sier at
vi har så dårlige rammebetingelser
at industriarbeidsplasser
går tapt – mange tusen hver
måned – og vil gjøre det framover
når industrikontraktene
går ut, er dette maktpåliggende
for også å få denne produksjonen
opp og gå. Da burde vi starte med en av
konsesjonene, slik at vi
vil kunne utprøve dette
i praksis.

