 Jeg har følgende spørsmål
til finansministeren:

«Foreldre med
delt foreldreansvar, der barn under 18 år bor like
mye hos hver av foreldrene i løpet av et år, lignes
hvert annet år i skatteklasse 2.

Vil statsråden anse det som mer rettferdig
om begge ble lignet i skatteklasse 1 for halvparten av årets
inntekt og i skatteklasse 2 for resten?»

 Jeg takker for svaret.

Jeg konstaterer at svaret ikke var
imøtekommende. Jeg forstår det slik at finansministeren
vil holde fast ved dagens ordning, som jeg mener er urimelig.
Det burde ha vært lagt opp til at man her hadde en delt
klasse i de årene. Det er som kjent stor forskjell på å bli
lignet i klasse 1 og i klasse 2. Jeg er fullstendig klar over at
dette over tid kan jevne seg ut, men likevel mener
jeg at det hadde vært riktigere å dele året
i to mellom foreldrene.

Vi ser her på mange måter
en ny situasjon og en utvikling i Norge der
man deler foreldreansvaret. Det er en helt annen familiestruktur.
Det mener jeg også at ligningene og
skattesystemet må ta høyde for. Finansministeren
sa også at det var mulig, men han ville ikke
anbefale det.

 Jeg takker igjen finansministeren for svaret.

Vi får komme tilbake til spørsmålet
og vurdere det når vi får større skattesaker
til Stortinget.

Jeg vil da gå videre og spørre
om det ligger innenfor Skauge-utvalgets mandat å vurdere – jeg
holdt på å si – de nye familiesituasjonene
i forhold til skatteligningene som legges ut.

