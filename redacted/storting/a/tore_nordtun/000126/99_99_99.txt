 Jeg vil stille følgende spørsmål
til samferdselsministeren:

«Hva er begrunnelsen for at fagetaten
i departementet i Nasjonal transportplan 2002-2011 foreslår
en sterkere reduksjon i veisektoren til Rogaland fylke enn gjennomsnittlig
reduksjon for de øvrige fylkene?»

  Jeg takker statsråden for svaret, men
etter det jeg oppfattet, svarte ikke statsråden på mitt spørsmål.
Jeg spurte nemlig om hva som var begrunnelsen fra fagetatene for
at de går inn for en så stor reduksjon i bevilgninger
til Rogaland sammenlignet med andre fylker. 

Jeg skal være enig med statsråden
i at man må se framover, men mener virkelig statsråden
at det er uinteressant hvilke kriterier fagetatene la til grunn
da de kom med disse skissene? Jeg ser også framover, og
er klar over at vi skal ha en politisk behandling av saken, og at vi
kommer tilbake til rammene da, men at fagetatene til de grader setter
Rogaland tilbake – gjennomsnittlig kutt er 15 pst., mens
Rogaland har fått beskjed om 35 pst. kutt – forundrer
meg. Mener statsråden at dette er riktig, og mener statsråden
at det rimer at Rogaland, som det fjerde største fylket
i Norge når det gjelder antall innbyggere, og med en av
de største bilparkene, skal få så store
kutt i veisektoren?

  Jeg takker igjen for svaret.

Det vi er ute etter, er begrunnelsen fra fagetatene
for å sette et så stort fylke så sterkt
tilbake allerede i utgangspunktet. Jeg er fullstendig klar over
at den politiske behandlingen kommer senere, og da får
vi se, og jeg er klar over at Rogaland er ett av mange fylker i
Norge. Men jeg må også si at jeg hadde ønsket
at samferdselsministeren gikk mer direkte inn på hvilke
begrunnelser fagetatene hadde for å komme med et forslag
med så sterk reduksjon i bevilgningene sett i forhold til
de øvrige fylkene. Og jeg syns det er en smule alvorlig
at man når det gjelder et fylke med fire store tettsteder
og bysamfunn, og store utfordringer i distriktene, ikke får
noen begrunnelse verken fra faglig eller fra politisk hold for de
store kuttene som er blitt foreslått i forhold til de andre
fylkene.

