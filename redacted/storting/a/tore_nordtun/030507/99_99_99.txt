 Jeg har følgende spørsmål
til finansministeren:

«Det arbeides nå med en gjennomføring
av omorganisering av Toll- og avgiftsetatens ytre forvaltning.
Toll- og avgiftsdirektoratets arbeidsgruppe foreslo en kontrollenhet
i Egersund, dette med bl.a. bakgrunn i de store fiskerihavnene,
fergetrafikken samt de mange skipsanløp i Jøssingfjord
og Rekefjord.

Kan statsråden stadfeste at Tollvesenets
ekspedisjonsenhet i Egersund blir som foreslått av arbeidsgruppen?»

Finn Martin
Vallersnes hadde her overtatt presidentplassen.

 Jeg takker for svaret.

Jeg er oppmerksom på at det var St.prp.
nr. 1 som omhandlet og redegjorde en del for omorganiseringen i Toll-
og avgiftsdirektoratet. I den strukturen som der ble skissert, var ikke
Egersund tatt ut, tvert imot, Egersund lå inne
med en ekspedisjonsenhet. Alle er kjent med trafikken
i Egersund, som har Norges største fiskerihavn,
en meget stor fergetrafikk – faktisk over 14 000
passerte trailere i 2002 – og store båtanløp
i Jøssingfjord og Rekefjord. Med andre ord: Det
er meget stor aktivitet.

Slik som jeg oppfattet det, antydet finansministeren nå at
det var muligheter for at tollenheten i Egersund kunne bli nedlagt.
Men med den store aktiviteten som er i dag og vil bli i framtiden,
ser finansministeren det som formålstjenlig å ha
en mobil enhet som kan flyttes til dette området?

 Bare kort: Jeg takker finansministeren
for svaret. Vi kommer tilbake igjen til denne saken i neste uke,
i revidert – der vi da egentlig skal komme med en større
sak.





                

