 Jeg har følgende spørsmål
til finansministeren:

«Jeg viser til den økende
aktivitet og interesse for utnyttelsen av naturgass til
innenlands anvendelse.

Hvilket skatteregime vil statsråden
legge til grunn for de selskap som vil stå for utbygging
og drift av anlegg for slik anvendelse?»

 Jeg takker finansministeren for svaret. Det
var et meget grundig svar. Jeg oppfattet det slik at dette vil bli
omtalt i dokumenter som kommer til Stortinget nå på vårparten,
så vi får gå grundigere inn på det.
Men det er en del spørsmål blant selskaper nå om skattleggingen.
Dersom energiselskaper vil ta i bruk kraft til innenlands forbruk
der man også har rørsystem som er i
sjøen, og man går videre på land og det
blir omsetning av denne gassen på land til innenlands forbruk,
da oppfatter jeg finansministeren slik at dette blir å betrakte som «videre
bearbeidelse», og at det svares landskatt for de
selskapene som vil sette i gang den virksomheten. Anser finansministeren
at man får avklart disse skattepolitiske sakene i så henseende
med det regimet som ligger nå?

