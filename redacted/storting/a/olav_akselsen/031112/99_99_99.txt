 «Samferdselsdepartementet har gitt
ferjekonsesjon til den danske Mols-linjen på strekninga
Bergen–Stavanger. Det er fyrste gong eit utanlandsk selskap
får konsesjon for ei innanlandsk ferjestrekning.
Danmark har innført nettolønn for alle
sjøfolk, noko som gir langt lågare kostnader
enn det norske ferjerederi har.

Vil alle norske innanriksferjer
no bli utsette for konkurranse frå utanlandske
selskap med utanlandske arbeidsvilkår?»

 Eg takkar for svaret. Eg tolkar dette som eit
ja på mitt spørsmål.

Denne saka er ei veldig spesiell
sak, for det er første gongen i noregshistoria
at ein har fått to konsesjonar på same
strekninga, altså ein parallellkonsesjon. Dette har skjedd utan
at det har vore nokon som helst politisk debatt, iallfall
har ikkje Stortinget hatt moglegheit
til å ha ein slik. Det har dramatisk endra rammevilkåra
for dei som driv med frakting på dette området.
Eg kunne eigentleg tenkt meg å spørja vidare om
det er slik at ein no på eit prinsipielt grunnlag har innført
fri konkurranse på alle
dei ferjestrekningane i Noreg som vil bli lyste ut på konsesjon.

 Det er første gong at ein
har parallellkonsesjon på ferjedrift i Noreg. Det er slik
at Regjeringa har gjort endringar i lova om arbeids- og
opphaldsløyve og sagt at det ikkje skal gjelda
for utanlandsk arbeidskraft på båtar. Det vil
jo i teorien seia at det kan vera ukrainske sjøfolk eller
sjøfolk frå Kviterussland som etter
denne nye politikken vil bemanna norske ferjer. Dersom
den politikken som her blei skissert frå Regjeringa si
side, fører fram, vil det bety at det blir arbeidskraft
med heilt andre løns- og arbeidsvilkår
enn det som er tilfellet i Noreg. I ein del tilfelle er det reiarlag som
får støtte frå sin stat, altså flaggstaten,
til å gje anbod. Dette vil etter mitt syn i praksis
seia at i framtida blir det totalt umogleg for norske
ferjer, med dei konkurransevilkåra som dei har i dag, å vinna
konkurranse i Noreg. Ser
statsråden det som eit problem?

