 Eg takkar for svaret.

Eg sluttar meg òg til det utgangspunktet
at me bør sørgja for at norske verft
som opererer i det same området, har dei same
konkurransereglane. Derfor er eg òg samd med ministeren
når han seier at det er viktig å følgja
nøye med, men eg stiller spørsmål ved
om så har skjedd frå norsk side. Me veit at TBL
har gjennomført ei undersøking som departementet
har støtta.

Det eg lurer på, er kva som er gjort
i ettertid frå statsråden si side for å følgja
opp denne saka. Eg sit igjen med eit inntrykk av at ein ikkje
i sterk nok grad har teke tak i dei skuldingane som har komme
på dette området. Eg trur at i den grad det finst
ordningar som ikkje er innanfor regelverket,
så er det ekstra viktig at spanske myndigheiter
føler at andre lands myndigheiter er opptekne
av desse spørsmåla, slik at ein ikkje
kan ta seg friheiter. Det eg konkret ønskjer,
er eit svar på kva næringsministeren har gjort
for å følgja opp det arbeidet frå TBL si
undersøking, og om Noreg vil nytta seg av dei
moglegheitene som finst gjennom EU-systemet for i endå sterkare
grad å få dette belyst og eventuelt
avslutta.

