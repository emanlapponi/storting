 «FN sin organisasjon for skipsfart,
IMO, sin resolusjon A 931 gir etterlatne etter skipsulykker utan
vilkår krav på utbetaling av erstatning ved ulykke
og død. Gjennom media har det kome fram påstandar
om at norske selskap fører ein praksis i strid
med denne resolusjonen.

Kva vil statsråden gjera for å sikra
at Noreg og norske selskap rettar seg etter
denne resolusjonen?»

 Eg takkar for svaret. Eg er òg veldig
glad for at statsråden seier at me frå norsk side legg
sterk vekt på å få på plass
desse internasjonale reglane. Det er klart at det på dette
området er veldig mange useriøse aktørar.
Skal norske reiarar ha moglegheiter til å hevda
seg, er det viktig at me får internasjonale standardar.

Det er òg slik at innanfor
denne bransjen er det mange som blir utnytta. Det er mange fattige
land som rekrutterer sjøfolk. Det påstanden har
gått på i denne omgangen, er at etterlatne ved
slike ulykker må skriva under på at dei seier
frå seg alle framtidige krav om å få utbetaling. Så vidt
eg skjønar, er dette i strid med denne resolusjonen.

Mitt spørsmål er eigentleg
om statsråden vil gjera noko overfor norske
selskap som opererer innanfor forsikringsmarknaden,
for å sørgja for at ein òg på dette
området etterlever resolusjonen.

 Me snakkar her om personar som er i ein veldig
svak forhandlingssituasjon overfor denne næringa. Ein IMO-resolusjon
er etter mitt syn det same som ein FN-resolusjon,
og Noreg legg elles veldig sterk vekt på å etterleva
FN-resolusjonar. Det er greitt nok at dette er ei anbefaling. Eg
håpar at statsråden vil stadfesta at Noreg
vil jobba for at dette skal bli ein konvensjon, slik at det blir
internasjonal lov.

Når det kjem fram påstandar
om at norske selskap bryt desse resolusjonane – som
er det same som å bryta ein FN-resolusjon – har
ikkje statsråden då eit eige
ansvar for å prøva å sørgja
for at så ikkje skjer? Etter mitt syn
bør norske styresmakter ha ei haldning som gjer
at me får skikkelege arbeidsvilkår om bord på desse
båtane, og sørgje for at dei etterlatne får
det dei skal ha ifølgje denne resolusjonen.

Eirin Faldet hadde
her gjeninntatt presidentplassen.

