  Jeg vil få stille følgende spørsmål
til miljøvernministeren:

«WWF (World Wildlife Fund) har i den
senere tid vært svært aktive i en kampanje mot
Norges ulveforvaltning, og har til dels forsøkt å sverte
Norges rykte som miljønasjon i utlandet. Miljøverndepartementet
oppnevner en representant til styret i WWF.

Hva er bakgrunnen for at Miljøverndepartementet ønsker å ha
en representant i styret i en forening som lager hetspropaganda
mot Norge i utlandet?» 

  Jeg takker statsråden for svaret,
og er helt enig i at vi bør ha sterke og selvstendige miljøorganisasjoner
som på eget initiativ tar standpunkt både for
og imot den politikken som den til enhver tid sittende regjering
fører.

Det selvstendige ivaretas aller best ved statlige
overføringer uten krav om gjenytelser fra verken Regjeringens
eller organisasjonenes side. Men det oppfattes faktisk som en honnør
at staten er representert i styret. Det er et kvalitetstegn for
enkelte organisasjoner. Og det synes derfor noe underlig at man
velger å sitte i styret i en organisasjon hvis politikk
i utgangspunktet er rimelig lik Regjeringens politikk, mens man
ikke har representanter i den delen av miljøorganisasjonene
som har en annen tilnærming til rovdyrpolitikken.

Hvor viktig er det egentlig for Miljøverndepartementet å ha
en representant i WWF?

  Jeg takker statsråden igjen for svaret,
som jeg synes er prinsipielt riktig. For her blir man sittende i
en organisasjon, og det blir oppfattet som en styrke for den organisasjonen,
og det synes jeg ikke at staten skal gi den. 

Men hvis det nå skulle være
slik at representanten for Miljøverndepartementet fortsatte å sitte
i WWFs styre, hva slags rolle mener man at den representanten skal
ha? Vil man ta noen skritt for at denne historiske praksisen skal
opphøre?

