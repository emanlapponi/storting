 Jeg vil få stille følgende spørsmål
til miljøvernministeren:

«I Regjeringens pressemelding om differensiert
forvaltning av ulv blir det understreket at der det aksepteres etablering
av familiegrupper av ulv, vil det bli iverksatt tiltak for å redusere
og forebygge tap og konflikter.

Hva slags tiltak vil bli iverksatt for å hindre
konflikter mellom ulv og gruppene friluftsbrukere, jegere og husdyreiere?»

  Jeg takker for svaret, som jeg var ganske
nysgjerrig på. 

Nå når soneringsplanen er
innført, er det faktisk slik at ulven har et visst område å gå i,
og da er det viktig at de tiltakene som skal hindre frykt, som skal øke
jaktlysten hos folk, og som skal gjelde for både husdyrholdere
og for alle oss andre, også er på plass. Når
jeg hører på miljøvernministerens
svar, må jeg bare si at jeg er nysgjerrig på hva
løsningene egentlig er, for det hun sier i svaret sitt,
er at man skal samarbeide med Norskog for å finne bedre
løsninger som alle kan leve med. Ja, da må jeg spørre:
Hvilke løsninger er det? Og friluftsbrukerne skal få informasjon
og veiledning. Tror miljøvernministeren at det virker for
redsel? 

Selv om løsningene finnes i et samspill
mellom kommunene og staten, er det staten som har hovedansvaret for å finne
løsningene.

  Jeg vil få stille følgende spørsmål
til miljøvernministeren:

«I 1999 fikk Tynset erstatning på 1,3
mill. kroner for rovdyrskader, og er en av de mest rovdyrutsatte
kommunene i Hedmark. Tynset har søkt om forebyggende rovdyrtiltak,
men har fått avslag fordi det ikke finnes penger og fordi
gjeting av sau ikke gir færre rovdyrskader. 

Synes ikke statsråden det er like
viktig å verne beitedyr mot rovdyr, uansett hvor beitedyrene
oppholder seg, og er det en oppfatning at gjeting av beitedyr ikke
hindrer rovdyrangrep?»

  La meg få lov å si at dette dreier
seg om småsummer. Nabokommunene Alvdal og Stor-Elvdal har
blitt lovet 20,5 mill. kr til rovdyrforebyggende tiltak, og som
kjent kjenner faktisk ikke rovdyrene kommunegrensene, og holder
seg ikke til grenser heller. Det som er interessant med det avslaget
som Tynset kommune har fått, er argumentasjonen:

1.		Det fins ikke penger.

2.		Gjeting er ikke et godt nok rovdyrforebyggende tiltak.

Mitt første spørsmål
til ministeren som jeg gjerne vil ha svar på, er: Kan gjeting
ikke lenger brukes som rovdyrforebyggende tiltak? Og spørsmål
nr. to er: Er ikke beitedyr i utkanten, eller andre steder enn i
kjerneområder, noe verdt i forhold til de rovdyrforebyggende
tiltakene vi skal ha?

