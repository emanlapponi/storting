 Jeg tror jeg må minne om at vi i Nord-Norge
har hatt to tragiske flyulykker som fortsatt preger folk. Når
man trekker fram Luftfartstilsynet, er jo Luftfartstilsynet nettopp
det redskapet som statsråden og staten har for å gjennomføre
den type undersøkelser som jeg nå ber
om. Jeg synes det ville være trist om statsråden ikke
kunne ta initiativ til å følge
dette opp og å se på om den samme ukulturen som
vi har sett fra SAS-pilotenes side, også gjelder
i Widerøe og Braathens. Hvis den ikke gjør
det og dette har blitt bedre, er det flott. Da skal vi være
glade for det. Men hvis det finnes en ukultur, synes jeg at de reisende, både
i nord og sør, har krav på å få vite
om det. Statsråden må stå bak passasjerenes
krav på sikkerhet i lufta.

