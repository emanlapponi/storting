 Jeg vil stille følgende spørsmål
til samferdselsministeren:

«Ifølge NRK Finnmark bryter
flygerne i SAS oftere sikkerhetsbestemmelsene for flyging når
de flyr i Nord-Norge, enn når de flyr i Sør-Norge.
I en undersøkelse blant SAS sine flygere ei tid
tilbake kom det fram at de oftere foretok bevisste avvik fra flybestemmelsene
når de fløy i Nord-Norge, enn når de
fløy i Sør-Norge.

Hva vil statsråden gjøre
for at de reisende kan være trygge på at
flysikkerheten er like god i Nord-Norge som i Sør-Norge?»

