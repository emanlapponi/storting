 Jeg takker statsråden for svaret,
men jeg er ikke beroliget. Deler ikke statsråden
min bekymring når det kommer fram at man tar større
sjanser nord i landet enn man tar sør i landet? Det kan ikke
 være  tilfeldig.  Undersøkelsen  er
 fire  år  gammel – jeg er klar over
det. Men jeg skulle ønske at statsråden kunne være
med på å bidra til at man fikk gjort en lignende
undersøkelse både blant Braathens’ piloter
og blant Widerøes piloter. Jeg tror at den debatten denne
informasjonen har skapt i Nord-Norge, faktisk krever at det blir tatt noen
grep, slik at man kan se på det.

Vil statsråden ta et initiativ
slik at man kan få sett på både
Braathens og Widerøe, og kanskje SAS på nytt igjen,
for å få tak i essensen i denne informasjonen
som NRK Finnmark frambrakte.

