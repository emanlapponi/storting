  Det siste som statsråden sier, er jeg veldig
glad for, for jeg tror det er helt nødvendig at man ser spesielt
på situasjonen både i Hasvik, i Loppa og en del andre steder. Jeg
vet at beordring er iverksatt, og at det er en bedre dekning i dag
enn det var før jul. Jeg håper at man også kan se på hvordan man
kan løse situasjonen for Loppa kommune, der det i dag er samme situasjon.

Jeg vil sende med det råd at man spesielt fokuserer
på et økende rus- og narkotikaproblem i kystkommunene. Det har vært
lite av det tidligere, men nå ser man at det er stadig økende. Det
skaper stor fortvilelse og bekymring blant foreldre som har tatt
kontakt med meg og sier: Hva gjør vi? Vi ser at her er det utfordringer,
og vi har ingen å gå til.

Da sier jeg lykke til på reisen til Vest-Finnmark,
og ta med dere dette som gjelder ungdomsproblematikken spesielt.

