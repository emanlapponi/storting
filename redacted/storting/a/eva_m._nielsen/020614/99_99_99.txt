 Fra Arbeiderpartiets side er det viktig å avklare at til tross for at både Arbeiderpartiet, Senterpartiet og regjeringspartiene har landet på den samme konklusjon i saken, er det forskjellige begrunnelser som har ført oss dit.




Senterpartiet og våre venner i Regjeringa har begrunnet ønsket om en maksimal reisetid mellom hjem og skole med følgende:










Det skal foretas en totalkostnadsberegning, altså et effektiviseringsregnskap som skal være avgjørende for beslutningen om maksimal reisetid.







Det er bebudet en endring i finansieringssystemet for skoleskyss – kommunen og ikke fylkeskommunen skal for framtida betale skoleskyss for grunnskoleelever.







Nordlandsforskning arbeider for tiden med et prosjekt om reisetidsproblematikken for grunnskolens elever. Disse konklusjonene foreligger ikke ennå.




Fra Arbeiderpartiets side vil vi ikke være med på at det er effektiviseringsgevinst og finansieringssystem som skal være avgjørende for hvor lenge barna skal kunne oppholde seg på skolebussen. For oss er det ene og alene hensynet til barna som skal være avgjørende. Derfor er det riktig å avvente Nordlandsforsknings resultater før vi – Stortinget – fastsetter maksimalgrense for reisetid mellom hjem og skole.




Vi i Arbeiderpartiet ønsker at det er disse resultatene fra Nordlandsforskning alene som skal lede oss fram til en fornuftig maksimalgrense, ikke Victor Normans effektiviseringsdrøm eller spørsmålet om hvem som skal betale skolebussen.




