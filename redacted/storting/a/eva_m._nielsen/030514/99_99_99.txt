 Jeg har et spørsmål til fiskeriministeren:

«For 5 år siden fantes det
60 filetanlegg i Nord-Norge. I dag er det 10 anlegg igjen. Inntil
i fjor var det registrert 33 fiskeriindustrianlegg
i Finnmark, nå er drifta stanset ved 14 av disse. Denne
dramatiske avskallingen i fiskeindustrien rammer de små samfunnene
langs kysten ekstra hardt.

Hvilken strategi har statsråden, på kort
og på lang sikt, for å snu denne negative utviklingen?»

 Jeg takker statsråden for svaret. Jeg
støtter fullt ut det han sier om at lønnsomhet
må være prioritet nr. 1. Det er også utgangspunktet
for mitt oppfølgingsspørsmål.

I Finnmark har vi pr. i dag – den
siste rapporten kom i går – sju–åtte
anlegg som er i drift, ett av dem går med overskudd. Likviditeten
er det dramatiske i situasjonen akkurat nå.

Arbeiderpartiet
foreslo for et par måneder siden en garantiordning for
fiskeindustrien i en størrelsesorden på 200 mill.
kr. FHL var den gang skeptisk til en slik ordning, i dag gir de
andre signaler. De stiller seg positive til det, og det
kommer både fra de store nasjonale selskapene
og fra de små lokale selskapene. Regjeringa har hele tida
vært imot en slik ordning.

Mitt spørsmål til fiskeriministeren
blir da: Hva slags alternativ løsning har Regjeringa for å bidra
til å løfte fiskeindustrien ut av den
vanskelige likviditetssituasjonen som den er i akkurat nå?

 Det er ikke snakk om å sprøyte inn
kapital i filetanleggene i dag, det er snakk om å løfte dem
over en kneik.

Når statsråden nevner Norway
Seafoods, er det interessant, for også Norway
Seafoods var med på den store fiskerikonferansen i Båtsfjord
og sa det samme som jeg sier: Man trenger å ha et lite
likviditetsløft akkurat nå. Og det er skuffende
at fiskeristatsråden ikke vil høre
på verken de store selskapene eller de små selskapene,
og at han ikke har noe alternativ å bidra med
i denne situasjonen. Det er ikke snakk om å sprøyte
inn penger på lang sikt, det er ikke snakk om
konkurransevridning, men det er snakk om å betale sine
løpende kostnader inntil man kan komme over kneika, for
det er lønnsomhet på lang sikt i fiskerinæringa.
Det vet statsråden, det vet jeg, og det sier også næringa
selv. Problemet er at i dag er likviditeten
så dårlig at man risikerer at anlegg må legge
ned, fordi man for en kort tid har store problemer.

Jeg fikk ikke svar på mitt
spørsmål om hva som er alternativene, og det beklager
jeg på vegne av fiskerinæringa langs kysten.

