 «På bakgrunn av vedtak i
Kirkemøtet høsten 2000 avholdt 102 menigheter
valg til menighetsråd samtidig med siste stortingsvalg.
Disse menighetene hadde en mye større valgoppslutning ved sine menighetsrådsvalg
enn tidligere. Økningen ligger fra 5-6 pst. til opp mot 40.

Hva vil statsråden gjøre
for at denne forsøksordningen kan videreføres,
og hvilke tiltak vil statsråden eventuelt foreslå for
at flere av statskirkens medlemmer deltar i valgene til menighetsråd?»

 Jeg takker statsråden for svaret, men
jeg er ikke fornøyd med det. Mitt spørsmål
var: Hva vil kirkestatsråden gjøre for å initiere,
motivere og være en drivkraft i å få større
valgdeltakelse?

Vi vet at det i menighetsrådsvalgene
er mange unge kvinner som stiller. Mange flotte unge
jenter er med, og de har et sterkt engasjement. Men det er ikke
morsomt å drive med dette arbeidet når man har
en så liten del av folket i Kirken bak seg.

Jeg er betenkt over at kirkestatsråden ikke
utviser større handlekraft, og at man ikke legger noen
føringer for å videreføre den flotte
ordningen med å kombinere et offentlig valg med et menighetsrådsvalg,
og jeg spør igjen: Er statsråden tilfreds med
at det er en så lav deltakelse i de ordinære valgene?
Og hva vil statsråden gjøre med det?

 Det siste som kom fram, var litt mer betryggende.
For når vi skal ha en bred folkekirke, synes jeg det er
avgjørende at vi har et demokrati som fungerer, og jeg
er meget betenkt hvis Kirkemøtet og kirkestatsråden ikke
vil legge valgene sammen med et offentlig valg nettopp
fordi vi vet at vi da får større deltakelse, og
hvis man velger den gamle løsningen, den ordinære
ordninga, vet vi at færre vil gå og stemme. Og
da er det grunn til bekymring: Ønsker ikke Kirkens ledere
et bredt demokrati – mye demokrati – innenfor
Kirken? Ønsker man at det bare er de trofaste søndagskirkegjengerne
som skal være med og ta beslutninger? Det kan man mistenke
dem for hvis man ikke åpner for å følge
opp denne prøveordninga, som har vært så vellykket.

