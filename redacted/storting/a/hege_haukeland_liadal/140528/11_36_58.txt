 Jeg takker for svaret.


NRK er – som også statsråden påpeker – en viktig kulturinstitusjon. KORK er i den sammenheng den største satsingen innenfor kulturområdet. Derfor vil det være en naturlig fare hvis man i en evaluering eller i en politikk har et ønske om å kutte i kultursatsingen hos NRK.


Jeg ønsker å stille et oppfølgingsspørsmål som går ut på følgende: På en skala fra 1 til 10, hvor viktig opplever statsråden det er per i dag at vår allmennkringkaster tar et kulturelt ansvar for hele landet, gjennom f.eks. KORK?


