 Jeg takker statsråden for svaret.


Endring av eierskapsdepartement er ønsket av utdanningsmiljøet selv. Det er for så vidt ønsket av St. Olavs Hospital, og det er ønsket av NTNU. Det er sterke lokale ønsker.


Siden opprettelsen av utdanningstilbudet i 1997 har det blitt ansett som et prøveprosjekt, som drives på kontrakt. Kontraktene mellom St. Olavs og NTNU ble reforhandlet i 2003, 2007, 2009 og 2014. Er ikke statsråden i alle fall enig i at 20 år med reforhandlede kontrakter er mer enn nok til å definere dette som et varig utdanningstilbud, som egentlig bør inn i NTNUs portefølje, også sett i lys av ønsket om en god offentlig svangerskapsomsorg?


