 Jeg har tiltro til at NTNU vil anse dette som et svært viktig utdanningsområde.


Vi skal ha en god og kompetent svangerskapsomsorg i Norge. Vi har i dag tilbud om ultralydundersøkelse fra 18. uke. Stadig flere gravide velger også å foreta en undersøkelse før den tid. Da er det viktig at kompetansen til dem som utfører undersøkelsen, er god. Det sørger denne utdanningen for.


Senest for to dager siden ble muligheten for å opprette et mastergradstilbud til jordmødre som tar denne ultralydutdanningen diskutert. Støtter statsråden en slik kvalitetsmessig utvikling av utdanningen, og er han, som ansvarlig statsråd, villig til å bidra økonomisk til å gjøre denne utdanningen til et mastergradstilbud?


