 Jeg tillater meg å stille følgende spørsmål til helse- og omsorgsministeren:


«Siden 1997 har Nasjonalt senter for fostermedisin, NSFM, drevet Norges eneste videreutdanning i ultralyddiagnostikk for jordmødre. Dette gjennomføres ved at Helse- og omsorgsdepartementet gir Helse Midt-Norge ved St. Olavs hospital utdanningsoppdraget, og at NSFM videre gjennom stadige kontrakter med NTNU ved det medisinske fakultet gjennomfører den 1-årige utdanningen. Dette gir utdanningen en prosjektstatus.


Er statsråden enig i at ansvaret for utdanningen bør flyttes fra Helse- og omsorgsdepartementet til Kunnskapsdepartementet, og i stedet være en del av basisen og oppdraget til NTNU?»


