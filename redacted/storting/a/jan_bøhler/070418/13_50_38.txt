  Jeg tillater meg å stille følgende
spørsmål til helse- og omsorgsministeren:

«Det er svært alvorlig at
det årlig registreres ca. 2 200 nye tilfeller av lungekreft
i Norge, og at dødeligheten av sykdommen er like
høy som for 30 år siden, dvs. rundt 90 pst.
Helt avgjørende for overlevelse er tidlig diagnostisering.
Det er derfor viktig å sette inn spesielle tiltak for risikogruppene,
bl.a. KOLS-rammede og de som lenge har vært storrøykere.

Hvordan vurderer statsråden behov
og muligheter for å foreta screening med avansert CT/MR-teknologi
og/eller å sette inn andre tiltak for
risikogruppene?»

