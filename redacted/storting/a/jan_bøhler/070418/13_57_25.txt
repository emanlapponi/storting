 Jeg takker også for tilleggssvaret.

Denne sykdommen har i det hele tatt
hatt liten oppmerksomhet i forskningsmiljøene – det
har vært lite trykk på det å utvikle
behandlingsformer når det gjelder lungekreft. Det kan skyldes
at sykdommen har liten prestisje, at det har vært en slags
holdning at sykdommen kanskje ikke har samme årsaksforløp
som andre sykdommer, og at en derfor ikke har
lagt nok innsats i arbeidet. Man har sagt at man må jobbe
forebyggende – og kanskje har man ikke jobbet
nok for å utvikle nye behandlingsmetoder.

Jeg har hørt omtalt at det bl.a. ved
Rikshospitalet pågår forsøk som gjelder
en terapeutisk vaksine mot lungekreft. Jeg håper at statsråden
vil følge med på dette, og sette trykk på forsøkene
på å få fram nye behandlingsmetoder når
det gjelder denne svært dødelige sykdommen, som
vi må gjøre en mye mer effektiv innsats mot.

