 Jeg vil konsentrere meg om saken nå i stedet for å diskutere fortiden, siden jeg bare har ett minutt.


T-baneutbygging blir mye dyrere og mye tregere – anslagsvis 50 minutter i reisetid derfra og inn til Oslo, mens toget kan ta 7, 8 eller 9 minutter. Og T-baneutbygging vil ligge mye lenger fram i tid.


Det skal uansett innredes en fjellhall med redningsveier og plattformer for redningsveier, med muligheter for å komme seg ut ved Åsland hvis det skulle skje ulykker eller oppstå branner i tunnelen, man har sjansen til å lage en baneløsning inn til Oslo for tre ganger så mange som det bor i Ski – som er den stasjonen man skal reise ut til, altså 20 000 boliger og 60 000 mennesker – og man har sjansen til å lage innfartsparkering for flere tusen biler som i dag står stille i kø inn mot Oslo fra omtrent det området. Da synes jeg at det er rart – hvis man skal følge opp Stortingets krav om at all vekst i persontransporten inn mot storbyene skal tas kollektivt – at man ikke kan være mer åpen for å gå inn for en sånn løsning, i stedet for bare å komme med anslag om mange år osv.


