 Jeg tillater meg å stille følgende spørsmål til samferdselsministeren:


«I et område sør i Oslo ved Gjersrud-Stensrud, Bjørndal, Sofiemyr og Tårnåsen planlegges det opp mot 20 000 boliger. Dette er det største boligpotensialet i Oslo. Men prosjektet står i stampe fordi løsninger for kollektivtrafikk mangler. Under byggingen av Follobanen, som passerer dette området, skal det sprenges ut en stor fjellhall på Åsland.


Vil statsråden utrede om denne fjellhallen kan bygges ut til en Åsland stasjon hvor tog som skal ta opp passasjerer, bruker et sidespor, mens de andre kan kjøre rett igjennom uten tap av tid?»


