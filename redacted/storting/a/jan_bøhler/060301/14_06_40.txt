 Jeg takker for et grundig og godt svar.

Det jeg er redd for, er at det som skjer i
Verdens Helseorganisasjon etter at den gode
resolusjonen ble vedtatt på bl.a. initiativ
fra den norske regjeringen i 2005, er at det er sterke
motlobbyister, altså sterke krefter fra alkoholindustrien,
som nå jobber for å bremse opp for at det kommer
tiltak, og at det settes i gang en mer omfattende offensiv.

Jeg vet at den egentlige planen med denne resolusjonen
var å iverksette tiltak før
den nye generalforsamlingen i 2007. Hvis det igjen kommer en ny
resolusjon om tiltak, lurer jeg på om det har vært
aktuelt å yte prosjektstøtte til Verdens Helseorganisasjon
for å iverksette tiltak og komme utover
resolusjonsstadiet. Det er hele tiden et spørsmål om
det fins midler, om det fins tilgjengelige ressurser, og om det
fins land som står på, som allierer seg med andre for å presse
igjennom tiltak.

