 Jeg takker også for tilleggssvaret.


Statsråden har tidligere vært på besøk i Groruddalen og rost ordningen med gratis kjernetid og resultatene av den, og rektorer skryter av at barna nå har bedre språkkunnskaper. Det er en veldig viktig forutsetning at dette har gjeldt alle barn, altså at det ikke blir et så lite antall som familier som har inntekt under 405 000 kr. Det er veldig få familier som har en så liten totalinntekt, selv om man går på trygd osv., så overstiger det fort det.


For oss er det viktig at her er alle barn sammen, at man lærer av hverandre. Den satsingen har også betydning for å gjøre områder attraktive, endre flyttemønstre osv. i disse stedene i landet hvor vi har spesielle inkluderingsutfordringer. Jeg vil oppfordre statsråden sterkt til å følge med på dette og vurdere det som står i høringsnotatet på nytt når det gjelder avvikling.


