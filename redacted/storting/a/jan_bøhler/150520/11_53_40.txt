 Jeg takker for svaret.


Det er slik at hvis man gjør det slik det står i høringsnotatet – altså hvis ordningen med gratis kjernetid for alle i de bydelene hvor den har gjeldt, fases ut, avvikles – får det store konsekvenser. For eksempel i Søndre Nordstrand bydel er det 1 030–1 040 barn som har gratis kjernetid i dag. Hvis man setter inntektsgrensen til 405 000 kr, vil det være rundt 890 som vil falle ut av den ordningen. Det er klart at i den gruppen som faller ut, vil det være mange med en familieinntekt på mellom 405 000 kr og opp til 600 000–700 000 kr – hvor det vil bety mye å få den økte utgiften til barnehage. Tidligere var barnehagedekningen der rundt 70 pst., før man fikk gratis kjernetid.


Er statsråden innstilt på å vurdere å fortsette ordningen med gratis kjernetid for alle i områder med spesielle inkluderingsutfordringer?


