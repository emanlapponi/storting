 Jeg tillater meg å stille følgende spørsmål til barne-, likestillings- og inkluderingsministeren:


«Regjeringen har sendt på høring en ny forskrift om foreldrebetaling i barnehager. Her foreslås en ordning med gratis kjernetid for fire- og femåringer i familier som har en årsinntekt under 405 000 kr. I Oslo har det i noen bydeler med integreringsutfordringer vært gratis kjernetid for alle uavhengig av inntekt siden 2007. I høringsnotatet framgår det at denne ordningen vil bli avviklet fra 2016/2017. Statsråden har tidligere rost resultatene av gratis kjernetid for alle.


Vil statsråden revurdere avviklingen av ordningen?»


