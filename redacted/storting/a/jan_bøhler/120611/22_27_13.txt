 Jeg vil bare si at dette er en meget viktig sak, som vi diskuterte i den komiteen som ble kalt 22. juli-komiteen på Stortinget. Det handler om at Norge ved at vi nå får ratifisert denne konvensjonen kan delta for fullt i det internasjonale samarbeidet mot å misbruke denne typen våpen i terrorisme.


Det er veldig bra at vi har fått en så god framdrift i saken her på Stortinget, i komiteen og i salen i dag. Jeg vil bare takke saksordføreren for at det var mulig. Vi fikk saken relativt tett innpå sommeren, men det er en bred enighet om at dette er viktig, og at dette arbeidet ikke kan vente. – Så takk for bra samarbeid om å få saken raskt fram.


