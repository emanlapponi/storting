  Jeg takker også for tilleggssvaret.
Det er jo positivt at ministeren peker på at det er en
sterk innsats for å øke tallet på personell,
for det er ofte det meldes om innstillinger på grunn
av personellmangel, som det sies, og det er urovekkende.

Jeg vil gjerne spørre om ministeren
kan si noe nærmere om både hva man vil
gjøre for å få opp antallet lokførere, og
hva man vil gjøre nærmere for å overvåke
og ha strengere kontroll med antallet innstillinger og antallet
forsinkelser. Jeg oppfatter det som ganske akutt – når
det gjelder folks lyst til og mulighet for å reise kollektivt – at
andelen innstillinger og forsinkelser av ulike grunner, som er veldig lite
spesifiserte, er altfor hyppige. Jeg vil gjerne be ministeren se
på muligheten for å føre et
strengere oppsyn og ha strengere rapporteringer av antallet innstillinger.

Det kommer nå et nytt kollektivselskap
i Oslo-området, et samarbeid Akershus–Oslo,
for å samordne tilbudet bedre, og jeg
vil be om at det legges opp til et samarbeid mellom
NSB Nærtrafikk og det nye kollektivselskapet.

