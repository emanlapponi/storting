  Jeg takker ministeren for det positive svaret.

Jeg oppfatter det slik at når man
vil jevne ut gapet i gjeldende ruteplaner og få en mer
jevn trafikk hele døgnet, vil det også gjelde
helgene, slik at man kan unngå lange perioder med timesruter,
noe som i disse svært trafikkerte områdene blir
altfor dårlig. Det målet vi har om å øke
kollektivandelen, som jeg er sikker på at Regjeringen står
sterkt på, bør jo gjøre at man søker alle
mulige løsninger for å øke kapasiteten
raskest mulig. Da vil jeg spørre om man vil se på muligheten
for – jeg er klar over at det er logistikkproblemer knyttet
til dette – å få togene fra Moss og fra
Hamar-kanten, som er langt fra stappfulle når de går
direkte inn til Oslo, til å stoppe på noen
av de mest trafikkerte lokaltogstasjonene, som Holmlia, Høybråten og
Haugenstua i Oslo-området.

