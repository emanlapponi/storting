  Jeg vil gjerne stille følgende spørsmål
til samferdselsministeren:

«Det er stort behov for å forbedre
regulariteten og kapasiteten i NSBs nærtrafikk i Oslo-området.
I slutten av januar i år ble det presentert en avtale hvor
NSB skulle øke tilbudet med 15 pst. eller 2 000
ekstra seter. Dette skulle gi flere avganger, bl.a. i
helgene, da det i perioder er timesruter og færre innstillinger
og forsinkelser pga. materiellmangel, kapasitetsproblemer o.l.

Kan statsråden si noe nærmere
om hvordan forbedringene i tilbudet vil bli utformet, og når
de vil bli innført?»

