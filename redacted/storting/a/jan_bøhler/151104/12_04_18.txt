 Jeg takker for svaret.


Det jeg spurte om i mai, gjaldt om man ville fortsette med denne ordningen, som gjelder alle fire- og fem-åringer, etter at regjeringen har innført den nasjonale ordningen med gratis kjernetid for de aller fattigste familiene, fordi man i disse områdene har spesielle inkluderingsutfordringer, som er mye mer omfattende enn vi har ellers i landet hvor den ordningen for de aller fattigste gjelder. Statsråden svarte da at denne ordningen, som gjelder alle, vil fortsette ut avtaleperioden for områdesatsingen, henholdsvis 2016 og 2017 – altså ut året, ikke til og med juni neste år, altså halvåret. Jeg må si at med tanke på planlegging av inkluderingsarbeidet i bydelene og med tanke på de 3 000 barna som ikke får gratis kjernetid lenger fra juni neste år, er dette en alvorlig endring i signalene fra statsråden i forhold til hva som ble svart i mai.


