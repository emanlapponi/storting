 Jeg takker for svarene. Jeg vil føye
til en problemstilling til. Statsråden sier at 90 pst.
dekning er oppnådd i forhold til vaksinasjonsgrad. Det
er også nødvendig for at immuniteten
i befolkningen ikke skal undergraves. Enkelte steder i
landet har det spredd seg bekymring i forbindelse med noen
tilfeller av tuberkulose og enkelte tilfeller av hjernehinnebetennelse med
tragisk utfall for barn. Et naturlig spørsmål
har vært om vaksinasjonsdekningen der er god nok, for bak
tallet, 90 pst., kan det jo skjule seg store variasjoner ut fra
kulturelle og sosiale forhold. Det jeg vil spørre om, er
om statsråden vil gå nærmere inn på hvordan
vaksinasjonsdekningen er for ulike grupper ulike steder i landet,
for å få grunnlag for eventuelt å kunne
sette inn spesielle satsinger for å få dekningsgraden
opp.

