 Jeg vil gjerne få stille statsråden
følgende spørsmål:

«Vi har i det siste sett flere dokumentarer
om alvorlige bivirkninger av vaksineprogrammer. Spørsmålene
de reiser, er viktige for de som er direkte berørt, og
for at vi skal unngå lignende problemer
i framtida. Det er avgjørende at folk har stor tillit til
vaksineprogrammene, og at oppslutningen om dem er nær 100
pst. Ellers kan vi få flere tilfeller av bl.a. smittsom
hjernehinnebetennelse.

Hva vil statsråden gjøre
for å øke tilliten til vaksineprogrammene og for
at alle barn skal få de nødvendige vaksinene?»

