 Det var én ting til jeg også ville
nevne: Når en på sikt vil fjerne køene
av mennesker som venter på transplantasjoner, er det viktig også å se
på muligheten innenfor ny teknologi.
En av disse mulighetene handler om xenotransplantasjon, dvs. å ta
i bruk vev og organer fra enkelte dyrearter som kan tilpasses menneskekroppen.
Her gjenstår det ennå mye forskning fordi
det er spørsmål om avstøting og om virus,
men muligheten er der.

Jeg forstod at den forrige regjeringen
vurderte å avskaffe dette forbudet mot xenotransplantasjon,
slik at en kunne komme videre i arbeidet med denne muligheten. Jeg
vil spørre om statsråden også er
innstilt på å følge opp denne utviklingen,
og eventuelt andre teknologiske nyvinninger
som kan hjelpe oss med å fjerne organkøen.

