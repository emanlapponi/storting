 Jeg vil gjerne få stille følgende
spørsmål til helse- og omsorgsministeren:

«Mange med livstruende
sykdommer står i dag i kø, fordi de trenger å få transplantert
organer. I 2005 døde 25 mennesker på Rikshospitalet
mens de sto på venteliste. Stiftelsen Organdonasjon mener
det er for dårlige rutiner rundt det å forespørre
aktuelle donorer/deres nærmeste om de vil bidra
til å redde liv ved å donere organer etter en
eventuell død.

Hva mener statsråden kan
gjøres for å forbedre helsevesenets rutiner på dette
området, og hvilke andre tiltak kan forbedre
tilgangen på organer til transplantasjoner?»

