 

[11:33:30]

: «I finansministerens svar på skriftlig spørsmål nr. 1 480 (2014–2015) og skriftlig spørsmål nr.19 (2015–2016) fra henholdsvis representantene Elvestuen og Grøvan om Volkswagen-konsernets manipulasjon med programvare som gir lavere NOx-utslipp ved tester, kalte hun dette «regelrett juks fra konsernets side» – og skrev at det var iverksatt undersøkelser for å vurdere om det er grunnlag for omberegning av bilavgifter med NOx-komponent.


Hva er status for dette arbeidet, og er det aktuelt for Norge å kreve erstatning av konsernet for bevisst juks med avgiftsgrunnlaget for de berørte bilmodellene?»


 

[11:37:02]

: Jeg takker for svaret.


Sverige er i omtrent samme situasjon som Norge i denne saken. Der ble det i går opplyst av svenske justismyndigheter at den nasjonale innsatsgruppen mot korrupsjon og bedrageri har satt i gang undersøkelser av Volkswagen om grovt bedrageri. Det ble det altså opplyst om i går. Den 4. januar tok USAs justisminister ut søksmål på vegne av USA mot Volkswagen og krever milliarder i erstatning.


Det jeg vil følge opp med å spørre om, er: Man snakker om at det er for tidlig å ta stilling, man skal finne ut om det er grunnlag for å omberegne avgiftene, ut fra motorvognregisteret. Men burde ikke det at det er av en annen karakter hvis det er snakk om bedrageri – altså bevisst juks, som finansministeren kalte det i det skriftlige svaret – foranledige lignende undersøkelser som dem som nå er iverksatt i Sverige, som gjelder noe annet enn omberegning av avgiftsgrunnlaget?


 

[11:38:44]

: Jeg takker også for det svaret og for at finansministeren vil følge opp det som skjer i andre land, for å se om det er spor også Norge bør forfølge.


Jeg vil understreke at det er forskjell når det gjelder bevisst juks, altså installering av utstyr som skal manipulere teststasjonene – som kalles «snyte-software» i andre land – der NO

x

-utslippene blir reelt 40 ganger mindre enn det de er når man bruker disse bilene. Dette gjelder opp mot 150 000 norske kjøretøy. Jeg er helt enig i at det ikke skal gå ut over dem som har kjøpt bilene, og at det er konsernet Volkswagen man må stille til ansvar. Men jeg mener at det er veldig viktig å skille mellom en teknisk omjustering av avgiftsgrunnlaget på grunnlag av ting man finner ut i Tyskland, og det å arrestere eller gå løs på bevisst juks, manipulasjon, som kan være kriminalitet, som svenske myndigheter og amerikanske myndigheter nå legger opp til å forfølge.


