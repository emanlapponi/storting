 Jeg takker for svaret.


Det er to viktige hensyn som burde tilsi at dette ikke bør skje. Det ene er hensynet til lokalområdet og den utviklingen vi prøver å få til i Tøyen-området nå, som det er tverrpolitiske enighet om å legge opp til i de kommende fem år ved bl.a. å flytte ut tiltak og institusjoner som kan føre til problembelastning.


Det andre er hensynet til asylsøkerne selv. Det er viktig at de, når de kommer til Norge, ikke kommer til områder der det f.eks. er mange narkolangere, der det er mye khat-misbruk, i den delen av Norge og Oslo hvor de skal bevege seg. Så dette er negativt av hensyn både til lokalområdet og til asylsøkerne.


Så jeg vil spørre en gang til: Ser ikke statsråden grunn til å lytte til den tverrpolitiske reaksjonen som har kommet fra politikerne i Oslo, og også reagere på at det ikke har vært noen kontakt mellom Politiets utlendingsenhet og Oslo kommune i forbindelse med denne etableringen?


