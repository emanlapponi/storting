 Jeg tillater meg å stille følgende spørsmål til justis- og beredskapsministeren:


«Det ble nylig kjent at Politiets utlendingsenhet, som har ansvar for å registrere alle som søker asyl i Norge, skal flyttes til Tøyen i Oslo. Denne flyttingen har skapt tverrpolitiske reaksjoner fordi stat og kommune er enige om å gjennomføre et løft for Tøyen i de kommende fem årene, hvor et av tiltakene skal være å redusere antall institusjoner og virksomheter i området som kan bidra til problembelastning.


Vil statsråden be politiet om å vurdere flyttingen av Politiets utlendingsenhet til Tøyen på nytt?»


