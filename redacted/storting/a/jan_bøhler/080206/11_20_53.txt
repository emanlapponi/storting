 I St.prp. nr. 30 for 2007-2008 argumenteres det med: 

«Eit eventuelt sal vil redusere skilnaden i kostnader mellom dei
to alternativa.» 

Det vil si at kostnadene blir
redusert til fordel for Ås. Jeg mener dette er feil informasjon, fordi
en eiendom er kapital. Det er midler som kan brukes til ethvert formål.
Hvis man f.eks. manglet kapital til å gjøre denne opprustningen
av Veterinærhøgskolen og Veterinærinstituttet på
Adamstuen, kunne man valgt å selge eiendommen, leie arealet tilbake
og så bruke salgsinntektene til å pusse opp på Adamstuen.
Eiendom er kapital som staten kan bruke hvordan den vil, og hvor den vil,
som for så vidt også statsråden nå presiserer. 

Jeg mener den framstillingen som gis i stortingsproposisjonen, at et
salg vil redusere skilnaden mellom de to alternativene, er feilaktig, fordi
dette er kapital, eiendom er kapital, som kan brukes til ethvert formål.

