 

[11:34:22]

: Jeg tillater meg å stille følgende spørsmål til justis- og beredskapsministeren:


«Justis- og beredskapsministeren har ofte sagt at det har blitt en stor økning i antall politifolk, og har særlig vektlagt synlig politi i nærmiljøene. Ved Grønland politistasjon i Oslo indre øst fikk undertegnede nylig opplyst at man har 17 færre politifolk enn tidligere.


Kan statsråden opplyse hvor mange politifolk som nå er i arbeid ved hver av de fem politistasjonene i Oslo, hvor stor økningen er i forhold til 2014, og hvordan han vil sørge for at økte bevilgninger og større kull ved Politihøgskolen reelt skal gi mer synlig politi?»


 

[11:37:43]

: Jeg takker statsråden for et nyttig og godt svar. Hovedtallene for stasjonen i Oslo har gått fra 996 politifolk i 2014 til 990 i 2015. Det sier noe om problemet jeg har registrert når jeg er rundt på stasjonene, at når vi, som statsråden nevnte, her på Stortinget nå bevilger 80 lønningsposer til Oslo politidistrikt – det har de senere årene, helt tilbake til 2010, ligget på mellom ca. 50 og 70–80 lønningsposer per år – så kommer det til fratrekk at de ikke er fullfinansiert når det gjelder drift. Politidirektoratet holder igjen 100 000 kr av hver lønningspose før den går ut. Det er ikke penger til fullt ut å dekke opp turnus og overtid eller til å dekke opp tolkeutgifter, elektroniske spor – arbeidet med det – verneutstyr osv. Jeg vil spørre statsråden om han kan se nøyere på om de reelt sett er fullfinansiert, de stillingene vi bevilger lønningsposer til herfra.


 

[11:39:59]

: Takk igjen for tilleggssvaret. Det er særlig ett område som statsråden har fokusert på, og som jeg er helt enig i at vi skal fokusere på, nemlig det synlige politiet. Det er ordensavdelingene ved disse stasjonene som særlig er de synlige som kjører rundt på patruljer, som er rundt i nærmiljøene, og som er det som skaper tryggheten i hverdagen. Jeg har prøvd å undersøke hvordan utviklingen har vært på hver stasjon når det gjelder det synlige politiet i ordensavdelingene, og der viser tallene som jeg har fått, som er innhentet sammen med Oslo politiforening, fra hver stasjon, at f.eks. på Grønland er nedgangen i ordensavdelingen, hvis man tar løpet helt fra 2010 til 2015, hvor det har vært en jevn nedgang, på 22,9 pst. Og de sier at budsjettrammene de har fått for i år, tilsier en ny nedgang. Stovner har f.eks. hatt en nedgang tilsvarende 17,8 pst. på sin ordensavdeling i samme periode. Jeg sier ikke at dette bare er kommet i denne perioden, men det er kommet år for år. Jeg vil spørre statsråden om han kan tenke seg også å øremerke midler for synlig politi for å få fram effekt av midlene.


