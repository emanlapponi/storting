  Det er veldig positivt hvis justisministeren
vil understreke også overfor politiet
at man i større grad må bruke de gjeldende
hjemlene. Nå har ikke jeg den fulle oversikten
her, men jeg kan ikke erindre at den hjemmelen
i § 1-8 a er brukt noe i nyere tid i forhold til å stenge
steder et par dager i Oslo – det ville det i tilfellet
tror jeg, vært store medieoppslag
om. Det er mulig det har skjedd en eller annen gang, men
jeg kan ikke erindre det. Så det er
jo veldig viktig at det blir innskjerpet at det finnes en slik hjemmel,
og hvis den kan brukes ved skjenking av mindreårige, vil
jo det være veldig positivt. Det har i årevis
vært bedre kontroll av skjenkestedene man har
snakket om å ty til når man har åpnet
for lengre og lengre skjenketid og flere og
flere skjenkesteder, og det har skjedd lite. Jeg kan nevne at det
f.eks. i Trondheim i løpet av fem år har vært
tre inndragninger på grunn av skjenking til mindreårige,
og undersøkelser som Statens institutt for rusmiddelforskning
har gjort her, kan tyde på at det er langt flere
tilfeller av det, eller at det er et fenomen som er relativt
utbredt. Så det er positivt at justisministeren vil innskjerpe
dette overfor politiet, men jeg vil igjen håpe
at man også ser på nye muligheter.

