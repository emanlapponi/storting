  Jeg vil tillate meg å stille følgende
spørsmål til justisministeren:

«Flere undersøkelser tyder
på at det på utesteder i de store byene foregår
en god del brudd på skjenkebestemmelsene, som skjenking
av mindreårige og overskjenking av åpenbart berusede.
I forhold til hva undersøkelsene viser, er antallet inndragninger
av bevillinger begrenset. Dette kan bl.a. skyldes at det er svært
tid- og ressurskrevende å få gjennomført
slike reaksjoner.

Vil Regjeringen vurdere å innføre
lovhjemler for at politi og kontrollører skal kunne foreta
straksreaksjoner på stedet ved åpenbare regelbrudd?»

