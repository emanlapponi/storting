 (ordfører for saken): Denne saken om endringer i foretaksloven er en oppfølging av Stortingets vedtak fra 8. april 2014, Prop. 38 S for 2013–2014. Disse endringene skal føre til færre administrative byrder for næringslivet, og offentlig administrasjon skal styrkes ved å øke samarbeidet mellom de europeiske sentrale registrene, handelsregistrene og foretaksregistrene, noe komiteen ser svært positivt på.


Komiteen har også merket seg at dette skal tydeliggjøre at Foretaksregisteret kan delta i registersammenkoplingssystemet, og derved synliggjøre løsninger og informere næringsdrivende om hvor en kan finne informasjon om utenlandske foretak. Det er en samlet komité som står bak innstillingen.


