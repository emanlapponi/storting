 (ordfører for sakene): Som saksordfører vil jeg gjerne knytte noen få korte kommentarer til disse sakene.


Den forordningen som foreslås, regulerer ulike forhold knyttet til informasjonssystemet for det indre marked, IMI. IMI har så langt fungert på et ulovfestet grunnlag, og for å legge til rette for et framtidsrettet system som forenkler samhandling mellom myndighetene i EØS, fremmet Europakommisjonen et forslag til IMI-forordning. Europakommisjonens forslag ble sendt på høring, med høringsfrist 30. november 2011, og tilbakemeldingene har i all hovedsak vært positive. Komiteen har også merket seg at erfaringene med IMI sett fra et norsk ståsted har vært gode.


Innføring av forordningen krever en lovendring, og det er en enstemmig komité som innstiller til at Stortinget vedtar denne lovendringen.


