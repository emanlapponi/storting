 Jeg har følgende spørsmål til
utdanningsministeren:

«Byrådet i Oslo vil redusere
delingstimer i grunnskolen. Ifølge Norsk Lærerlag
begynner dette å bli et landsomfattende problem.

Hvilke tiltak vil statsråden sette
inn mot denne utviklingen?»

 Jeg takker for svaret, selv om jeg føler
at det var et veldig generelt svar, og at det var lite politiske
holdninger i det – bortsett fra én, og det er
den viktigste: Jeg oppfatter at statsråden mener at delingstimene
er svært viktige nettopp for å få bukt
med en utvikling av spesialundervisning hvor elevene blir tatt ut av
klassen. Det er jeg glad for.

 Men det jeg også tok opp i mitt spørsmål,
er situasjonen i Oslo. Og det er helt klart og tydelig at det er
uro i Oslo-skolen. Jeg har forventninger til at statsråden
i hvert fall følger utviklingen i Oslo nøye og,
om han ikke går inn med direkte tiltak, i hvert fall kommer
med en klar advarsel hvis utviklingen går i en retning
hvor det er de svakeste – hvis jeg kan bruke det uttrykket – som
blir rammet av nedskjæringer på delingstimene,
hvis byrådet setter i verk det, eventuelt skulle få tilslutning
av bystyret i Oslo til det. Så jeg håper at statsråden
nå følger utviklingen nøye og registrerer
den uro som ligger i Oslo-skolene på dette punkt.

