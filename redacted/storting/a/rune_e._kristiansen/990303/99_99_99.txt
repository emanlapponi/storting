 Jeg tillater meg å stille følgende
spørsmål til kirke-, utdannings- og forskningsministeren:

«Under Stortingets behandling av Innst.
S. nr. 78 (1998-99), jf. St.meld. nr. 42 (1997-98) Kompetansereformen,
fikk regjeringspartiene med støtte av Høyre og Fremskrittspartiet
flertall for at voksne ikke skal gis juridisk rett til videregående
opplæring. Ifølge Dagsavisen 18. februar 1999
er statsråd Lilletun i ferd med å endre sitt standpunkt.

Hva er bakgrunnen for denne endringen?»

  Jeg takker for svaret, som jeg oppfatter som
klare positive signaler og holdninger knyttet til retten til videregående
opplæring for voksne. At statsråden har stor forståelse
for å sikre retten til videregående
opplæring for voksne, har jeg fått en viss følelse av
, både i debatten om kompetansereformen og ut fra dagens
svar. 

Det er nå kjent at inntektsoppgjøret
vil ha etter- og videreutdanning som et av de høyest prioriterte
områder, og jeg oppfatter det slik at det er viktig at
det gis signaler til partene i arbeidslivet. Jeg vil bare få bekreftet
det statsråden gav uttrykk for i Dagsavisen, nemlig at
Regjeringen ikke er avvisende til å vurdere retten til
videregående opplæring for voksne. 

