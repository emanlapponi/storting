 Det er interessant å høyre statsråden forsøkje å gjere gull ut av gråstein. Det skulle då berre mangle at regjeringa reverserte sine eigne innstrammingar i permitteringsreglane i den situasjonen som vi er inne i no. Når det gjeld satsinga på arbeidsmarknadstiltak: Vel, det begynner å kome seg no, etter avtalen med Venstre og Kristeleg Folkeparti, men ho er framleis for svak, etter Arbeidarpartiet sitt syn. Og fleire mellombelse stillingar, som er arbeidsministeren sin store kjepphest, får ikkje fleire i jobb.


Er det andre tiltak i vente frå regjeringa no når vi ser at situasjonen i arbeidsmarknaden ikkje betrar seg?


