 Jeg har følgende spørsmål
til arbeids- og administrasjonsministeren: 

«Det har i media framkommet at statsrådene
i regjeringen Bondevik har forhandlet fram en avtale om gullkort
hos SAS, med alle de fordeler det medfører, uten at de
nødvendige poeng er opptjent. 

Er slik forskjellsbehandling forenlig med EØS-regler om
diskriminering og likebehandling?»

 Det mest interessante er selvfølgelig
ikke spørsmålet om EØS-regelverket. 

Jeg oppfattet det i hvert fall slik at statsråden
fortsatt mener at statsrådene skal nyte godt av de fordelene
som kortet gir, uten at de nødvendige poengene er opptjent. Da
synes jeg det interessante er om Regjeringen synes det er greit
at det blir gjort forskjell på folk, i den forstand at
noen må opptjene nødvendige poeng for å nyte godt
av fordeler, mens andre ikke behøver å opptjene
nok poeng før de får de samme fordelene. Synes
Regjeringen det er greit at det gjøres en slik forskjell
på folk? 

Jeg vet at Regjeringen arbeider med en melding
om Forskjells-Norge. Synes statsråden at dette passer inn
i en slik sammenheng?

  Jeg vil bare kort si at da må jeg
oppfatte det slik at Regjeringen syns det er greit at statsrådene
får fordeler som andre ikke får, uten at de har
gjort det som skal til.

