  Etter å ha hørt
et svar her tidligere i dag på et liknende spørsmål,
er det kanskje ikke en uventet konklusjon at man ikke
vil svare, eller sier det er umulig å svare,
på spørsmålet. Så får
vi jo se om vi kan grave fram kildemateriale på det.

Statsråden har i Fiskeribladet den
15. mars et leserinnlegg under tittelen «Slepebåter
og kystberedskap». Her sies mye, bl.a. følgende:

«Etter
grunnstøtingen med «Fjord Champion» er det
viktig å evaluere beredskapen, for å se
om det foreligger en systemsvikt eller
om det var et sammenfall av uheldige omstendigheter som medførte
at fartøyet grunnstøtte før
nødvendig slepekapasitet kom frem til havaristen.»

Mitt spørsmål til statsråden
er: Er det så enkelt? Er det kun disse to valgene man har
i evalueringen? Altså: Hvordan kan man evaluere
et system som mange påstår ikke finnes?
Man har ikke en god nok beredskap som man kan evaluere.

Med hensyn til sammenfall av uheldige omstendigheter
har det før i dag vært pekt på at det
gikk veldig godt. Det kunne ha gått mye verre hvis det
hadde vært dårlig vær. Så på nytt:
Er det så enkelt at det bare er to alternativer
man skal evaluere?

