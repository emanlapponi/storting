 Jeg tillater meg å stille følgende
spørsmål til kommunal- og regionalministeren:

«Hva vil statsråden gjøre
for at førstegangsetablerere som kjøper en gammel
bolig, kan få dette boligkjøpet finansiert gjennom
Husbanken?»

  Jeg takker statsråden for svaret.

Ca. halvparten av alle ekteskap ender i skilsmisse,
og mange samboende par går også fra hverandre.
Det skjer ofte at ingen av partene etterpå har økonomi
til å beholde den boligen som de eide i fellesskap, og
begge parter må finne en mindre og rimeligere bolig på grunn
av dårligere økonomi som enslige. Hvilke muligheter
har denne gruppen annengangsetablerere til å finansiere
boligen sin i Husbanken?

  Først vil jeg rette opp et par ord
i teksten i spørsmålet. Det står «det
er fattet vedtak», det skal selvfølgelig stå «det
er fremmet forslag».

Jeg ønsker å stille følgende
spørsmål til sosialministeren, i endret form:

«Det er fremmet forslag om at forsørgerfradraget
skal fjernes fra selvangivelsen og tillegges barnetrygden. Mange,
svært mange, kommuner regner barnetrygden som en del av
inntekten når de beregner eventuell utbetaling av sosialhjelp.
Nå får disse familiene forsørgerfradraget
lagt til inntekten, og blir igjen tapere i dette systemet. De mister
på en måte forsørgerfradraget. 

Hva vil statsråden gjøre
med dette?»

  Jeg takker statsråden for svaret.
Noen kommuner regner også kontantstøtten som en del
av inntekten til sosialhjelpsmottakere. Dette gir også en
forskjellsbehandling av denne gruppen i Kommune-Norge. Vi trenger åpenbart
en større likebehandling av sosialhjelpsmottakerne på flere
områder i kommunene. Hva vil statsråden gjøre
for å rette opp denne forskjellsbehandlingen?

