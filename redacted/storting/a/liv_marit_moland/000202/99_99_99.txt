 Jeg tillater meg å stille følgende
spørsmål til helseminister Dagfinn Høybråten:

«Statens helsetilsyn har nå utarbeidet
en anbefaling om redusert bruk av amalgam i tannhelsetjenesten.

Vil statsråden legge fram forslag
som setter en dato for når det skal være slutt
med å bruke amalgam som tannfyllingsmateriale?»

  Jeg takker statsråden for svaret,
der jeg også fikk svar på det jeg hadde tenkt å stille som
mitt spørsmål nummer to, og som gikk på behandlingstilbud
til dem som mener de har bivirkninger av amalgamfyllingene.

Derfor går jeg over på det
siste tilleggsspørsmålet mitt. Forbundet Tenner
og Helse ønsker et forbud mot bruk av amalgam. Undersøkelser
viser forholdsvis stor grad av subjektiv bedring etter utskifting
av amalgam. Både helse og miljø vil tjene på et
forbud. Er det i noen vitenskapelige undersøkelser påvist
at kvikksølv har uheldige skadevirkninger på foster
og barn, bl.a. gjennom morsmelk? Og vil statsråden i tilfelle
foreta en utredning om dette?

