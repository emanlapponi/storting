  Jeg vil stille følgende spørsmål
til nærings- og handelsministeren:

«Norge går inn for en utfasing
av atomkraft generelt på lang sikt. Som medlem av Den europeiske
utviklingsbank, EBRD, vil Norge være med på å behandle
en søknad om lån til å ferdigstille to
sovjetisk konstruerte atomkraftverk i Ukraina, K2/R4. 

Vil statsråden be Norges representanter
i EBRD om å handle i samsvar med sin offisielle politikk
og stemme mot et slikt lån?»

 Det var et forholdsvis oppsiktsvekkende svar
statsråden nå gav. Vi hadde en tilsvarende situasjon
i 1995, da det også var aktuelt for EBRD å støtte
et kjernekraftprosjekt i Øst-Europa. Da uttalte Lars Sponheim følgende
til avisen Bergens Tidende, den 18. februar 1995:

«Hvis
det er noe man bør bruke penger til, er det å avvikle
atomkraftverk, og å erstatte atomkraft med andre energikilder.
Det er forkastelig å bruke penger på dette. Finansierer
EBRD atomkraftverket, må Norge vurdere hele EBRD-samarbeidet»

Vil ikke statsråd Sponheim bidra til
at Norge går sammen med Nederland og Østerrike og allerede
på dette tidspunktet erklærer at vi går
imot dette prosjektet?

