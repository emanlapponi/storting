 Jeg ønsker å stille følgende
spørsmål til kultur- og kirkeministeren:

«NRK har en viktig rolle som allmennkringkaster. Ikke
minst for å sikre et bredt tilbud til folket.
Det viser seg nå at tunge næringsinteresser innen
oljeindustrien sponser NRKs nye serie «Norsk oljehistorie».
Dette stiller spørsmål ved NRKs presseetiske holdninger,
ved hva allmennkringkasteren kan tillate seg innenfor
reglene om sponsing, men også om deres
objektive rolle og om allmennkringkastingskravene her tøyes
for langt.

Hva vil statsråden gjøre
for at NRK ikke skal svekke sin rolle som allmennkringkaster?»

