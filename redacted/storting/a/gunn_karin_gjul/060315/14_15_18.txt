 Jeg deler statsrådens synspunkter
om at det ikke minst er viktig i forhold til NRKs integritet
og troverdighet når det gjelder sponsing, og det er nettopp
dette det reises spørsmål om i forbindelse med
NRKs nye serie om norsk oljehistorie. Her er en av de virkelig store
aktørene innenfor norsk oljehistorie,
Oljeindustriens Landsforening, med og betaler hele serien.

Når tunge aktører er med
på å betale serien – og det kan godt
hende at det er riktig at de ikke har noen direkte
styring på innholdet i serien – kan det for folk
som vet om det, stilles spørsmål om det. Det er også et
problem i den forstand at dette er aktører som
har stor makt i det norske samfunnet, og som derfor bør
granskes på en grundig måte, slik at vi får
en historie og en serie som presenterer hele denne
stolte historien vår på en god måte.

