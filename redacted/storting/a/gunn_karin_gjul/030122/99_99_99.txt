 Jeg vil stille følgende spørsmål
til justisministeren:

«Stadig flere politifolk opplever
alvorlige trusler mot seg og sin familie. Mange lever i skjul med
hemmelig adresse. Politidirektoratet setter nå i verk tiltak
for å beskytte disse politifolkene.

Hvilke tiltak vil statsråden sette
i verk for å bekjempe denne typen kriminalitet?»

 Jeg takker statsråden for svaret.

Jeg vil gi honnør til statsråden
for de tiltakene som er satt i verk nettopp for å motarbeide
denne typen alvorlig kriminalitet, anførsler og angrep
på vår rettsstat. Men jeg tror det er begrenset
i hvor stor grad strengere straffer vil motarbeide denne typen kriminalitet,
for her dreier det seg om mafialignende virksomhet og
omfattende internasjonal kriminalitet. Det som også er
litt frustrerende, er jo at vi gir litt etter for press,
i den forstand at vi er nødt til å iverksette
tiltak for å beskytte politifolk mot denne typen trusler.

Mitt spørsmål til statsråden
er: Hvilke muligheter ser statsråden for at man rett og
slett kan motarbeide trusler og den typen kriminalitet, slik at
vi kommer i forkant og ikke hele tiden er nødt
til å drive med brannslukking og tiltak i etterkant?

 Jeg håper CATCH og de ulike tiltakene
som man nå setter i verk i forkant for å bekjempe
slik kriminalitet, vil lykkes. Samtidig vil jeg anmode om at man
er litt kritisk i forhold til hvilke typer politimetoder man tar
i bruk, for anonymitet og det at politiet er
nødt til å jobbe i skjul, er ikke alltid det beste
for en rettsstat.

Det jeg lurer på, og som statsråden
var litt inne på i sitt første
svar, går på dette med internasjonalt samarbeid.
Statsråden nevnte det nordiske samarbeidet, men denne internasjonale
kriminaliteten favner mye videre enn det som skjer innenfor
det nordiske området. Jeg lurer på om statsråden også kommer
til å ta, eller om han har tatt, et initiativ
bl.a. overfor Interpol og Kripos, slik at man kan få et
bredt samarbeid for å bekjempe den type kriminalitet
og slike miljøer.

