 Jeg takker for svaret, men er selvfølgelig ikke
beroliget.

De som har behov for ortopedisk skotøy,
må av og til, ifølge TV-programmet «Brennpunkt» den
19. april, prøve skotøyet en syv–åtte
ganger. Dette er folk som har problemer med å gå.
Det er millimeternøyaktighet som kreves her.

Jeg er veldig glad for at statsråden
nå bekrefter at det er brukernes beste som skal
stå i fokus, men det henger nøye sammen
med den kompetansen som finnes, bl.a. på ortopedisk produksjonsverksted
på Hamar. Der er det 14 ansatte som har denne kompetansen,
og som utfører tjenester til det aller beste
for brukerne.

Jeg må igjen få lov til å spørre
om ikke statsråden mener at det er
for dårlig dokumentert innsparing på dette anbudet.

