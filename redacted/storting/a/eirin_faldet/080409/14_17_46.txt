 Jeg vil takke statsråden for et veldig grundig og godt svar. 

Det er heldigvis slik at jeg har inntrykk av at statsråden tar
barnevernet på alvor. Det er jeg veldig glad for, på vegne av
de barna som trenger voksen støtte aller, aller mest. 

Det
er jo slik at barnevernet i Hedmark sliter på mange områder.
Det som bekymrer meg, er selvfølgelig at seks av ti nye saker ender
med henleggelse. Som statsråden sier, er det bak hvert eneste tall
en skjebne. Dessuten er det slik at tidsfristene overskrides i om lag hver
femte sak. Det er uholdbart. Jeg håper statsråden kan bidra
til å løfte barnevernet i Hedmark, slik at enda flere får
hjelp. 

