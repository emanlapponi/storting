 Jeg tolker statsråden slik at hun
er villig til å se på dette, for det er faktisk
veldig variert hvordan drosjene blir behandlet ved eventuelle søknader
om fritak fra bompenger. Hvis statsråden vil se på hva
de har gjort i Sverige, har de altså der gått
inn for at drosjene skal unntas bompenger. Jeg ber derfor statsråden
se hen til sine kolleger i Sverige og lære
litt av dem. Da kan vi kanskje løse dette, for
jeg tror at mye av problemet ligger nettopp
i definisjonen av hva en drosje er. Statsråden sa selv
at det var en mellomstatus. Det skjønner jeg veldig godt.
Men i det store og det hele er alternativet privatbil.
Da synes jeg faktisk at drosjer rager mye høyere enn privatbilisme,
og derfor bør drosjene ha status som kollektivtransport
og dermed også ha de samme rammebetingelser som
kollektivtransporten i byene og i distriktene.

