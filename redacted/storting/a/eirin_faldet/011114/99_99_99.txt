  Jeg tillater meg å stille følgende spørsmål
til arbeids- og administrasjonsministeren:

«23. oktober 2001 orienterte Konkurransetilsynet
flyselskapene SAS og Braathens om at de ikke fant grunnlag
for å gripe inn mot SAS" erverv av Braathens,
og at Konkurransetilsynet «på det nåværende
tidspunkt» ikke ville gripe inn mot bonusprogrammer,
storkundeavtaler og reisebyråavtaler.

Hvilken grunn har Arbeids- og administrasjonsdepartementet
til å forsere Konkurransetilsynets arbeid med disse problemstillingene,
og hvorfor slik hast?»

  Dette var mange fine ord. Men vi vet
nå at det pågår et nordisk utredningsarbeid
som bedre vil kunne belyse betydningen av bonusordningene
for konkurransen internasjonalt og nasjonalt. Resultatet av dette
arbeidet skal foreligge til våren. Hvilket grunnlag har
departementet for å unnlate å avvente disse vurderingene?
Statsråden skjønner vel at dette hastverket veldig lett
kan kobles til statsrådens motvilje mot at SAS får kjøpe
Braathens?

  Gjennom media er det blitt kjent at Administrasjonsdepartementet
har engasjert seg i saken, dette til tross for at administrasjonsministeren
uttalte prinsipiell skepsis til politisk overprøving av
Konkurransetilsynets vurderinger. Det er nå slik at dette
brevet fra statsråden til Konkurransetilsynet oppfattes
som en instruks til ny vurdering av bonusprogrammet. Er ikke statsråden
selv klar over at dette kan oppfattes litt rart, ja meget underlig,
i luftfartsmiljøet, og at det lett kan oppfattes som om
statsråden er ute etter å ta SAS i stedet
for å ivareta passasjerenes interesser?

