 Jeg sier tusen takk for svaret.

Jeg er jo klar over at det kan virke som om
denne planovergangen er sikret godt nok. Det er bare det
at dette altså ikke er en planovergang på et
stille sted, den ligger faktisk i Stange sentrum, og det passerer noen
tusen personer der hver dag. Det er mange barn som passerer over
planovergangen. Elever fra både Stange skole,
Stange ungdomsskole og Stange videregående skole
har overgangen som skolevei. Det er dette som bekymrer meg.

I tillegg kan jeg nevne at Stangehallen og
den nye idrettsparken også krever at folk må passere
planovergangen.

Jeg er glad for at det nå blir tatt
initiativ til et møte, og har stor
forståelse for at en må begynne med de verste først,
men jeg ber statsråden også vurdere
den menneskelige siden ved dette.

