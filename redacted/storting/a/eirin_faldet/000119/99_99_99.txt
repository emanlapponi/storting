  Jeg tillater meg å stille følgende spørsmål
til samferdselsministeren:

«Ved Løten Nærstasjon
har salget av billetter for NSB økt betraktelig. Agentene
har inngått en avtale med NSB som gir agentene 10 pst.
provisjon av billettsalget. Nå har agentene fått
melding om at provisjonen vil bli redusert til 8 pst. fra 1. januar
2000.

Hva kan statsråden gjøre
for å forhindre at de ubetjente stasjonene mister sine
agenter?»

  Jeg takker statsråden for svaret,
og jeg tolker svaret positivt. 

Jeg er selvsagt klar over at det er NSBs styre
som er ansvarlig for økonomien, men jeg mener å ha
dekning for å si at dette med agenter er en meget god løsning,
og jeg håper statsråden overfor NSBs styre kan
understreke hvor viktig det er at servicen er god. NSBs agenter
yter nemlig en god service overfor kundene. Denne provisjonen betyr
lite økonomisk for NSB, men svært mye for at agentene
skal bidra til et godt tilbud for de reisende. Det burde være
viktig for NSB at de har fornøyde kunder. 

NSB kan ikke si opp avtaler gjennom media,
det bør være likeverdige avtaler rundt om i landet,
og agentene har i høyeste grad krav på forutsigbarhet.

  Jeg er takknemlig overfor statsråden
for at han tar mine synspunkter med seg, for jeg har fått
henvendelser fra mange som blir berørt av dette. 

Det er klart at gulroten for disse såkalte
agentene er at de tjener på det. Det gjør også at
de oppmuntres til å yte så god service at de reisende
kommer tilbake. Jeg synes ikke 10 pst. er en ublu provisjon, de
fortjener faktisk det. På kalde dager holder de stasjonen åpen,
mange av dem har utsalg, og det har faktisk også blitt
et senter på Løten for brukskunst. Det skaper
litt aktivitet også i Løten sentrum.

Jeg tror at NSB – når styret
får tenkt seg om – finner ut at dette er en meget
god løsning, og at de ikke går til noen reduksjon
av provisjonen.





                

