 «Hedmark fylke, ved Sentralsjukehuset
i Hedmark, har siden 1998 arbeidet aktivt for å få nasjonal
mammografiscreening
til fylket. For året 2001 ble det bevilget 500 000 kr til
lønnsmidler til prosjektleder
for planlegging av oppstart i Hedmark 2002. Det er inngått
kontrakt i 2001 mellom Hedmark fylke og Kreftregisteret om dette.

Hva kan statsråden gjøre
for at Helse Øst følger opp dette?»

 Jeg ble veldig glad for svaret, og jeg takker
for det.

Det er faktisk sånn – bare
litt historikk– at for tolv år siden samlet kvinnene
i Hedmark inn 2,2 mill. kr til mammografi, og
en maskin ble installert. Vi vet at den hyppigste kreftformen
blant kvinner er brystkreft. Denne kreftformen er økende,
og dessuten opptrer den hos stadig yngre kvinner.

I Hedmark, som mange andre steder
i landet, ser vi på mammografiscreening
som et forebyggende tiltak, og det er derfor veldig viktig. Jeg
kan, ettersom jeg skjønner, gå tilbake til alle
kvinner i Hedmark og si at nå kommer maskinen i gang og
blir et godt tilbud for alle kvinner. Har jeg forstått
statsråden rett?

 Siden jeg har anledning, vil jeg også samtidig føye
til at investeringer i teknologiske nyvinninger har ligget litt
tilbake i Hedmark. Det gjelder også andre
tilbud, så jeg håper at ikke denne regionaliseringen
fører til at Helse Øst får dårligere
muligheter til å drive med de investeringsplanene som fylket
hadde tidligere.

 Tusen takk!





                

