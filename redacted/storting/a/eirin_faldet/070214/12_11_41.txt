  Veivedlikeholdet er privatisert så mye
at ansvaret på en måte blir pulverisert, og vi
er jo veldig skeptiske til alle disse private kontraktene.

Jeg har lyst til å spørre
statsråden om hun vil legge til rette for at oppdragsgiveren
kan gjennomføre god kvalitet på vintervedlikeholdet.
Vil statsråden gå igjennom alle anbudspapirene,
slik at vi får lik standard i hele landet, og at
det til enhver tid tas hensyn til de lokale vær- og føreforholdene?
Og: Vil hun gå igjennom hele anbudssystemet og
se om dette er det riktige og det beste for trafikantene?

Det er skummelt når bussjåfører ikke
tør kjøre skolebarna til skolen. Derfor må vi
gå igjennom hele systemet for at vi skal sikre
trafikantene. Vi kan gjerne ha kontroller, men vi må ha
så sterke incitamenter at det blir gjort noe, og at brøytebilen
kan nå fram så fort som mulig.

