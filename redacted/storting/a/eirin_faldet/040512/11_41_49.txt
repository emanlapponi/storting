 Nå ble jeg spesielt glad, for
da kan jeg melde det tilbake til dem dette angår.

Men det er to ting jeg vil komme inn på i
statsrådens svar. Det ene er at saksbehandlingstiden er
vel 4 uker. Det betyr jo at mange saker tar mye lengre
tid, og at noen tar mye kortere tid.

Så viser statsråden til § 6-2
i apotekloven, som åpner for at pasientene kan få medisiner
uten å betale. Når dette har kommet opp og kommet
meg for øre, er det tydelig at det her har noe med informasjon å gjøre.
Det er sikkert ikke så mange som har fått
greie på at det er mulig å hente ut medisiner
uten å betale. Det er heller ikke så hyggelig
for folk å gå på apoteket og si at de
kanskje må få betale senere fordi de har dårlig
råd. Det er et menneskelig aspekt oppi dette også.

Jeg er glad for at statsråden nå tar
dette opp til vurdering, for det er også andre
medisiner enn Plavix vi snakker om.

