 Jeg vil gjerne stille et spørsmål
til finansministeren:

«Vi leser stadig i avisene at mange
pendlere i distriktene er fortvilet over den innstrammingen i diett-
og kjøregodtgjørelsen som er varslet.
Sett i sammenheng med Regjeringens reduksjon
av fraktutjevningstilskuddet på drivstoff er dette en distriktsfiendtlig
politikk som vil ramme både enkeltmennesker,
kommuner og næringslivet, blant annet i Hedmark.

Hva har Regjeringen tenkt å gjøre
for pendlerne?»

 Det er dette begrepet «en viss innstramming» for
pendlerne som selvfølgelig slår veldig individuelt
ut for de forskjellige gruppene. I tillegg til at pendlerne har
ulempen med å måtte bruke mye tid i
bil, har fradragsmulighetene for enkelte faktisk blitt betydelig
verre. Og det er jo nå slik i vårt samfunn at
flere og flere må pendle for i det hele tatt å komme
seg til arbeidet, og det dreier seg om både ukependling
og dagpendling.

TØI har faktisk beregnet at det koster mellom
4,50 kr og 5 kr pr. km å ha en bil, og
i tillegg kommer, som jeg nevnte, belastningen med tiden de bruker.

Jeg vil også understreke
at det i sentrale strøk er mulig å bruke
kollektivtransport. Det er det ikke i eksempelvis Hedmark.

 Det tror jeg er helt nødvendig.

Jeg har lyst til å nevne et eksempel
fra mitt fylke. Tidligere var det slik at en kunne kjøre
9 000 km for en godtgjørelse på 3,20 kr.
Først deretter måtte en skatte av det som oversteg
2,60 kr. Nå er all kjøregodtgjørelse over
4 000 km skattepliktig for det som overstiger 2,05 kr.
I tillegg skal det betales arbeidsgiveravgift
for alle beløp over 2,05 kr. Våler
kommune i Hedmark har distribusjon av mat til eldre og
syke, men har ingen godtgjørelse for det bortsett fra kjøregodtgjørelsen.
Det er klart at for kommunen er dette en situasjon som ikke
er enkel å takle i hverdagen. Det er slike utslag som fører
til at folk sier at det ikke er noe hyggelig å bo
i Distrikts-Norge, og det er vel ikke Regjeringens intensjon?

