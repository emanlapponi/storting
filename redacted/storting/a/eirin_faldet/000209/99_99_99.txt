  Jeg tillater meg å stille justisministeren
følgende spørsmål:

«BARM-prosjektet (Bolig, Arbeid, Rehabilitering
og Miljø) ble startet opp på Hamar i august 1996.
Tiltaket var først og fremst et ettervernstilbud for innsatte
som skal ut av Hamar kretsfengsel, og tidligere innsatte fra samme
sted. I den kritiske fasen/overgangen når fangene skal
ut i frihet, er faren ofte stor for å vende tilbake til nye
lovbrudd. Prosjektet er evaluert positivt. Nå står
prosjektet i fare for å bli nedlagt.

Hva vil statsråden gjøre
for at BARM-prosjektet kan videreføres?»

  Jeg takker for svaret. Som statsråden
sikkert skjønner, er jeg opptatt av å få en
type økonomisk garanti for at dette gode prosjektet kan
fortsette. Prosjektet er unikt og et godt eksempel på samarbeid mellom
offentlige og frivillige instanser. BARM-senteret på Hamar
er et kontaktsenter for rusmisbrukere og kriminelt belastede, og
det er også mulighet for individuell oppfølging
og ettervern i et helhetsperspektiv, med formål å hjelpe
brukerne bort fra rus og kriminalitet. Dette er faktisk et billig
tilbud til denne gruppen.

Jeg håper statsråden kan
samarbeide med sosialministeren, for også her ligger det
en mulighet for å innhente økonomisk bistand.
Og jeg håper statsråden kan legge inn et godt
ord, slik at BARM-senteret på Hamar fortsatt får økonomisk
støtte.

  Nå ble jeg betydelig mer rolig, fordi
justisministeren nå så klart gav uttrykk for at
dette var et positivt prosjekt. Evalueringen viser også det. 

Vi vet alle at det er så som så med
ettervernstilbudet for de innsatte og kriminelt belastede. Kommunene
sliter med økonomien. Derfor er dette et så godt
prosjekt, som faktisk gjør at også brukernes familie
og det sosiale nettverk rundt de innsatte får aktiv kontakt.

Jeg er glad for at det er justisministeren
som svarer på dette spørsmålet, for jeg
vet at han har sitt hjerte akkurat hos de svakeste i samfunnet.
Jeg håper at justisministeren nå kan hjelpe oss,
slik at BARM-senteret får fortsette.

