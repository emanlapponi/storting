 Det er ingen tvil om at vi har et godt helsetilbud i dette landet, både i kommunene og når det gjelder spesialisthelsetjenesten. Det er vi enige om, men det er i alles interesse å forsøke å gjøre det enda bedre og unngå at sånne ting skjer i framtida, og at det er pasientens beste og ikke tilfeldighetenes spill og tekniske løsninger som er avgjørende for hvorvidt enkeltbrukere får det tilbudet de skal ha. Jeg tolker statsråden dit hen at det skal en ha fokus på i tida framover, og at kommunene må ha gode rutiner, sånn at dette ikke skjer i framtida.


