 Jeg er glad for statsrådens klare og tydelige svar, og jeg tror at også andre kommuner bør ta de signalene med seg. Jeg er allikevel litt bekymret for at sånne ting kan skje, og jeg blir bekymret for den internkontrollen som selv i Norges største kommune ser ut til å svikte her. Hva tenker statsråden om kommunenes egen kvalitetssikring på disse områdene? Hvordan kan den bli bedre?


