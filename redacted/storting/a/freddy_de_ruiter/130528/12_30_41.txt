 (ordfører for saken): Jeg kan trøste forsamlingen med at jeg ikke skal holde på i 30 minutter.


Komiteen har her en enstemmig innstilling, og i korte trekk handler denne saken om noen endringer i yrkestransportlova. Det handler om:


Transportører som søker løyve for person- og godstransport på vei etter §§ 4 og 5 i yrkestransportlova, skal være etablert i Norge.


Det gis hjemmel til å etablere et elektronisk register over transportører på vei samt å drifte dette.


Det gis hjemmel for løyvestyresmaktene til å erklære personer som har gjort ulovlige brudd på regelverket, uskikket til å lede transportvirksomhet i alle EØS-land.


Dette er lovendringene i korte trekk. 


Ellers har det vært en viss debatt om overføring av løyvemyndighet, og her slutter komiteen seg til de anbefalingene som foreligger; å flytte noe av det over fra fylkeskommunen til staten, og ellers slutter komiteen seg enstemmig til departementets forslag til endringer i yrkestransportlova.


Per-Kristian Foss hadde her overtatt presidentplassen.


