  Jeg tillater meg å stille følgende
spørsmål til barne- og likestillingsministeren:

«Mellom jul og nyttår
annonserte Block Watne i Aust-Agder med romjulssalg av leiligheter
på Engene utenfor Arendal. I disse omfangsrike annonsene
ble potensielle kjøpere oppfordret til å bestemme
seg straks, dvs. i løpet av romjula, da ville de få en
oppvaskmaskin med på kjøpet. Annonsene inneholdt
svært gunstige regneeksempler over boutgifter. Det ble
imidlertid ikke opplyst om totalpris, nedbetalingstid, eller
at regneeksemplene tok utgangspunkt i avdragsfrihet.

Hvordan vurderer statsråden en slik
markedsføring?»

