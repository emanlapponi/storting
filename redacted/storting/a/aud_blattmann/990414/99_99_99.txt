 Jeg tillater meg å stille helseministeren

følgende spørsmål:

«I Norge nektes 60-åringer

utredning for mulig hjertetransplantasjon. Bruk av alder som eneste

kriterium for å nekte utredning oppfattes som urettferdig

og diskriminerende.

Vil statsråden endre nåværende

praksis og legge til rette for individuell medisinsk vurdering av

den enkelte, uavhengig av alder?»

  Jeg takker statsråden for svaret. Jeg

har vanskelig for å skjønne at hver pasient bedømmes etter

en totalvurdering hvor alder, pasientens medisinske behov, muligheter

for rehabilitering og tilstedeværelse av kompliserende

sykdommer kan danne noe hovedgrunnlag når man, dersom man

er over 60 år, faktisk blir nektet en individuell medisinsk

utredning. Det er vel flere som har følt at dersom man

er over 60 år, så har man gått ut på dato.

Jeg mener dette er umoralsk, og at det nærmest er å felle

en dødsdom over en person bare fordi vedkommende er 60 år.

Det synes jeg er vårt helsevesen lite verdig. Derfor vil

jeg spørre statsråden: Vil han bidra til endring av

det regelverket som praktiseres i dag, og gi pasienter rett til

en individuell medisinsk utredning?

  Jeg takker statsråden for svaret, som

jeg oppfatter som mer positivt enn det som jeg kanskje registrerte

at lederen for Rådet for legeetikk uttalte i VG den 8.

april, nemlig at man av «økonomiske, praktiske

og medisinsk-etiske grunner bør opprettholde 60-årsgrensen

for hjertetransplantasjon». 

Jeg er glad for at jeg fikk dette svaret, for

da vil vi kunne ligge mer på linje med de skandinaviske

landene, nemlig at godene skal fordeles etter behov, samt at dette utøves

med respekt for likeverdet og det enkelte menneskes verdighet.

