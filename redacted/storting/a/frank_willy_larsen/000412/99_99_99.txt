  Jeg vil få stille følgende spørsmål
til kulturministeren: 

«Interessen rundt arkitektkonkurransen
for det nye operahuset i Bjørvika forteller om de store
forventningene som knytter seg til prosjektet. 

Hvordan vil statsråden legge til rette
for at den statlige innsatsen ikke bare skal komme hovedstaden til
gode, men at det kan få ringvirkninger for hele landet?»

  Jeg takker statsråden for svaret.
Det er jo sånn at operakunsten er en forholdsvis ny kunstart
i Norge, men gjennom den satsingen vi har hatt på bl.a.
riksopera og distriktsoperaene, har man som statsråden
sier, fått en voldsom oppblomstring av interessen for denne
kunstformen over det ganske land. Da er det naturlig for meg å stille
følgende oppfølgingsspørsmål:
Hvilken rolle ser statsråden at distriktsoperaene skal spille
innen formidlingen av operakunsten i Norge, og hvilke virkemidler
ser statsråden at man kan bruke for å oppnå dette? 

