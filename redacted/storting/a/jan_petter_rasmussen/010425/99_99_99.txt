  Jeg vil få lov å stille
følgende spørsmål til arbeids- og administrasjonsministeren:

«Skal fornyelses- og effektiviseringsprosessen
av offentlig sektor bli vellykket, er det bl.a. nødvendig
med et sterkt samarbeid på tvers av etatsgrenser og på tvers
av forvaltningsnivå.

Hvordan vil statsråden sørge
for at dette virkelig vil skje i praksis?» 

  Jeg takker statsråden for svaret,
som viser at Regjeringen er godt i gang med dette viktige arbeidet.
Etter at jeg stilte spørsmålet, har vi også fått
i hendene den handlingsplanen som statsrådens departement
har ansvar for. 

Det som egentlig er hovedårsaken til
at jeg stilte spørsmålet, er det en opplever på lokalplan.
Når kommuner som har ligget langt framme, prøver å få til
samarbeid mellom statlige etater og egne kommunale etater, det kan
være likningsetat, det kan være post, det kan være
lensmann, det kan være arbeidsmarkedsetaten eller trygdeetaten,
er det at de praktiske vanskelighetene dukker opp. Da har en inntrykk
av at en del statlige etater sitter bak vanntette skott. Det er,
som også statsråden sa, brukernes behov som er
viktig i forhold til åpningstid osv. Så mitt egentlige
hovedanliggende med å stille dette spørsmålet
er: Hva vil skje lokalt for å få dette til? Det
er greit nok at en har sentrale føringer, men det er til
sjuende og sist når den enkelte ordfører, det
enkelte formannskap, skal få gjennomført tingene,
at kravene blir stilt. 

  Jeg takker igjen statsråden for svaret.
Jeg føler at man er på rett vei når det
gjelder å få ting til i praksis ute i kommunene.
Det er klart at med det opplegget som en nå har, er det
ikke hvem som har ansvaret, den enkelte bruker tenker på.
Han tenker på hvor han får tjenesten, og da både
i forhold til åpningstider og ting som må gjøres.
Jeg var selv med i arbeidet med dette i Kommunaldepartementet for
fire år siden, da vi la fram den forrige distrikts- og
regionalmeldingen. Allerede da var servicekontorene nevnt. Nå foreligger det
en ny melding om det samme temaet. Til tross for at det er fire år
siden, burde en del ting kanskje vært lettere å få til
allerede, men jeg registrerer det som skjer nå. Jeg registrerer
at Regjeringen er på rett vei, og da må man rett
og slett bare ha et felles utgangspunkt og et felles håp om
at en skal få til også dette i praksis. 

