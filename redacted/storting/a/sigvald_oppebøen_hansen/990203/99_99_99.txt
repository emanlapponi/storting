  Eg tillèt meg å stille følgjande
spørsmål til kyrkje-, utdannings- og forskingsministeren:

«Norsk voksenpedagogisk forskningsinstitutt
(NVI) i Trondheim har i sin evalueringsrapport peika på at
vaksne elevar i den vidaregåande skulen blir taparar i
Reform 94.

Kva vil statsråden gjere for å bøte
på dette?»

 Eg takkar statsråden for svaret.

Ingen vil bli meir glad enn eg om det er slik
statsråden nå fortel, at rapporten viser at dei
vaksne eigentleg ikkje har kome så dårleg ut som
artikkelen i Dagsavisen kanskje viser. 

Situasjonen før Reform 94 var slik
at inntaksforskriftene til vidaregåande opplæring
gav eldre søkjarar tilleggspoeng, det vil med andre ord
seie at eldre søkjarar konkurrerte ut dei unge. Sånn
sett var reforma på sin plass. Så fekk me altså Reform
94, med ei omfangsforskrift om 375 pst., der ein del av
dei prosentane skulle gå til vaksne søkjarar. 

Nå hadde me ein stor debatt i samband
med kompetansereforma om dei vaksnes plass i den vidaregåande opplæringa,
og eg har sjølvsagt respekt for at statsråden vil
avvente situasjonen … 

  Eg tillèt meg å stille følgjande
spørsmål til kirke-, utdannings- og forskingsministeren:

«Stortinget sitt politiske mål
er at elevar i grunnskulen skal ha høve til å reise
på leirskule minst ein gong i løpet av grunnskuletida.

Korleis vil statsråden sikre at dette
skjer slik Stortinget har føresett?»

  Eg takkar statsråden for svaret.

I mange år sleit leirskuleverksemda
med mangelfulle retningslinjer, heilt til Stortinget bad departementet
om å lage ei forskrift som skulle regulere leirskuleverksemda. Da
fekk me ei forskrift for det, i 1993. Den tredde da i kraft, og
etter det eg forstår, har det fungert nokolunde tilfredsstillande.

Nå er eg gjord kjent med at Norsk
Leirskoleforening i eit møte med embetsverket i departementet
for ganske få dagar sidan blei informert om at forskriftene
som regulerer leirskuleordninga, nå skulle fjernast. Mitt
spørsmål til statsråden er om det er
riktig, og om det er slik at ei eventuell regulering i lovs form
gjennom opplæringslova vil kunne ta vare på det
som forskrifta i dag tek vare på.

 Eg takkar statsråden for svaret, som
for så vidt ikkje gjekk konkret inn på mitt spørsmål,
slik eg oppfatta han. Mitt spørsmål er om ein
gjennom opplæringslova vil sikre leirskulane på same
måten som ein gjer det med dagens forskrifter. 

No er det òg slik at statstilskotet
til leirskuleopplæring ikkje dekkjer dei faktiske utgiftene,
for det har ikkje vore regulert dei siste åra. Og det betyr
at det blir problem i forhold til vertskommunane, som ikkje lenger
vil subsidiere, kan ein seie, leirskuleopplæring for andre
kommunars barn – det har eg ei viss forståing
for.  Er det slik at med den endringa som nå skjer innanfor
leirskuleopplæringa, skal vertskommunane òg få sleppe å ha
arbeidsgjevaransvaret i framtida?

