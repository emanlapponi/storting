  Eg tillèt meg å stille kyrkje-,
utdannings- og forskingsministeren følgjande spørsmål:

«Regjeringa Jagland foreslo i St.prp.
nr. 1 (1997-98) for Kyrkje-, utdannings- og forskingsdepartementet å opprette
ei arbeidsgruppe for IT og andre sektorovergripande spørsmål
på mellom anna bibliotekområdet         (jf. kap.
0280). Regjeringa Bondevik eller Stortinget gjorde ingen endringar
på regjeringa Jagland sitt framlegg. 

Når vil statsråden sørgje
for at arbeidsgruppa blir oppnemnd?»

  Eg takkar statsråden for svaret,
og eg er glad for statsråden si utsegn om at dette er ei
viktig sak. Nå er det berre det at denne saka faktisk har
tatt over eit år. Statsråden seier nå at
arbeidsgruppa vil bli oppnemnd i næraste framtid, og sidan
alt er relativt – sjølvsagt – blir spørsmålet
mitt kva som ligg i omgrepet «næraste framtid».
Vil det seie neste månad, i løpet av våren
eller i løpet av året?

 Eg tillèt meg å stille følgjande
spørsmål til kyrkje-, utdannings- og forskingsministeren:

«Departementet har i rundskriv F-06-99
lagt opp til at prøveavgifta for § 20-kandidatar
skal endrast i tråd med budsjettvedtak i Stortinget. Etter
dette har Stortinget handsama St.meld. nr. 42 (1997-98) Kompetansereformen.
Der meiner eit stort fleirtal at prøveavgifta for § 20-kandidatar
skal fjernast. 

Vil statsråden ta omsyn til dette
i samband med revidert nasjonalbudsjett til våren?»

 Eg takkar statsråden for svaret. 

Det er rett at Stortinget i samband med behandlinga
av budsjettet for 1999 slutta seg til prinsippet om lik behandling
av § 20-kandidatar og privatistar, at ein skulle sjå det
i samanheng. Da komiteen og Stortinget behandla kompetansereforma,
blei dette vurdert også i den samanhengen. Det blei da
ikkje noko fleirtal for å fjerne avgifta for privatistar,
men derimot ligg det føre ein ganske solid fleirtalsmerknad
om å fjerne avgifta for § 20-kandidatar. 

Når det gjeld kostnadene og mangel
på inntekt for fylkeskommunane, er det klart at det er
ei sak som må vurderast, og også ei sak som ein
måtte vurdera før 1997. Mitt spørsmål
til statsråden blir : Ville det likevel ikkje vere fornuftig å vurdere
desse spørsmåla i samband med revidert budsjett
nå til våren?

