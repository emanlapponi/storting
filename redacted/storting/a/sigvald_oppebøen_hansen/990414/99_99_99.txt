 Eg skal tillate meg å stille følgjande

spørsmål til kyrkje-, utdannings- og forskingsministeren:

«Ifylgje Aftenposten Aften 12. mars

1999 vurderer Ullern videregående skole i Oslo å utestenge

dei dårlegaste elevane frå allmennfagleg studieretning.

Bakgrunnen er påstand om at det er nokre elevar som ikkje

har kunnskap nok til å ta imot undervisning.

Er dette eit tiltak som statsråden

stør?»

  Eg takkar statsråden for svaret.

Eg er veldig glad for at statsråden nå presiserer

og konkretiserer at han til liks med meg vil slå ring om

einskapsskulen og intensjonen i Reform 94. 

Når det er fleire søkjarar

til eit tilbod, er det å rangere etter reglar om karakterpoeng

ein akseptert måte å gjere det på, men

det er noko heilt anna å sette ei nedre sperregrense.

Eg har i forkant av dette spørsmålet

motteke ein faks frå rektoren på Ullern, der det

blir hevda at dei aldri har uttrykt eller meint det som er intensjonen

i spørsmålet mitt. Han seier likevel at det kunne

vere klokt å sette ei nedre sperregrense for opptak til

allmennfagleg studieretning, og det tolkar eg faktisk ikkje på annan

måte enn at det er snakk om å utestenge dei som

er under den nedre sperregrensa. Spørsmålet mitt

til statsråden er om han tolkar det på same måten.

  Det var ikkje mi meining å ansvarleggjere

statsråden i forhold til eit brev som var sendt til meg,

med ein kopi til departementet, så det vil vel snart ligge

på statsråden sitt bord. 

Men eg har eit lite tilleggsspørsmål:

Kan eg tolke statsråden slik at ein eventuell søknad

frå Oslo om dispensasjon frå inntaksforskrifta

ikkje vil verte imøtekomen av denne statsråden?

