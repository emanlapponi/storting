 Eg tillèt meg å stille arbeids-
og administrasjonsministeren følgjande
spørsmål:

«Mandatet til Arbeidslivslovutvalet
blei revidert av Regjeringa i desember 2001. Utvalet skal gå gjennom
arbeidstidsføresegnene, og mandatet blei utvida til å omfatte
ein fullstendig gjennomgang av stillingsvernet. To månader etter
revisjonen har Regjeringa varsla oppmjuking av overtidsramma i lova
samt at stillingsvernet for toppleiarar blir fjerna.

Har statsråden tillit til den prosessen
som pågår, og kvifor kan statsråden ikkje vere
avventande i høve til den demokratiske prosessen
som går føre seg?»

 Eg takkar statsråden for svaret.

Eg viser til eit brev som statsråden
har sendt til kommunalkomiteen
den 11. februar i år, og som går på behandlinga
av Dokument nr. 8:33. Der skriv statsråden:

«Et
regjeringsoppnevnt, partssammensatt utvalg (Arbeidslivslovutvalget)
har fått i mandat å gjennomgå hele
arbeidsmiljøloven med sikte på en revisjon. Et
av punktene i mandatet handler om arbeidstid, hvor det bl.a. heter
at «De enkelte rammer og vilkår for arbeidstidens
lengde og plassering skal vurderes med sikte på å oppnå mer
fleksibilitet både for den enkelte arbeidstaker og for
virksomhetene.» Spørsmålet om en eventuell
endring av bestemmelsene om nattarbeid
er et av de temaene utvalget skal behandle i denne sammenhengen.

De enkelte spørsmålene under
temaet arbeidstid henger nøye sammen, og det
er viktig at utvalget får anledning til å se mest
mulig helhetlig på temaet.»

Mitt spørsmål blir: Kvifor
er det så viktig å kome med endringsforslag
når det gjeld ei forenkling av overtidsreglane,
framfor andre spørsmål om arbeidstid?

 Eg takkar nok ein gong for svaret.

Eg må jo seie at eg er lite
grann forundra over at departementet nå har
sendt på høyring eit forslag om å forenkle
lovverket når det gjeld rammar for tillaten overtid, så kort
tid etter at dei sjølve har vore inne
og endra på mandatet.

Eg er klar over at Sem-erklæringa
har i seg ei oppmjuking på dette området, men
eg meiner at det vitnar om liten tillit til det utvalet som skal
vurdere heilskapen i dette. Så mitt reint prinsipielle
spørsmål blir: Er dette ein praksis som statsråden òg
vil føre i framtida?

