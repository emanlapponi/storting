 Jeg tillater meg å stille følgende spørsmål
til kommunal- og regionalministeren:

«I forbindelse med en ny forskningsrapport
kan Dagsavisen opplyse at 90 pst. av bostedsløse
barnefamilier i Oslo har flyktning- eller innvandrerbakgrunn.
Stramt og dyrt leiemarked tvinger enslige somaliske mødre
til hospitsene. At barn skal leve under slike forhold,
kan ikke aksepteres. Påvisning av slike forhold
viser at Oslo kommune ikke fyller sine
forpliktelser overfor en stor gruppe i kommunen.

Hva vil statsråden gjøre
for å få bukt med slike uverdige forhold?»

 Jeg takker for svaret.

Det er godt at en går gjennom borettslagsordningene, og også borettslagenes
muligheter for å ta imot ulike boligsøkende.
Men det som er utgangspunktet for veldig mange av dem som bor på hospits,
er at de i utgangspunktet er henvist til det private leiemarkedet.
Og en ser at særlig somalierne, mørkhudede mennesker,
er utestengt fra dette leiemarkedet. I den utstrekning de selv eller
kommunen greier å formidle boliger fra leiemarkedet, er
det bare av veldig kort varighet. Det som synes å være
klart, er at vår markedsbaserte boligpolitikk ikke greier å fange
opp grupper som av ulike årsaker støtes ut av
dette boligmarkedet.

Mitt spørsmål til statsråden
vil da være: Vil statsråden vurdere å legge
til rette for et sterkere regulert boligsegment, slik at det kan
fange opp boligsøkende som i dag har det vanskelig
på boligmarkedet?

 Jeg takker igjen for svaret.

Det er klart at tilskudd til dem som har det
vanskelig på boligmarkedet, er av betydning.
Men det viser seg at det ikke er tilstrekkelig, at det
faktisk er behov for et sterkere og et mer klart segment med en
sterkere grad av regulering, hvor tilskuddet faktisk følger
leiligheten eller boligen, slik at man gjennom det kan
opparbeide et boligtilbud som kan tilbys dem som har det vanskelig
på boligmarkedet, og som i veldig stor utstrekning faktisk blir
støtt ut av det.

