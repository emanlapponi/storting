  Det er flere som nå påstår
at det valgte dataprogrammet er uegnet for det formålet
som det skal tjene. Det antydes at en kanskje nok en gang egentlig
står overfor en skandale når det gjelder innføring
av nye dataprogrammer. Det hevdes at programmet mer er egnet til
lagerhåndtering av varer enn til å fungere så fleksibelt
som et dataprogram må gjøre når det gjelder å håndtere
kriser som er knyttet opp til hjelpemiddelsentralenes oppgaver.
Jeg vil gjerne ha statsrådens vurdering av slike påstander.

