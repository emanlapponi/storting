 Jeg tillater meg å stille følgende spørsmål:

«Redd Barna avholdt 12. november 2001
en konferanse om barns oppvekst i isolerte trossamfunn. Konferansen
avdekket problemer barn og unge har
fått etter å ha brutt ut av slike samfunn.
Utdannelse, helse og trygdeytelser er rettigheter disse
barna i liten utstrekning får del i.

Hva vil statsråden gjøre
med dette?»

 : Jeg vil takke statsråden for et
svar som jeg føler gir stor forståelse for den
problemstillingen som er tatt opp. Det er riktig som statsråden
sier, at den konferansen som det vises til, har fått prosjektstøtte
fra Kirke- og undervisningsdepartementet og er blitt fulgt opp både
fra Lilletuns side og fra tidligere statsråd
Giskes side.

Denne konferansen konkluderte med at de barna
og ungdommene som brøt ut, i ettertid får en for
liten del av alminnelige samfunnsrettigheter, bl.a. på grunn
av den manglende erfaring de har i forhold til den type
instanser. Det er således avdekket et behov for å få en
instans som kan gi praktisk hjelp til barn og unge voksne
som har brutt ut av disse samfunnene.

Jeg er kjent med at Redd Barna og Go-On-prosjektet har
planer om et prøveprosjekt for etablering av en slik instans
parallelt med at de skal innarbeide ytterligere informasjon og forskning
på dette feltet. Men Redd Barna er jo avhengig av å få økonomisk
støtte til det, så jeg vil spørre statsråden
om hun vil stille seg positiv til et slikt prosjekt og eventuelt også til
behandlingen av en slik søknad.

