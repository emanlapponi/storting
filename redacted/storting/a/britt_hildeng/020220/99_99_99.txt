 «I april 1998 bad et flertall i Stortinget
Regjeringen utrede mulighetene for utvidelse av listen over yrkessykdommer
slik at den også ville omfatte spesielle slitasje-
og belastningslidelser som er klart yrkesbetingede.

Hvilke utredninger har departementet gjort,
og på hvilken måte er resultatet av
disse utredningene fulgt opp mht. å endre lov
og forskrifter slik at slitasje- og belastningslidelser som er yrkesbetingede,
blir sidestilt med øvrige yrkessykdommer?»

 Takk for svaret.

De motforestillingene som statsråden
viser til, er jo sånt som er kjent. Og utgangspunktet for
at denne saken i sin tid ble reist i Stortinget, var en bred vilje
til å gjøre noe med det. Det er åpenbart
at lovgivningen på dette området er klart kvinnediskriminerende,
noe som også NOU-utredningen påpekte
når det gjelder kvinners helse.

Det er og var et bredt ønske
fra stortingsflertallets side å gjøre
noe med dette, og det har gått lang tid uten at Stortinget
i hvert fall har fått noen tilbakemelding på den henvendelsen
som ble gjort i form av dette vedtaket.

Vil statsråden ta initiativ
til at vi får en bredere behandling av dette?

 Det er jo flere sider innenfor
trygdelovgivningen som klart diskriminerer kvinner, og det er også sider
ved helsetilbudene som har en diskriminerende effekt. Det beskrives
i denne NOU-en når det gjelder kvinner og helse. Det er
vel et forhold som Regjeringen også vil følge
opp med en sak til Stortinget.

Vil sosialministeren bidra til at man får
en bred vurdering av kvinners forhold til helsetilbud og til trygdelovgivningen?

