 Eg takkar statsråden for svaret. Det
er, som statsråden sa, svært urovekkjande om det
skulle vera noko som helst hald i dei påstandane som
har komme fram i media i den seinare
tida. Og slik som det er framstilt, kan det jo sjå ut som, både
for oss her og for andre som les aviser, at dei har noko å fara
med.

Eg går ut ifrå at me har
ei felles interesse av at alle innkjøp
som har vore gjorde av Forsvaret, er i samsvar med det
som Forsvaret har bruk for, og at dei metodane som er brukte for å komma
fram til dei beste produkta, toler dagens lys – at
me verkeleg får valuta for pengane. For at me skal vera
sikre på det, må det iallfall vera
ein innkjøpskompetanse i Forsvarsdepartementet som er i
stand til å handtera våre interesser.
Eg vil gjerne få stilla spørsmål om det
er slik at den innkjøpskompetansen som trengst for å gjera desse
innkjøpa, er til stades i Forsvarsdepartementet.

