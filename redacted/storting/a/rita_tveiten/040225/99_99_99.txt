 Eg vil gjerne stilla følgjande
spørsmål til fiskeriministeren:

«Den siste tida har me sett
fleire døme på at norsk fiskeindustri
byggjer ned aktiviteten i Noreg for å etablera seg
innafor EU. Norsk oppdrettsnæring
lever med stadige antidumpingstruslar. Den utvida EØS-avtalen som trer
i kraft 1. mai, gir toll på fiskeriprodukt til 10 nye land.

Kva vil Regjeringa gjera for å unngå ytterlegare
tap av marknadsdelar og arbeidsplassar i denne næringa?»

 Eg vil takka fiskeriministeren for svaret.
Han har rett i at det er fleire faktorar enn marknadstilgjenge som
avgjer om det er lønsamt å ha produksjonsanlegga
i Noreg.

Men me har sentrale føresetnader på vår
side. Eg tenkjer då på at verdiskapinga skjer
på kysten. Ho baserer seg på nærleik
til råstoffet, rik tilgang på råstoffet,
svært produktive og reine havområde, ypparlege
forhold for oppdrett og kompetente fiskeri- og oppdrettsmiljø.

Eg har eit spørsmål til fiskeriministeren.
Det går på at han vel har sett at det no er eit
tverrpolitisk engasjement på gang langs kysten for at ein
må senda ein ny EU-søknad i neste stortingsperiode,
og at kysten sine interesser då må stå øvst
på lista over forhandlingstema. Har eg tolka fiskeriministeren
rett, når eg synest å høyra at han er einig
i at EU-medlemskap er svaret på utfordringane våre?

 Eit lite oppfølgingsspørsmål.
Det går på fiskeriministerens interesse
og engasjement for å få fiskerispørsmåla
langt høgare opp på dagsordenen, både
når det gjeld handteringa av EØS-avtalen og ein eventuell
ny søknad om medlemskap. Kva kan vi rekna med
frå fiskeriministerens side i den samanhengen?

