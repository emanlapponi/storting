 Eg vil gjerne stilla følgjande spørsmål
til kyrkje- utdannings- og forskingsministeren:

«Høgskulen i Narvik gjev
utdanningstilbod til russiske studentar. Dei har kapasitet til å ta
imot 120 utanlandsstudentar, men «får berre» 90,
dette trass i at Statens lånekasse for utdanning har midlar
att til formålet. 

Korleis kan dette ha seg, og kva kan gjerast
for at Høgskulen i Narvik får høve til å ta
imot ytterlegare 30 studentar til hausten?»

  Eg vil fyrst få takka statsråden
for eit klargjerande svar.  

Eg er glad for at alle dei 900 studieplassane
er i bruk. 

Dei russiske ingeniørstudentane som
dette dreier seg om, er ein viktig del av studiemiljøet
ved Høgskulen i Narvik.  Det som gjer at dei kjem litt
ille ut på Høgskulen, er at skulen tilbyr eit
eittårig forkurs der studentane får høve
til å læra seg norsk og få kunnskap om
norsk samfunnsliv.  Og når skulen har 90 studieplassar,
fører det til at det etter tre år vert eit hol
i tilbodet, noko som gjer at skulen står i fare for å mista
dei lærarkreftene som er nytta i dette tilbodet.

Det er òg viktig å sjå på Aust-Europa
som ein svært interessant marknad for ulike næringsgreiner
i Noreg, og at desse studentane på eit seinare tidspunkt
kan verta uvurderlege kontaktar for det same næringslivet.
 Mitt spørsmål vert difor:  Kva kan statsråden
gjera for å sikra kontinuiteten i eit slikt tilbod som òg
inneheld eit  forkurs?

  Eg er spesielt fornøgd med svaret som
statsråden kom med no, for det som er viktig, er å koma
fram til ordningar som gjer at ein kan ha kontinuitet i eit slikt
tilbod.  Det er òg av stor verdi for Høgskulen i
Narvik.  

Eg synest det er viktig ved tildelinga av desse
plassane å sjå på om det er skular som
er så sårbare at dei i større grad enn
andre er avhengige av å kunna gje eit slikt studietilbod.
 Det er nyttig for tilbodet til dei norske studentane, og det er
nyttig for tilbodet til dei utanlandske studentane.  Eg føler
meg difor trygg på at saka er i dei beste hender.

