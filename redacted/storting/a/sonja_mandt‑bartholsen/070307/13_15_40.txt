 Jeg takker statsråden for svaret.

Som statsråden påpeker, er
Sivilforsvaret en viktig bit av vernet både for
folk og fe i mange situasjoner. Slike saker som blir tatt opp i
media, er bestandig vanskelige både for de ansatte
og for Sivilforsvarets egen del i forhold til rykter.

Jeg er veldig glad for at justisministeren
har tatt fatt i saken, og at han følger den opp på den
måten som han her skisserer. Jeg håper at vi framover ikke
vil møte denne saken på nytt i media,
slik at vi skader Sivilforsvarets renommé enda
mer. Så jeg er fornøyd med det svaret
statsråden har gitt, og takker for det.

