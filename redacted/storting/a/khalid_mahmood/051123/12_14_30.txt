 Jeg takker for svaret.

Jeg vil også legge til,
slik statsråden sa, at det er gode ord til Norge
fra Pakistan, men også fra verden for øvrig. Det
skulle egentlig bare mangle, for Norge har ingen
imperialisme å vise til. Norge er kjent
som Nansens land og som en fredsnasjon, så slik hjelp er
egentlig noe man forventer fra Norge. Norske hjelpeorganisasjoner,
som Røde Kors og Kirkens Nødhjelp, har også gjort
en innsats som det står respekt av.

Jeg vil stille et tilleggsspørsmål:
FN har sagt at den katastrofen som nå nærmer seg
skritt for skritt, er en følge av det harde og barske været
som vi kan vente. Kulden kan ramme veldig mange som fortsatt er
i live, men som er skadet. Vil Regjeringen være
beredt til, hvis FN igjen slår alarm om at man trenger
penger, å yte i denne vanskelige situasjonen?

