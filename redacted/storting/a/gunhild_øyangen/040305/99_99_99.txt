 

(ordfører for saken): 

Det er framforhandlet en ny nordisk konvensjon om trygd mellom Danmark, Finland, Island, Sverige og Norge. Hovedformålet med konvensjonen er å regulere trygderettighetene for personer som bor eller arbeider i ett eller flere nordiske land i løpet av livet og ikke omfattes av EØS-reglene. Videre skal konvensjonen sikre at reguleringen av internordiske trygdespørsmål ikke skal komme i konflikt med EU/EØS-reglene.




Dette nordiske samarbeidet har pågått i nærmere 50 år. Konvensjonen omfatter bl.a. helsetjenester, kontantytelser ved sykdom, svangerskap og fødsel eller adopsjon og ytelser ved yrkesskade og arbeidsløshet. Denne konvensjonen er en god illustrasjon på hvor nært de nordiske landene står hverandre, og hvor godt samarbeidet kan fungere.




Det er også en enstemmig komite som samtykker i godkjenning av denne konvensjonen.




