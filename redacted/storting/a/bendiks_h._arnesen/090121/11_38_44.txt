 Jeg takker statsråden for et klargjørende og godt svar.


Jeg har fått mange henvendelser fra forsvarsengasjerte folk i nord, som har følt en viss usikkerhet, og som stadig spør hvordan framdriften er på dette området i henhold til den vedtatte planen. Nå forstår jeg det slik at etableringen av Bardufoss som hovedbase for helikopter vil starte allerede i år. Er dette riktig oppfattet?


I den sammenheng vil jeg også spørre om når vi kan forvente at de nye NH90-helikoptrene er operative og kan tas i bruk.


