 Jeg tillater meg å stille følgende
spørsmål til kommunal- og regionalministeren:

«Driften ved et nyoppusset og fint
sykehjem i Alta står i fare for å måtte
innstille fordi rommene ikke nøyaktig har den størrelse
som kreves – dette til tross for at størrelsen
på fellesarealene og totalarealet langt overstiger kravene,
og at bygget har en høg standard. Mye kan tyde på at
dette er en situasjon som mange kommuner står overfor.

Vil statsråden gjennomgå disse
reglene med sikte på en mer fleksibel praktisering?»

  Jeg takker statsråden for svaret. 

Jeg har selv besøkt dette sykehjemmet
i Alta som jeg henviser til. Sykehjemmet ligger i fine omgivelser
og synes ikke å være så sterkt institusjonspreget.
Slår man sammen fellesarealene og areal pr. rom på dette
sykehjemmet, så har hver beboer ca. 80 m2 til rådighet.
Rommene er fine, men, som sagt, det mangler bad på noen
av dem. Viktigst er det at beboerne trives veldig godt, og at ansatte
og pårørende er godt fornøyd. 

Når jeg har tatt opp dette spørsmålet,
er det fordi jeg mener at ressurser kan brukes på en bedre
måte enn å legge ned et såpass godt og
veldrevet sykehjem for å bygge opp et nytt. Med de store
oppgavene vi har innenfor helse og omsorg, må det være
mer presserende oppgaver hvor disse midlene kan brukes. 

Jeg håper at statsråden igjen
vil se på saken, fordi det tyder på at reglene
i dag forfektes for stramt.

