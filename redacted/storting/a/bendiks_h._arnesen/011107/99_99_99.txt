  Jeg tillater meg å stille følgende
spørsmål til fiskeriministeren:

«Fiskeriministeren har stoppet den
såkalte tipstelefonen for fiskefusk, selv om denne ser
ut til å ha hatt god virkning.

Har statsråden søkt faglige
råd i denne saken, og hva er i så fall de faglige
argumenter for å stoppe tipstelefonen?»

  Jeg takker statsråden for svaret,
men jeg fikk vel egentlig ikke svar på det som
jeg spurte om. Etter det jeg kjenner til, har denne tipstelefonen
virket godt. Det er opplyst at det faktisk annenhver dag siden tipstelefonen
ble opprettet, har kommet inn seriøse tips som har ført
til reaksjoner.

Jeg registrerer at mange i fiskerinæringen
ser på dette som god ressursforvaltning, en god måte å ta vare
på ressursene på. Jeg viser til Dagbladet i dag,
hvor en sambygding av fiskeriministeren som er fisker, sier
det samme.

Jeg har også registrert
at fiskeriministeren betegner dette som angiveri. Da må jeg
spørre: Er det ikke en samfunnsplikt for alle å melde
fra når man registrerer ulovligheter i samfunnet? Hva er
den prinsipielle forskjellen når det gjelder forholdet
til angiveri på denne telefonen som har vært i
drift som fiskefusktelefon, og den som skal opprettes av Økokrim,
som også er en tipstelefon? Det å bruke
den må vel få samme betegnelse som fiskeriministeren
her har brukt om den opprinnelige, som angiveri?

  Jeg er kjent med det antallet som har ført
til anmeldelse, men det er til dels temmelig store saker dette dreier
seg om.

Jeg har lyst til å spørre,
når statsråden snakker om stigmatisering: Hva
er det som har endret på situasjonen etter
at et samlet storting, så vidt jeg husker, stilte seg bak
denne telefonen da den ble opprettet? Hva er det som har gjort at
man nå plutselig ser på det som en stigmatisering
av denne næringen, og ikke som et tiltak for å sikre ressursene
og å få lovlige forhold i fiskerinæringen?

