  Jeg tillater meg å stille følgende
spørsmål til fiskeriministeren:

«Flere fiskere fra Nord-Norge, blant
annet en fiskeskipper fra Tromsø, har i en årrekke
tatt til orde for at bestandsforvaltningen av fisk er feil, og de
har for lengst spådd den bestandssituasjonen vi nå står
overfor. Fiskerne hevder at det er helt feil å fastsette
kvotene i tonn og ikke i individ. Videre hevder de at den eneste
løsningen på dagens bestandsproblem er å stenge
oppvekstområdene. 

Er statsråden enig i dette, og hva
gjøres eventuelt fra Fiskeridepartementets side for å evaluere
forvaltningssystemene?»

  Jeg takker statsråden for svaret. 

Jeg har i mitt spørsmål vist
til den bekymring som fiskerne lenge har signalisert. Høsten
1996 skrev fiskeskipper Håkon Jensen et leserinnlegg i
bladet Nordlys, hvor han påpeker de høye kvotene
for 1997 og hva dette betyr i uttak av individ. Han spår
i samme innlegg at totalkvoten av torsk av denne grunn kan bli dramatisk
redusert fra år 2000, noe som vi nå ser. 

Mange fiskere uttrykker nå igjen stor
bekymring for at den fastsatte torskekvoten er for høy.
Kan vi risikere at vi nå skaper et uoverstigelig problem
ved ikke å gå tilstrekkelig nye veier i forvaltningen
av fisk og samtidig ta signalene fra fiskerne opp på en
mer grundig måte?

