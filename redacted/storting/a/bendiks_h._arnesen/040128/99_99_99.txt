 Jeg har et spørsmål til fiskeriministeren:

«Mye tyder på at linefiskerne
vil gå over til andre driftsformer etter
at egnetilskuddet blir borte. Dermed forsvinner også et
førsteklasses råstoff fra markedet.
I Budsjett-innst. S. nr. 8 (2003-2004) sier et flertall
bl.a. at de ber Regjeringen om å følge utviklingen
i bruken av midler fra fiskeriavtalen nøye og
om nødvendig komme tilbake til Stortinget dersom situasjonen
tilsier dette.

Vil statsråden forelegge saken for
Stortinget med bakgrunn i den situasjonen som har oppstått?»

 Jeg takker statsråden for svaret.
Jeg kan vel ut fra svaret konstatere at også statsråden
ser at det er oppstått en ny situasjon etter
at tilskuddet ble borte, og at det er grunnen til det som her er
gjort.

Men jeg er ikke så sikker
på at dette løser problemet for
dem som ernærer seg av linefiske. Jeg er veldig bekymret
for at man taper den fisken som er av topp kvalitet. Når
man i tillegg vet at de store kuttene i føringstilskuddet
nå får konsekvenser ved at mer fisk går
ubehandlet ut av landet, burde det vel være grunn
til å se på dette igjen. Har man ikke
fått en utilsiktet virkning både når
det gjelder egnetilskuddet, og når det gjelder reduksjonen
i føringstilskuddet, ved at det som nå har skjedd, virkelig
har skjedd?

 Jeg oppfatter ikke dette som en subsidiering,
men som et virkemiddel både for å opprettholde
virksomhet langs kysten og for å få topp kvalitet
på land.

Jeg tolker statsråden slik at det
som nå er vedtatt, er det som kommer til å bli
gjort, og at statsråden ser situasjonen slik at han ikke
vil komme tilbake til Stortinget, slik flertallet bad om i en merknad
i budsjettinnstillingen. Det må bety at vi ikke
får denne saken til behandling. Eller kan det være
mulig at man om ikke før, så i revidert får
sett på disse virkemidlene igjen?

