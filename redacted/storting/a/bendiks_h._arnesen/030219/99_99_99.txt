 Jeg tillater meg å stille følgende
spørsmål til olje- og energiministeren:

«Norsk Hydro legger ned
sin leteavdeling i Harstad etter 23 års sammenhengende
drift. Leteaktiviteten skal nå samles i Oslo, og 25 arbeidsplasser
med høy kompetanse blir borte i Harstad. Begrunnelsen for
denne sentraliseringen er at det er mer kostnadseffektivt å drive
fra Oslo.

Frykter ikke statsråden
at en slik sentralisering vil være til skade
for den framtidige petroleumsaktiviteten i nord, og hva vil statsråden
ev. gjøre for å forhindre at denne nedleggelsen
finner sted?»

 Jeg takker statsråden for svaret,
men jeg må vel innrømme at jeg ikke
er særlig imponert over det engasjement som statsråden
legger for dagen når det gjelder å sikre Hydros
tilstedeværelse i nord, i Harstad. Jeg synes ikke
det nytter å si at man regner med at de kanskje kommer
tilbake en gang.

Det som har skjedd her, synes jeg er dramatisk – riktignok
har jeg fått opplyst andre tall når
det gjelder de nedlagte arbeidsplassene, enn det statsråden
har, men det kan vi diskutere senere. Samme dag som Hydro
vedtok flytting fra Harstad, la Hydro fram sine
beste resultat noensinne, og det harmonerer
dårlig med det statsråden sier om behovet
for omorganisering og effektivisering.

Det satses også på en
videre petroleumsaktivitet i nord, og nordnorske
støttespillere har gjort at man har kommet langt i det
arbeidet. Men Nord-Norge kan ikke bli sittende igjen bare
med problemene. Dette er alvorlig for den videre utvinningen. Hva sier
statsråden til det?

 Jeg takker igjen for svaret.

Betyr det statsråden nå sier,
at det som har skjedd, i framtiden får konsekvenser
for selskapets aktivitet i nord? Og betyr det at statsråden
vil vurdere strengere krav til selskapenes tilstedeværelse
ved senere tildelinger av konsesjoner i nord og andre
steder?

