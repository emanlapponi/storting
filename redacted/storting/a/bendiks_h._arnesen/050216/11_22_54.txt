  Jeg har et spørsmål til
landbruks- og matministeren:

«Stortinget har gjennom verdiskapingsprogrammet
i landbruket stimulert til økt nisjeproduksjon. Nå hevdes det
at nisjebedrifter som f.eks. Norsk Viltprodukt AS skvises fra markedet
fordi de store kjedene gjennom sin økonomiske styrke presser
dem ut.

Vil statsråden foreslå endringer
i regelverket for å sikre nisjeprodusentene
en akseptabel tilgang til markedet?»

