  Jeg tillater meg å stille følgende
spørsmål til kommunal- og regionalministeren:

«Steinkjer kommune har gitt tillatelse
til ombygging av tidligere meierilokaler til nytt treningssenter,
og unntatt ombyggingen fra byggeforskriftenes bestemmelser om tilgjengelighet
i publikumsbygg. I bygningsreglene er imidlertid tilgjengelighet
for funksjonshemmede et viktig hensyn, og det er av avgjørende
betydning at reglene etterleves.

Vil statsråden innskjerpe overfor
kommunene at man ved nybygg og ombygginger tar hensyn til tilgjengelighet
for funksjonshemmede?»

  Jeg takker statsråden for svaret.
Det eksemplet jeg har vist til i spørsmålet, er
nok ikke enestående. Etter det jeg forstår, er
eier av dette sentret en kjede som etablerer seg flere plasser.
Personlig synes jeg at det er direkte skremmende når man
i søknaden om byggetillatelse anfører at sentret
er planlagt for funksjonsfriske, og at funksjonshemmede i større
grad må henvises til fysioterapi og fysikalsk behandling.

Denne sakens prinsipielle side er meget stor.
Det forundrer meg derfor at fylkesmannen i Nord-Trøndelag
ser ut til å ha vært mer opptatt av at tidsfristen
for klage er oversittet, enn av prinsippet om et tilgjengelig samfunn. Det
er ikke nok med fine ord i handlingsplaner og andre dokumenter.
Det må settes ut i praksis på alle nivå,
og jeg vil derfor i tillegg spørre statsråden
om det vil bli satt strenge krav i den beskjeden som nå skal
gå ut til kommunene.

Kirsti Kolle Grøndahl hadde
her overtatt presidentplassen.

  Jeg er oppriktig glad for at statsråden
tar dette så alvorlig, og jeg håper at man følger det
grundig opp.

Til slutt kunne jeg tenke meg å spørre:
Hva slags kontrollmekanismer vil man sette i verk for å påse
at dette blir etterlevd i kommunene? Vil det bli satt krav om en tilbakerapportering?

