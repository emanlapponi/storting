  Jeg har følgende spørsmål til
samferdselsministeren:

«Forskrift om obligatorisk opplæring
i glattkjøring for førere av tunge kjøretøy § 1
gjelder for personer som skal erverve førerkort for første
gang i klassene C, CE, D eller DE. Denne forskriften gjelder bare
for personer som er bosatt i 13 av landets fylker, mens de øvrige
fylker er fritatt for obligatorisk opplæring i glattkjøring.
Til tross for manglende opplæring i glattkjøring
har disse ubegrenset adgang til å kjøre i alle
landets fylker.

Hva vil statsråden gjøre
med dette misforholdet?»

 Jeg takker for svaret.

Slik jeg har oppfattet denne saken, er det
slik at personer som er bosatt i Hordaland, Møre og Romsdal,
Sogn og Fjordane, Sør-Trøndelag, Nord-Trøndelag
og deler av Nordland, er fritatt for kravet om glattkjøringskurs
for å kunne få førerkort for tyngre kjøretøy.
 Likevel kan disse sjåførene kjøre uten
noen begrensning i hele landet hele året.  Er personen
bosatt i et av de andre fylkene, vil vedkommende ikke få sitt
førerkort uten et slikt glattkjøringskurs, selv
om kjøreopplæringen foregår i de fylkene som
er fritatt for kravet om glattkjøringskurs.  Jeg syns at dette
virker litt rart. Og jeg har et konkret eksempel på at folk
som har gått kurset i Trøndelag, men er bosatt
i Nord-Norge, ikke får utstedt sertififkat.  Hva kan man gjøre
for å få dette mest mulig rettferdig?

 Jeg syns at det er et såpass stort
misforhold her at vi må få en snarlig ordning
på dette.  Hva ser statsråden som tidsramme for
det arbeidet som nå foregår i departementet?

