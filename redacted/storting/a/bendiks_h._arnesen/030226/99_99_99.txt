 Jeg har følgende spørsmål til
helseministeren:

«Tilbudet til fødende er
svært viktig i alle deler av landet. Det er nå kjent
at fødeavdelinger planlegges stengt i forholdsvis store
deler av kommende sommer. Dette skjer i deler av landet hvor avstandene
er store, og hvor alternative tilbud for de fødende ligger
geografisk langt unna.

Finner statsråden at slike midlertidige
stengninger av fødetilbud er forsvarlig og i tråd
med Stortingets mål om den akuttmedisinske beredskapen?»

 Jeg takker statsråden for svaret.
Jeg registrer jo at statsråden viser forståelse,
men også at han prater mer om kroner enn om trygghet.

Min vurdering er at når det er lagt
en struktur for fødeavdelinger og fødestuer rundt
om i landet, må vel dette vurderes som et minimum, altså en
akseptabel standard for befolkningen. Når dette i deler
av året brytes opp og blir dårligere, må man
forstå at folk blir urolige og spør om dette er
forsvarlig. Det er i alle fall ikke i tråd
med målet om bedre tilgjengelighet av slike tilbud.

Vil helseministeren gripe
inn når slike midlertidige og tilfeldige kutt finner sted
og minimumstilbudet blir svekket? Jeg undres på om det
nå på en måte bare
er hoder som telles og ikke kilometer?

 Jeg takker igjen for svaret.

Jeg forstår selvfølgelig
at folk må ha ferie, men samfunnet kan ikke stoppe
opp i feriehalvåret. Jeg synes det må gå an å løse
dette. Jeg setter spørsmålstegn ved de regnestykkene
som viser de store besparelsene ved midlertidig nedlegging av slike
tilbud og det å ikke ta inn ferievikarer. Blir
det regnet på merkostnader i form av ambulanse, annen transport,
hotell, lange opphold på grunn av lange avstander, osv.?
Og de rent menneskelige forhold kommer jo selvfølgelig
i tillegg. Eller er det slik at det ikke teller
når disse statlige pengene kommer fra forskjellige budsjett
og ikke blir vurdert i sammenheng?

