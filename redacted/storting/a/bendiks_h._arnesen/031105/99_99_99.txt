 Jeg har et spørsmål til fiskeriministeren:

«Gjennom mediene
har det kommet fram påstander om at det foregår
innføring av fartøyer i merkeregisteret som ikke
oppfyller myndighetenes gjeldende krav til konstruksjon
for fiske- og fangstfartøy.

Kan statsråden bekrefte at dette foregår,
og hva vil eventuelt statsråden gjøre
for å rette på dette forholdet?»

 Jeg takker statsråden for svaret.
Det er riktig at jeg har hentet min informasjon fra media. Jeg har
senere forsøkt å undersøke litt rundt
dette, men det synes ikke å være
så enkelt i og med at det er flere syn på dette.

Dette gjelder både et sikkerhets-
og et likhetsprinsipp. Derfor er det viktig å komme til
bunns i det. Jeg er tilfreds med at statsråden er så klar
på og presiserer at reglene skal følges,
og at saken må undersøkes og følges opp.
Jeg har merket meg at båtprodusentene er uenige her. Men
er ikke Sjøfartsdirektoratets regler så klare
at dette raskt kan avklares, slik at man kan finne ut hva som er
rett og hva som er galt? Jeg tror at det er viktig at dette avklares
raskt, men selvsagt på en grundig måte, slik statsråden
sier.

 Jeg takker igjen statsråden for svaret.
Jeg konstaterer at vi er enige her. Dette må man til bunns
i, og det må skje så raskt som mulig nettopp
av sikkerhetshensyn, men også av et likhetshensyn
i forhold til dem som skal ernære seg på havet,
og i forhold til produsentene, som her tydeligvis har uoverensstemmelser
som jeg helt klart mener et regelverk kan avklare og få slutt
på.

