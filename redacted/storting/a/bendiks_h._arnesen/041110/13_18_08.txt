  Jeg har et spørsmål til
miljøvernministeren:

«I Vesterålen og en del andre
områder i landet har bønder hatt store tap på grunn
av enorme mengder gås som beiter ned og ødelegger
grasarealene. Forholdet har vært belyst gjennom både
prøvetiltak og prosjekter. Nå etterspørres
en mer varig forvaltningsordning for gås, der også miljøvernmyndighetene
er med.

Hva vil statsråden gjøre
for å ivareta de langsiktige miljømessige og næringsmessige
forhold i denne saken, også sett i lys av internasjonale
avtaler og ansvar?»

