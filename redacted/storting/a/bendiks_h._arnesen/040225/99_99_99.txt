 «I NRK-programmet Brennpunkt
tirsdag 17. februar ble det avslørt at det fra
fiskefartøy trolig kastes store mengder fisk på havet
hvert år. Dette skjer på tross av forbudet, som
er kjent for alle.

Hva vil statsråden gjøre
for å kartlegge omfanget av denne form for miljøkriminalitet,
og hvilke sanksjoner kan settes inn mot dem som bryter loven på denne
måten?»

 Jeg takker for svaret.

Jeg var ganske kjapt ute og fremmet
dette spørsmålet, og jeg har registrert
at statsråden har jobbet mye med denne saken i ettertid.
Jeg sitter med den oppfatning at etter dette programmet
er folk blitt veldig opptatt av dette med utkast av fisk, for det dreier
seg om framtidige generasjoners matfat. Det er viktig at vi ikke ødsler
det bort på unødvendig vis.

Jeg synes det er bra at denne granskingen er
kommet i gang. Jeg håper at en slik kommisjon kan være
et redskap for å få rettet på noen
av disse forholdene. Men jeg tror det vil være
avgjørende viktig at man spiller på lag med dem
som er i båten, og som til daglig har oversikt over hva
som egentlig skjer. Derfor tror jeg det er viktig å ha en åpen
dialog med dem.

Da er spørsmålet mitt: Burde ikke
terskelen for å kunne melde fra om slikt være
litt lavere, uten at man blir straffet for det?

 Jeg har naturlig nok fått veldig mange
henvendelser den siste uken når det gjelder dette spørsmålet,
fra fiskere på båter. Med bakgrunn i det som statsråden
nettopp svarte, det med tekniske innretninger, betyr det
at man vil se på regelverket
for bifangst og kanskje også på holdningen
til dem som tar imot fisken på land, til det de får
på land? Det hevdes iallfall at spørsmålet
om bifangst og mottaksapparatet er en medvirkende årsak
til at fisk kastes ut, og at det kan påvirke dette. Vil
man gjennomgå også dette?

