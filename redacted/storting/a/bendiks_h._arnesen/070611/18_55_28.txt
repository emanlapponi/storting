(ordfører for saken):

 Denne saken er viktig og gjelder samtykke til deltakelse i EUs finansieringsordning for sivil krisehåndtering. Dette er en ordning som nå blir videreført for perioden 1. januar 2007–31. desember 2013. EU-samarbeidet innen sivil krisehåndtering og katastrofeforebygging skal redusere risiko for skade på mennesker og miljø, eiendom og kulturverdier ved katastrofer eller store uønskede hendinger og ulykker. Norge kan i slike sammenhenger be om hjelp i form av ekspertise, ressurser og kompetanse. Derfor er dette et viktig samarbeid. Saken har vært behandlet i forsvarskomiteen, og den er forelagt utenrikskomiteen. Komiteene har samlet sluttet seg til proposisjonen uten noen merknader.




