 Jeg har følgende spørsmål til
fiskeriministeren:

«Lagrene av hvalspekk utgjør
nå om lag én million tonn, og vil øke
med ytterligere 300 000 kilo i løpet av sommeren.

Kan de store lagrene av spekk skape problemer
for hvalfangsten, og hva gjøres for å finne alternative
bruksmåter for dette spekket?»

 Jeg beklager kommafeilen, men jeg er jo glad
for at det neste tallet var rett!

Jeg merket meg hva statsråden sa om
det som gjøres her. Men min bekymring er at man kanskje
blir hindret i videre fangst i den nærmeste tid på grunn
av mengdene med spekk. Jeg har lyst til å spørre:
Er det aktuelt på noe vis å destruere
spekket for å bli kvitt det som man ikke får
anvendelse for, mens forskningen pågår? Jeg er
enig i at dette er et helseprodukt, så man bør
jo se å få utnyttet det slik sett.

I samme omgang har jeg lyst til å spørre:
Vi har jo hørt at spekket er befengt med miljøgifter.
Hvordan tar man tak i det spørsmålet når
det gjelder det spekket som ligger på lager?

 Jeg takker igjen for svaret, og jeg er glad
for at man jobber med saken. Men det kunne være
interessant å vite
hvor lenge dette spekket kan ligge på lager før
det på en eller annen måte
må ut. Og hvor stor lagerkapasitet har vi for å ta
hand om dette inntil vi finner en løsning?

