 Jeg tillater meg å stille følgende
spørsmål til fiskeriministeren:

«Gjennom pressen er det blitt kjent
at det har foregått forskjellsbehandling av fiskere som
på grunn av sykdom må ut av fisket for en periode. Noen
mister kvoten og dermed jobben sin i forbindelse med sykdom, mens
andre får den tilbake etter at de har
vært syke.

Kan statsråden bekrefte at det er
slik, og hva blir eventuelt gjort for å rette
på et så urimelig forhold?»

 Det å bli alvorlig syk er en stor
tragedie for den enkelte. Når man i tillegg ikke
får tilbake den jobben man har hatt, når man er
blitt frisk igjen, blir tragedien på mange måter
dobbel. Arbeidslinjen sier jo det motsatte; målet
er å få flest mulig fra trygd til arbeid igjen.
Derfor må det ryddes opp i slike saker. Jeg er glad for
det statsråden her sier. Men i de konkrete sakene som har
vært nevnt i avisene og i NRK, registrerer jeg at så ikke
har skjedd. I konkrete tilfeller er folk blitt uten jobb på grunn
av at de har vært så uheldige å bli syke.
Vil statsråden ta tak i disse konkrete sakene og få løst
dem, slik at folk, som er blitt friske etter alvorlig sykdom,
får kommet tilbake i jobb?

 Jeg takker igjen for svaret.

At dette regelverket
er blitt endret, synes jeg er bra. Men viktigere er det at ingen
blir liggende igjen når regelverket
er endret, eller henger igjen i det som har vært. Jeg
mener at her må det brukes skjønn, og
at man må se på den menneskelige situasjonen framfor
et rigid regelverk som har vært.

Mitt ønske og min bønn
til statsråden er at her må man ta menneskelige
hensyn og la folk som så gjerne vil i jobb igjen, og som
har båt og bruk og er klare til å sette i gang å fiske,
få komme i jobb.

