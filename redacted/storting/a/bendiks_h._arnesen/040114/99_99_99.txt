 Jeg har et spørsmål til fiskeriministeren:

«Norske skjell kan bli en
salgssuksess på det amerikanske
markedet, men for å komme inn på dette markedet
må norske myndigheter inngå en avtale
med USAs næringsmiddeltilsyn, Food and Drug Administration.
En slik avtale mangler i dag.

Hva vil statsråden gjøre
for å sikre at norskproduserte skjell kan selges på markedet
i USA?»

 Jeg takker statsråden for svaret.

Skjell er jo et attraktivt
produkt som det er store muligheter for å produsere her
til lands, og som det er stor interesse for ute i markedet.
Vi kan vel si at når det gjelder skjellproduksjon, har
vi kanskje gjort for lite, men at potensialet er stort. Vi vet at
markedet liker disse produktene. Det er vel en kjensgjerning.

Det som er bakgrunnen for at jeg har stilt
dette spørsmålet, er jo at jeg har fått
disse signalene fra eksportørene, at de har jobbet med
det amerikanske markedet og har møtt
disse problemene. Jeg er derfor veldig glad for at statsråden
har en strategi for å gå inn i dette. Jeg kan tenke
meg å spørre: Hvilket tidsperspektiv ser statsråden for
at man kan få dette inn i de former som eksportørene har
behov for?

 Det er vi helt enige om, og det må ikke
kunne sås noen som helst slags tvil om kvaliteten
og renheten på norske produkter. Det vil straffe
seg rimelig fort, så kvalitet må ligge i bunnen.

Jeg ønsker bare å takke
for svaret og si at jeg håper dette fort kan komme i de
former som eksportørene ser som nødvendige for å kunne
gå inn i det store markedet som fins for norske
skjell.

