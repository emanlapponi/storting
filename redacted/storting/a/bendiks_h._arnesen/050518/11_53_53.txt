  Jeg har et spørsmål til
fiskeri- og kystministeren, som også er nordisk
samarbeidsminister:

«Ved sesjonen i Stockholm 2004 vedtok
Nordisk Råd en rekommandasjon hvor vi anbefaler Ministerrådet
i sitt arbeid med retningslinjer for samarbeid
med Nordvest-Russland å inkludere tiltak til støtte
for urbefolkningen i regionen.

Hvordan vurderer statsråden fremdriften
i arbeidet med å utarbeide retningslinjer for samarbeidet
med Nordvest-Russland, samt hvordan det arbeides med å følge
opp anbefalingen om å inkludere støtte til urbefolkningen
i regionen?»

