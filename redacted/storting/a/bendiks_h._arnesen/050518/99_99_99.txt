 Jeg takker statsråden for et grundig
svar.

Dette året vi er inne i,
har Norge formannskapet i Barentsrådet, og 2005
er utpekt som et urfolksår i Barentssamarbeidet. Neste år
har Norge formannskapet i Nordisk Ministerråd,
og Norge overtar formannskapet i Arktisk Råd
høsten 2006. Her har altså Norge en
meget god mulighet til å sette sitt tydelige preg på samarbeidet
i nordområdene. Urfolkene bør, etter
min mening, forbli høyt på agendaen
i den sammenheng, som de var det under årets formannskap
i Barentsrådet.

Jeg har lyst til å spørre
statsråden om hvordan han ser på mulighetene for å koordinere
dette arbeidet for å sikre at det blir resultater
ut av det, og at man på den måten kan sette et
norsk preg på dette arbeidet.

  Jeg takker igjen for svaret. Jeg synes dette
høres veldig bra ut.

Jeg har selv hatt gleden av å jobbe
en del med disse spørsmålene. Det jeg registrerer,
er at utfordringene for folk i disse områdene er mange,
men også at mulighetene er fantastisk mange.
Derfor må det være trykk på dette
arbeidet i tiden som kommer, slik at man kan få gitt bistand som
på lengre sikt gir resultater i form av sysselsetting
og i form av velferd. Målet må være
at man med disse mulighetene kan klare seg selv best mulig.

