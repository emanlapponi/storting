 Jeg har følgende spørsmål til
sosialministeren:

«1. mai i år iverksettes
en lov som gjør at forsørgere som er trygdemottakere,
får beholde forsørgertillegget i folketrygden
dersom den andre forsørgeren faller fra. Gjennom
pressen opplyser imidlertid Rikstrygdeverket at den nye loven ikke
får tilbakevirkende kraft.

Var ikke målet med denne
lovendringen å bedre situasjonen for alle
barn som er forsørget av trygdede, og ikke bare
for de som kommer i en slik situasjon etter
1. mai 2002?»

 Jeg takker statsråden for svaret.

Jeg er veldig glad for at statsråden
klarer opp her. Meg bekjent har det ikke bare
gått ut signaler til pressen fra Rikstrygdeverket om dette – jeg
har kopi av det her – men det er også praktisert
slik etter det jeg har fått opplyst. Jeg vil
be statsråden om å gå ut med klare signal
til trygdekontorene så slike misforståelser i
framtiden ikke finner sted. Jeg har hatt telefon
fra folk som er berørt av dette, som kort og godt har fått
avslag med den begrunnelse at dette ikke vil få tilbakevirkende
kraft.

Eirin Faldet hadde
her overtatt presidentplassen.

 Jeg takker igjen for svaret.

Jeg er veldig glad for den oppklaringen som
her ble gitt, og går ut fra at det er ganske
mange rundt om i landet som blir glade for denne klargjøringen
fra statsrådens side.





                

