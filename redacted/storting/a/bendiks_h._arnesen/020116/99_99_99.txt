 Jeg stiller følgende spørsmål:

«Flyrutetilbudet fra Tromsø til Oslo
er betydelig svekket ved at både SAS og Braathens
har kuttet ut sine formiddagsruter. Dette får
store konsekvenser for både Tromsø-området
og for Finnmark.

Kan det være aktuelt for
statsråden å pålegge selskapene å ha
et tilstrekkelig antall avganger til og fra områder
av landet hvor avstandene er så store og hvor det ikke er
alternative reisemåter, eller hva annet kan statsråden gjøre
for å rette på denne uholdbare situasjonen?»

 Jeg takker statsråden for svaret,
og jeg er veldig glad for at saken nå ser ut til å løse
seg.

Men det må være
lov å spørre om selskapenes oversikt når
rutekutt kan skje så tilfeldig og til så stor
skade som tilfellet er her. Jeg undrer meg på om ikke
selskapene forstår at sånt har betydning for en
masse mennesker og næringsliv i store geografiske områder
i landet vårt. Selv om dette nå rettes opp, har
det allerede gjort skade, det må vi være
klar over.

Jeg har lyst til å spørre
om statsråden vil gå nye runder med selskapene
for å få dem til å gjøre noe
med flyrutetilbudet internt i Nord-Norge, som også er
dårlig lagt opp i forhold til de behov som næringslivet
og innbyggerne har.

 Jeg takker for at statsråden vil følge
dette opp. Jeg må understreke at det ikke er
antallet ruter alene som er avgjørende, men hvilken tid
på dagen flyene går, slik at næringsliv
og øvrig befolkning kan gjøre seg nytte av tilbudet
og slipper store ekstraomkostninger som følge av dårlig
ruteplanlegging. Så jeg takker statsråden for
svaret og håper at man følger dette opp så fort
som mulig.





                

