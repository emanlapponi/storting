 Jeg takker igjen for statsrådens svar.

Jeg oppfatter henne som positivt innstilt,
i og med at hun sier at hvorvidt en skal undersøke alle
kommuner, gjenstår å se. Det betyr i hvert fall
at en bør bruke undersøkelsen fra Oslo
og Akershus om disse svakhetene nettopp for å avdekke
om det er tilfellet også andre steder.

Jeg legger også til at i
de undersøkelsene er det få spor av elevers og
foreldres medvirkning til forbedring eller oppfølging
av skolemiljøet. Det synes jeg er et vesentlig poeng, som
jeg ber statsråden ta med seg.

Jeg er glad for at statsråden også har
gitt etter og vil videreføre utlånsordningen
for skolebygg for neste år ved å legge inn midler
i det forliket som er inngått.

