 Jeg takker statsråden for svaret.

Kamp for et godt arbeidsmiljø, både
det psykososiale og det fysiske, er et helhetlig ansvar for alle
politiske partier. Lovbestemte rettigheter er viktig, men det er også avgjørende
at en har en god oppfølging.

Det heter seg at alle skoler skal
ha planer på dette området. Det viser seg at om ikke alle
planer er helsvarte, er i hvert fall en del av dem ganske
bekymringsfulle. Det sies at det bare er 3 pst.
som beskriver gode rutiner når vedtak gjøres,
og det er bare 2 pst. som har opplysninger om
hvordan det skal informeres om klageadgang, ifølge den
undersøkelsen som Fylkesmannen i Oslo og Akershus
gjennomførte. Det er alvorlig fordi det betyr at uklare og
ikke-eksisterende forvaltningsrutiner gjør at elever kan
miste rettigheter, f.eks. ved forhold der skole, hjem og elev er
uenige om hvilke tiltak som skal settes i verk.

Er denne undersøkelsen representativ
for mange andre kommuner, er det rett og slett et ønske
om å få fram en slik grunnlagsundersøkelse
som vil gjøre det mulig å følge opp også i
forhold til praksis og ikke bare når
det gjelder lovbestemte rettigheter.

