 «Ifølge Finn Abrahamsen,
avdelingsleder ved voldsavsnittet ved Oslo politidistrikt, er våpensituasjonen
i Oslo nå helt håpløs. Situasjoner der personer
truer med kniv og skytevåpen, øker. Ulovlig våpenbesittelse
har en alminnelig strafferamme på 3 måneder. Dette
står ikke i samsvar med alvorligheten i de handlinger som
blir begått. 

Vil statsråden ta initiativ til å heve
strafferammen for ulovlig våpenbesittelse?»

  Jeg takker statsråden for svaret.

Mitt spørsmål har sin bakgrunn
i en beskrivelse fra politiet i Oslo om et stort omfang av ulovlige
våpen i kriminelle miljøer, og det ble fra høyt
hold og fra flere hold i politiet tatt til orde for at en økning
i den alminnelige strafferammen for ulovlig våpenbesittelse,
som også vil omfatte kniv, muligens var en vei å gå.
Jeg synes at statsråden gav et tilfredsstillende svar i
forhold til de strafferammer vi har knyttet til våpenloven,
og jeg er selvsagt kjent med at vi også har forslag i Stortinget
nå om en skjerpelse. Og jeg tar til etterretning at man
ikke ønsker å ta noe initiativ knyttet til en økning
av strafferammen på dette området, men vil følge
situasjonen.

Men vil ikke en heving av den alminnelige strafferammen
i straffeloven også heve terskelen for ulovlig bevæpning
med kniv – noe som i flere sammenhenger har endt i tragiske
situasjoner – og være et effektivt virkemiddel
også overfor kriminelle og gjenger?

  Jeg takker igjen statsråden for svaret.
Og som sagt har jeg bare registrert at det fra flere hold i politiet
er pekt på at en økning kan være effektiv
i forhold til en del kriminelle og gjenger som opererer ikke bare
med skytevåpen, men også har bevæpning
med kniv. 

I et tidligere svar sa statsråden
noe jeg er helt enig med henne i – i slike situasjoner
skal vi ta oss den tid som er nødvendig, slik at vi vet
at vi også gjør det riktige.

