  Jeg takker statsråden for svaret.

Jeg understreker at Stortinget har fastslått
at retten til spesialundervisning skal bestå,
men at bedre tilpasset opplæring kan gjøre
behovet for dette mindre. Det er viktig å ha litt fokus
på rekkefølgen her. Det er ikke sånn
at en skal svekke retten til spesialundervisning, underforstått
at en har klart å ivareta behovene i den tilpassede opplæringen
allerede, dvs. at det foreligger et godt alternativt
tilbud. Innspill vi har fått, tyder på at det
er en bekymring ute blant pårørende og elever
over at den retten de har opplevd å ha hatt tidligere,
faktisk nå blir fratatt dem, fordi en skylder på at
en nå skal sette inn tiltak i den ordinære opplæringen.

Det er mitt inntrykk at det går litt
fort i svingene, og dette er vel ikke den eneste saken.

