 Jeg takker igjen statsråden for svaret.

Jeg har selvsagt en positiv holdning til opplegget
som betyr at et vekstområde
som Akershus vil komme positivt ut i årene framover. Men,
som sagt, det umiddelbare behovet er knyttet til elevtallsveksten
i videregående opplæring,
og jeg tolker også statsråden positivt
i den forstand.

Når hun viser til økningen
i skjønnsmidler i 2004, så var det et lite
beløp, og da sier jeg «et lite
beløp» også fordi Akershus
har fått en veldig liten del av disse skjønnsmidlene
i tidligere år. Jeg tolker også statsråden positivt
i den forstand at hun også vil ha med seg vurderinger
av elevtallsvekstøkningen i fylkene knyttet til vurderingen
av bruken av skjønnsmidler videre framover. Så får
vi ha forhåpninger til gjennomgangen av inntektssystemet.
Som sagt, det er positivt at vekstområder kommer høyere
på dagsordenen.

