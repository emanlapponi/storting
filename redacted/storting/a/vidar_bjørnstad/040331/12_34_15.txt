 Jeg har følgende spørsmål
til kommunal- og regionalministeren:

«Akershus vil i årene fremover
få en stor økning i ungdomskullet mellom
16 og 19 år som skal ha plass i videregående
skole.

Mener statsråden at inntektssystemet
gir et tilfredsstillende grunnlag for Akershus til å møte
denne veksten og investeringsbehovet og gi et likeverdig
tilbud for elevene i forhold til landet for øvrig?»

