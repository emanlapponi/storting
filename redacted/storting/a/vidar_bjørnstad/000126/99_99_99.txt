  Jeg har følgende spørsmål
til justisministeren:

«Utrykningspolitiet (UP) har ifølge
Nationen 18. og 19. januar 2000 fått en stor reduksjon
i sine bevilgninger for år 2000, og dramatiske kutt i distriktenes
operative budsjetter. UP mener dette vil bety vesentlig dårligere kontrollvirksomhet,
særlig i distriktene.

Hva er grunnlaget for reduserte bevilgninger,
og hva vil statsråden gjøre for å opprettholde
nivået på trafikksikkerhetsarbeidet?»

  Ulykker i trafikken forårsaker tap
av hundrevis av menneskeliv og fører til titusenvis av skadde
hvert år. Trafikksikkerhetsarbeidet skal hindre ulykker,
og alvorlige trafikklovbrudd er et høyt prioritert område
innenfor Riksadvokatens prioriteringsliste. Det er en kjensgjerning
at fart og promille er en vesentlig årsak til ulykker.

En stor del av trafikksikkerhetsarbeidet ivaretas
av synlig politi, hvor Utrykningspolitiet er en vesentlig bestanddel.
Det er da snakk om kontrollvirksomhet. Endringen som skjedde i fjor
sommer, og som har fått budsjettmessige konsekvenser for
i år, har ifølge UP selv ført til dramatiske
konsekvenser i forhold til kontrollvirksomheten, og det er en ikke
ubetydelig nedgang i kontrollvirksomheten i annet halvår
i fjor, særlig i distriktene.

Mitt mål er det samme som statsrådens: å opprettholde
kontrollvirksomhet og trafikksikkerhetsarbeid. Og mitt spørsmål
er: Var statsråden klar over virkningene av den endringen
som skjedde i fjor sommer?

  Jeg vil bare gjenta at jeg og statsråden øyensynlig
deler den målsetting at trafikksikkerhetsarbeidet skal
opprettholdes, at servicen for publikum må opprettholdes,
og at det ikke er hensikten å redusere aktiviteten i forhold
til kontrollvirksomhet. Jeg er glad for at statsråden sier,
selv om han sier at han ikke vil gå inn i fordeling av
midler, at han her vil følge årvåkent med,
og jeg forventer at statsråden kommer tilbake til Stortinget
med en vurdering av hvordan eventuelt kompenserende ordninger kan
ivareta nivået på kontrollvirksomheten slik som
i dag. Jeg tar dermed ikke stilling til på hvilken måte,
og har stor forståelse for at statsråden – selvsagt – følger
opp de anmodninger som Riksrevisjonen har.

