 Jeg har følgende spørsmål
til utdannings- og forskningsministeren:

«Kommunenes Sentralforbund opplyser
at mange fylkeskommuner rapporterer om en betydelig økning
i andelen voksne som ønsker tilbud om videregående
opplæring, og køen av voksne øker.
I noen fylkeskommuner er ressurssituasjonen slik at tilbudet
til voksne må reduseres kraftig.

Hva vil statsråden gjøre
for å sikre voksnes rettigheter til videregående
opplæring?»

  Jeg takker statsråden for svaret.

Mitt anliggende ved å stille spørsmål
i dag var å sette etter- og videreutdanning og voksenopplæring
på dagsordenen særlig det at rettigheter følges
opp. Det er viktig for den enkelte, men det er også viktig
for samfunnet, særlig i en situasjon med stor
arbeidsledighet, rett og slett å gi voksne kompetanse for
arbeidsmarkedet. Regjeringen beskriver også i
sitt eget budsjett at et stort antall av de arbeidsledige ikke
har fullført videregående
opplæring. Vi får rapporter om ventelister og køer – lange
køer. Det betyr både at det blir lang
ventetid med usikkerhet, og at mange rett og slett dropper planen
om kanskje å ta videregående
opplæring.

Det svaret som i hvert fall media har fått
ved en gjennomgang av situasjonen ute i fylkene, er at de mangler penger.
Et enkelt svar. Da er spørsmålet: Bør
vi sitte lenger og vente før vi eventuelt bør
foreta oss noe?

 Jeg takker igjen statsråden for svaret,
og synes det er positivt at en vil framskaffe mer kunnskap og også legge
til rette for at en øker informasjonen til voksne om deres
rettigheter. Men jeg mener samtidig at det foreligger
klare indikasjoner på at det er lange ventelister for voksne.
Jeg har sett at statssekretær Bergesen ønsker
velkommen engasjement når noen kritiserer myndighetene.
Og han har sagt at en ikke kan akseptere at folk blir
stående i kø. Er statsråden av samme oppfatning?

