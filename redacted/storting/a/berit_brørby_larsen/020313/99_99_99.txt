 Jeg tillater meg å stille et spørsmål til
statsråden:

«Statens overtakelse av bl.a. sykehusene
innebærer organisering og styring gjennom en
helseforetaksmodell for å sikre entydig ansvar og et bedre
helsetilbud til befolkningen. Det er oppnevnt styrer både
for helseforetakene og for de fem regionale
helseforetakene. I foretaksloven er det ikke
noe pålegg om lukkede styremøter, men det ser
dessverre ut til at de aller fleste styrene
er lukket for offentligheten.

Har statsråden planer om å endre
praksisen med lukkede styremøter?»

 Jeg takker statsråden for svaret.

Etter min mening forvalter styrene
i sykehusforetakene store ressurser på vegne av oss alle,
og skal folk få tillit til disponeringene og forslagene
til forbedringer av vårt
helsevesen, krever dette bl.a. at folk flest må kunne følge
med. Og politikere på ulike nivå må ha
kunnskap og planer om vedtak for å kunne komme med innspill. Ikke
minst fordrer de demokratiske spillereglene åpenhet om
beslutningene, så i sum tilsier dette at foretaksmøtene bør
være åpne.

Jeg er klar over at foretaksloven er nøytral,
men jeg vil allikevel spørre statsråden: Kan han
tenke seg å bruke sin styringsinstruks overfor
helseforetakene og gjennom den kreve åpne møter?
Jeg registrerer at han sa at han ikke vil pålegge
styrene det nå, men kunne han tenke seg å vurdere
gjennom styringsinstruksen å kreve åpne
møter?

 Jeg er helt enig med statsråden i
at det er viktig å følge nøye
med. Men jeg vil allikevel stille et siste tilleggsspørsmål
og be statsråden dvele ved følgende: Hva er det
med styringen av foretakene som skulle tilsi at møtene
må være lukket?

