 Jeg takker statsråden for svaret,
og jeg forstår at han ikke kan gi noe endelig svar
på den søknaden nå. Jeg vil likevel
komme med en henstilling til statsråden. Både
de svar og uttalelser som har kommet fra berørte parter,
altså kommuner og fylkeskommuner, ber jeg ham spesielt
legge vekt på, ikke bare de tekniske
svarene som er kommet fra fylkesmennene. Jeg er klar over at i slike
saker veies kulturvern opp mot miljøvern og utslipp, men
utslippet fra «Skibladner» beskrives av miljøvernere
som bagatellmessig, og jeg ber statsråden merke seg også det.
En teknisk anordning i «Skibladner» vil ødelegge
skipet, og jeg tror Riksantikvaren er klar til å frede
skipet dersom det blir resultatet. Så jeg kommer igjen
med en henstilling til statsråden. Veldig mange er opptatt
av «Skibladner»s skjebne. Tusenvis av timer er
nedlagt i å restaurere skipet og få det slik det
er i dag. Mange frivillige har vært involvert, og mange
venter på et positivt svar fra statsråden.

