 Jeg tillater meg å stille følgende spørsmål
til nærings- og handelsministeren:

«Ifølge Nationen har SND
i løpet av de siste to årene tapt l mrd. kr på utlån.

Vil statsråden på bakgrunn
av dette nå forlange andre kredittrutiner i Innovasjon
Norge, og vil han ta initiativ slik at det ikke
blir mulig for bedriftseiere å ta ut utbytte i bedriftene
dersom låneforpliktelsene ikke er overholdt?»

 Jeg vil takke statsråden for svaret, som
jeg synes var et opplysende svar, i og med at statsråden
nå gjorde rede for at det er satt i gang en rekke
tiltak for å bedre situasjonen for de statlige
lånene, og at Innovasjon Norge nå vil
bli utstyrt med en del virkemidler som kan forhindre tap i inneværende år
og i framtiden.

Men jeg mener fortsatt – og
det vet statsråden veldig godt – at bevilgningene
til Innovasjon Norge, tidligere SND, sitter langt inne. Det er økt fare
for at de store tapene vil påvirke oss når det
gjelder de framtidige bevilgningene til Innovasjon Norge. Men jeg
vil likevel stille statsråden følgende
spørsmål: Mener statsråden
det bør være et kraftigere signal til
Innovasjon Norge enn det han nå har gitt uttrykk
for, dersom en bedriftseier ikke overholder sine
låneforpliktelser, men likevel tar ut utbytte?
Vil det være et «early warning»-system eller
et varslingssystem i Innovasjon Norge slik at man tar
tak i disse tingene på et tidligere tidspunkt enn det man
tydeligvis har gjort?

 Jeg vil bare gi en kommentar til det
siste statsråden sa.

Det er selvfølgelig ikke
her og nå grunnlag for å drøfte enkeltbedrifter,
men jeg tror at en mer presis gjennomgang av låneporteføljen
for enkelte bedrifter kanskje vil gi noen overraskelser.

Jeg vil utfordre statsråden
på følgende: Jeg synes det vitner om dårlig
forretningsskikk å la være å tilbakebetale
statlige lån samtidig som det tas ut utbytte, selv om det er
regler for dette. Jeg vil spørre statsråden: Deler
han den oppfatning at det er dårlig forretningsskikk?

