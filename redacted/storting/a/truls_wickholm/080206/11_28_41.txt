 Vi har jo gjennom tidligere spørsmål her fått avdekket at en flytting til Ås vil være langt dyrere, og også mindre samfunnsøkonomisk lønnsomt. I en situasjon hvor vi har et presset byggemarked, og hvor vi har mange store uløste oppgaver i hovedstadsregionen: Hvordan kan man forsvare å bruke 1 milliard kr ekstra til flyttingen til Ås, når vi vet at det er så mange andre ting vi trenger å få gjort noe med? Hovedproblemstillingen her er ikke salg eller ikke salg, eller hvor mye penger vi bruker, men - som statsråden også er kjent med - de stadige økende byggekostnadene og problemer med faktisk å få gjennomført prosjektene. Hadde det ikke vært klokere å satse på å få gjennomført de billigste løsningene, slik at vi hadde fått en raskest mulig framdrift for alle prosjektene? 




