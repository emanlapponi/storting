 Jeg takker statsråden for at hun nå helt klart sier at Universitetet i Bergen, Høgskolen i Oslo og Høgskolen i Bergen er prioritert, sammen med sentrumsbyggene. Da kan jeg ikke skjønne annet enn at det vil bli veldig vanskelig å finne penger til å kunne gjennomføre en rask flytting til Ås, noe jeg har skjønt også er en forutsetning for å lykkes og få en utvikling av det miljøet som statsråden sier hun ønsker. Hvis det nå blir slik at vi må vente på disse prosjektene som det er lagt opp til, hva ser statsråden for seg skal skje på Veterinærhøgskolen i mellomtiden? Hva skal skje med de kullene som nå utdannes der, under ikke tilfredsstillende forhold? 




