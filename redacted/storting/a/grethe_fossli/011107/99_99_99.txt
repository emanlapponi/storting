  Jeg tillater meg å stille følgende spørsmål
til nærings- og handelsministeren:

«Styret i Norsk Hydro ASA
har vedtatt å legge ned magnesiumproduksjonen på Herøya.
Dette vil få store ringvirkninger for hele Grenlandsområdet. Også annen industri
og virksomhet i området er utsatt.

Hva vil statsråden gjøre
for å møte de spesielle problemene denne
regionen vil komme i?»

  Jeg takker statsråden for svaret, som
på noen områder
er beroligende, men på andre områder ikke
er det.

Ifølge en artikkel i Aftenposten 26. september
d.å. sier ordfører Elisabeth Nilsen
følgende:

«… erfaringen
fra tidligere store omstillinger i Grenland, tilsier at for hver
industriarbeidsplass som legges ned, ryker ytterligere to arbeidsplasser
i lokalsamfunnet. Det dreier seg om underleverandører
og andre som lever av de store bedriftene og deres
arbeidstagere.»

Hun frykter derfor at så mange som 3 000 arbeidsplasser
kan forsvinne. Dette støttes også av forskningsstiftelsen
Fafo. Derfor er det ikke beroligende at departementet
overlater oppgaven med å skaffe nye arbeidsplasser til
Hydro og Grenlands-området alene. 1. april
legges 600 arbeidsplasser ned, deretter ryker antageligvis
mange flere. En analyse av konsekvensene er bra,
men det må være tiltak på plass
1. april når vi får nedleggelsene.

Kan statsråden si noe om tidsplanen
for Nærings- og handelsdepartementets eventuelle engasjementet
i denne saken?

  Jeg takker statsråden for svaret
og ser fram til samarbeidet med statsråden
i næringskomiteen. Vi vil fra Arbeiderpartiets side også følge nøye
med i det arbeidet som gjøres i forhold til Grenlands-området, både
i kommunalkomiteen
og i næringskomiteen.





                

