  Jeg tillater meg å stille følgende spørsmål
til landbruksministeren:

«I TV 2s nyhetssending 7. november
2001 fremkom det ifølge svensk politi at det eksporteres
pitbullterriere fra Norge til Sverige. Disse brukes i
ulovlige hundekamper. Det fremkom også at slike
hundekamper antakelig også forekommer i Norge.

Hvilke tiltak kan settes i verk for både å stoppe
den ulovlige avlen av pitbullterriere og det forferdelige dyreplageriet?»

  Jeg takker statsråden for svaret, og
er tilfreds med at han deler mitt syn på at hundekamper
er dyreplageri, men jeg er ikke spesielt godt
fornøyd med svaret.

Den svenske politimannen som ble
intervjuet på TV 2, gav jo
helt eksakt uttrykk for at dette var norske hunder, innført
fra Norge. Og selv om ikke statsråden er ansvarlig
for politiet, kunne jeg godt tenke meg å spørre ham:
Vet statsråden hva slags tiltak norsk politi har satt i verk
for å hente opplysninger fra Sverige, og om det eventuelt
er etablert et samarbeid for å få stoppet
dette?

  Jeg er enig med statsråden i at det er
vanskelig å skille pitbullterrier fra
en del andre hunderaser. Jeg vet også fra
tidligere, etter informasjon fra hundemiljøer,
at det har vært foretatt trening av kamphunder i Norge.
Jeg håper at landbruksministeren tar kontakt med justisministeren
og får til et samarbeid, slik at vi intensiverer dette
arbeidet og blir kvitt både den type
hunder og ikke minst den type aktivitet som
vi har sett fra svensk TV.

