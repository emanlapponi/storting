 Jeg takker statsråden for svaret.


Jeg er enig med statsråden når han sier at det skal være trygt for alle å bruke taxi, og at det i de aller, aller fleste tilfellene går bra. Men i Oslo er det så mye som 20 pst. av jenter som tar taxi, som opplever trakassering, uønsket atferd. Derfor mener jeg det er et problem som må tas på alvor. Jeg er glad for at statsråden skal foreta en gjennomgang. Problemet er såpass stort at jeg har lyst til å spørre statsråden: Har det vært kontakt med næringen nå? Næringen etterlyser tiltak, og Forbrukerrådet etterlyser tiltak. Utover den gjennomgangen: Er det andre tiltak statsråden ser for seg at kan settes i verk for å hindre at særlig kvinner opplever sånn atferd?


