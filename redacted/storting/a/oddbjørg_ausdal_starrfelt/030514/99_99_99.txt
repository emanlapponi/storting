 Eg har følgjande spørsmål
til samferdselsministeren:

«Trafikkmengda ved Stavanger
lufthamn, Sola, aukar igjen og overgår no langt terminalkapasiteten
ved flyplassen.

Kan statsråden gjera greie for utviklingsplanane
for flyplassen, og her medrekna kva planar det er for framdrift
av denne utviklinga?»

 Eg takkar for svaret, som for så vidt
ikkje var heilt negativt. Omfanget av dette bekymrar meg.
Her er det altså laga fem fullstendige planar
for ombygging av Sola flyplass. Betyr det at ein no skal laga
ein sjette? Kan statsråden forsikra meg om at det ikkje
er lappverk som ein no skal setja i gang med?

Det er ikkje slik at det berre er
innanlandstrafikken som er gått ned. Nedgangen har stoppa
opp, og utanlandstrafikken aukar sterkt og er no på høgd
med i toppåra 1998 og 1999. Det er noko med å følgja
med i timen, for her skjer det ganske fort. Det eg no
spør om, er: Kan statsråden forklara kvifor ein
skal laga ein sjette plan, og kan statsråden
forsikra meg om at dersom det skal vera ein sjette plan,
må han byggja først og fremst på det
som er gjort før, og det må skje i nær
dialog med aktive krefter i Rogaland som vil denne flyplassen
vel – ikkje flyplassen i og for seg, men regionen
rundt?

 Eg takkar igjen for svaret. No er nok ikkje
opplevinga av det nære samarbeidet
på Sola blant dei kreftene som jobbar for utviklinga
av Sola flyplass, akkurat lik det som statsråden
gjev uttrykk for. Dei kjenner seg til dels ganske avviste
når dei kjem med konstruktive innspel. Så eg håpar
at ho tek affære og ser til at det vert eit reelt
samarbeid der ikkje Avinor dikterer
kva som er fornuftig å gjera, men at dei går inn
i ein klår dialog.

Det andre eg har lyst til å spørja
om, er om statsråden kan forsikra meg om at ein i vurderingane
ikkje tenkjer snever bedriftsøkonomi
for Avinor. Det er faktisk slik at tåkelys på Sola
kunne forhindra mange stengde dagar på flyplassen. Der
var nettopp stengt fem dagar, og ringverknadene av stenginga
ein dag er mykje større enn det det kostar å investera
i tåkelys. Det viser kor utilstrekkeleg
rein bedriftsøkonomisk tenking er i denne samanhengen,
og det er igjen bedriftsøkonomi
Randi Flesland, Avinor-direktøren, har vist til
når ho har vore i Stavanger. Dersom det skal vera
leiestjerna, er eg ikkje så roleg som eg hadde
ynskt eg skulle vera.

