 Eg vil gjerne få stilla arbeids- og
administrasjonsministeren følgjande spørsmål:

«Statsråden og Regjeringa
har gitt uttrykk for store ambisjonar om omstilling av offentleg
sektor.

På kva måte har statsråden
tenkt å involvera Stortinget i denne prosessen?»

  Eg er samd med statsråden i at det
er behov for omstilling og fornying i offentleg sektor for å frigjera
ressursar, slik at politiet kan patruljera meir og lærarane
kan undervisa meir. Eg er glad for svaret, og for at Stortinget
i så stor grad skal verta involvert. Men eg veit at fornying
ikkje er så lett, slett ikkje når det går
ut over einingar utover i landet, og det gjer det ofte. Då kjem
motkreftene på banen sak for sak. Det kjem òg
dette huset for øyra, og då kan det vera lett å vika,
for tryggleik er ganske avgjerande for å få til omstilling.
Då vert eg oppteken av om statsråden ser moglegheiter
for at Stortinget får ei noko meir samla oversikt over
kva som skjer kor i desse omstillingssakene.

  Eg takkar igjen for svaret og er nøgd
med det. Det er ei side ved dette som allereie er komen fram, og
det er at det er nokre lokalsamfunn som kjem veldig dårleg
ut i fleire av desse omstillingsprosessane. Har Regjeringa nokon
planar om tiltak for å hjelpa desse lokalsamfunna, som
kanskje får nedlagt statlege kontor på fleire
forskjellige område?

