 Eg vil gjerne få stilla følgjande
spørsmål til samferdselsministeren:

«Det har i det siste vore
ein del merksemd om kva kostnader som er knytte til bygging av tunnelar
med relativt liten trafikk, type T-8.

Kva er statsråden sine vurderingar
av kostnader knytte til slike tunnelar?»

 Eg takkar statsråden for svaret.

Stortinget har fleire gonger sagt at for å spara
landskap og natur kan det vera ynskjeleg å velja
tunnelløysingar framfor veg i dagen. Det har vorte følgt
opp i ein del heilt konkrete prosjekt ved at ein har løyvt
pengar til tunnel. Eg stiller meg eit spørsmål
når statsråden seier at det skal kosta
så mykje. Eg har informasjon om at relativt nyleg er det
sagt at 30 000-35 000 kr er det ein kan
venta seg. Når ein går tilbake og ser på nokre
av dei siste fullførte prosjekta, ligg prisnivået
på det, knapt nok. Eg lurer på kva som er føremålet
med å seia at det kostar meir enn det gjer, for erfaring
viser at gjennomsnittsprisane er noko anna enn
det statsråden seier.

 Eg takkar igjen for svaret.

Eg stolar også på fagekspertisen,
men dei tala eg har, har eg også frå fagekspertisen.
Det undrar meg kvifor ein legg seg så langt opp dersom
ein ynskjer at ein skal ta miljø- og landskapsvernomsyn,
og eg meiner at det er positivt at det vert bygd billig. Ei endring,
ein vekst i utgiftene på 20-30 pst., gjeve at
det ikkje er spesielle problem, høyrest for meg
mykje ut.

I tillegg er det påstått
at di fleire private entreprenørar me får inn,
di billigare vert det. No står det att å sjå det, men
vil statsråden jobba for at tunnelløysingar skal
verta så billige som mogleg for at me skal kunna ta andre
omsyn enn framkomsttilhøva, og då meiner eg natur-
og landskapsvernomsyn?

