 Eg vil gjerne få stilla følgjande
spørsmål til samferdselsministeren:

«På jernbanen har vi i vinter
opplevd mange forsinkelser og innstilte avganger, spesielt
i en periode med kaldt vær og snø.
En slik værsituasjon skulle ikke være spesielt
overraskende eller uventet i Norge.

Hva skyldes dette, og hva vil statsråden
gjøre for å hindre at det samme skjer
i framtiden?»

 Eg takkar for svaret, og eg tykkjer det er
bra at statsråden tek dette alvorleg.

Me hadde nokre veker, i alle fall
eit par, der dette var i nyheitene kvar einaste dag. Eg har ein
heil bunke her med dårlege nyheiter til folk som reiser
med tog eller vurderer å reisa med tog. Mellom anna
på Dombås vart toget stoppa fordi bremsane ikkje
verka lenger. Så sette dei inn eit anna tog,
på det gjekk òg bremsane i stå. Og me
las vidare om togkaos på Dombås, at snøen
skapte trøbbel, om at det alltid går eit tog,
og at tog- og trikkekaoset held fram. Det verka nokså improvisert
det som vart sett inn av tiltak. Det var skadar på materiellet,
men det var òg manglande brøyting.

Då spør eg meg: Er det akseptabelt
i vinterlandet Noreg at dette tykkjest koma
som eit sjokk på systemet?

 Eg takkar igjen for svaret.

Eg håpar eg kan tolka statsråden
slik at dette ikkje vil gjenta seg seinare
i vinter eller neste vinter med tilsvarande temperaturar,
at ein no har sett i gang betre tiltak som sikrar at dette ikkje
skal koma som julekvelden på kjerringa.

Så har det ei generell side. Eg les
i dei same klippa at eitt av fire Signatur-tog
er forseinka. Då kan ein i grunnen ikkje skulda
på gammalt materiell. Det er meir spørsmål
om korleis ein jobbar med dette som eit problem. Alle, både
statsråden og eg og me i Arbeidarpartiet, er veldig opptekne
av å få fleire over på bane. Men om ein
set bilen heime ein dag og blir ståande på stasjonen
og venta på eit tog som ikkje kjem, eller
som det kjem beskjed om kanskje kjem om ein halv time
og kanskje ikkje, kan det vera den gongen ein prøver å ta
toget. Då oppnår me ikkje målet
om å få flest mogleg vekk frå veg og
over på bane. Difor er punktlegheit, særleg for
folk som reiser til arbeid og utdanning, heilt avgjerande for at
me skal oppnå målet. Eg vil gjerne høyra
statsrådens refleksjonar knytt til dette.

