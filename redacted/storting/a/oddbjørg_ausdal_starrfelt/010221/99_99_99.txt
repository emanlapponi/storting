  Eg vil gjerne få stilla følgjande
spørsmål til kulturministeren:

«Det er i media kome ulike signal
om framdriftsplanen for utlysing og tildeling av ny konsesjon for
riksdekkjande reklamefinansiert fjernsyn. 

Kan statsråden avklara dette?» 

  Eg takkar for svaret.

Eg tykkjer det er greitt at me får
fram at framdrifta er ganske rask med omsyn til dette no, at me
får ny utlysing ganske fort, og med søknadsfrist
før sommaren.

Eg ser det sånn at myndigheitene og
dei aktuelle kandidatane har felles interesser når det
gjeld å få avklart kven som skal få tildeling
og på kva vilkår, bl.a. i høve til det
samarbeidet som no føregår på digitaliseringssektoren.

Eg lurer på om statsråden
er samd i dette?

  Eg takkar igjen for svaret.

Som statsråden sa, skal denne saka
ikkje tilbake til Stortinget. Ein kan ha fått inntrykk
av ut frå ein del av det som har stått i avisene,
at saka skal tilbake til Stortinget. Når ho ikkje skal
til Stortinget, tyder det at ein kan jobba i tida frå søknadsfristen
går ut tidleg på sommaren og fram til Stortinget
startar opp igjen i oktober. Det einaste Stortinget har sagt utover
det som er sagt om saka i budsjettet, er at me ikkje skal ha auksjonar,
ein skal vurdera kortare konsesjonsvilkår, så det
treng sikkert ikkje ta så veldig mykje tid. Så eg
vonar då at ein etter at fristen har gått ut og
det har kome inn søknader, vil jobba raskt, ut frå det
eg har sagt om at ein her har felles interesser.

Ser statsråden for seg at me kan ha
dette klart i løpet av hausten – tidleg haust
helst?

