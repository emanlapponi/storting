 Eg vil gjerne nytta anledninga til å stilla
eit spørsmål til utdannings- og forskingsministeren:

«Kompetansereforma la til grunn at
det kan vera 265 000 vaksne som ikkje
har fullført vidaregåande
opplæring, og som ynskjer slik opplæring. Med
ei gjennomføringstid på t.d. 10 år, bør
det då verta gitt tilbod til ca. 25 000 i året.

Har statsråden oversikt over kor mange
som har fått dette tilbodet, herunder kor mange av dei
som har minst utdanning frå før?»

 Eg vil takka for svaret.

Det er nok slik at i tillegg til dei som går
på universitet og høgskular, og dei som er i arbeid,
er det ganske mange som både kunne ha behov for
denne utdanninga og kunne ha interesse
for det, men dei veit rett og slett ikkje om det, eller,
dersom dei veit om det, får dei ikkje tilbod. Mykje
tyder på at realkompetansevurderinga er eit hinder for
mange. Dei gruer seg for å framstilla seg til prøve.

Eg fekk dessverre ikkje noko
svar på kor mange som går på vidaregåande
opplæring. For ein ting er å få ei realkompetansevurdering,
men det viktigaste er jo det som kjem etterpå. Dersom det
då viser seg at dei må ha påfyll, får
dei dette påfyllet?

Eg kan referera til Rogaland: Dersom ein skulle
nå 265 000 vaksne, burde det vore ca.
20 000 i Rogaland. Med det nivået som
er no, 275 i året, vil det ta over 70 år før
ein når det målet ein hadde då ein behandla
kompetansereforma.

Eg vil gjerne ha statsråden sine
kommentarar til dette.

 Eg vil igjen spørja om statsråden
har oversikt over kor mange, for eg har enno ikkje
fått svar på spørsmålet mitt
om kor mange det er som har teke vidaregåande
opplæring etter dei rettane som det er lagt opp
til i kompetansereforma. Eg høyrer at det er 15 000
som har fått vurdering av realkompetanse. Korleis tykkjer
statsråden det nivået er i forhold til
det ein hadde venta, og som sagt, kor mange av dei fyller på med
den kompetansen dei treng for å få eit fagbrev eller studiekompetanse?

Eg var innom det problemet
at det er ein del som vegrar seg for realkompetansevurdering. Det
er ein del som ikkje har stor nok sjølvtillit
til å framstilla seg til ein test, som det kanskje i praksis
kan visa seg at dei klarar. Eg har fått informasjon
som tyder på at nokre av dei går og tek eit tilbod
på andre måtar og betalar for det sjølve,
for dei vil ikkje gjennom den testen. Kan statsråden
tenkja seg å gjera noko forsøk der nokon
kan koma inn i dette systemet utan den realkompetansevurderinga?

