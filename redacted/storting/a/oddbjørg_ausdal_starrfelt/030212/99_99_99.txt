 Eg vil gjerne få stilla følgjande
spørsmål til samferdsleministeren:

«Flyprisane har vorte monaleg reduserte
innan Noreg og til/frå utlandet det
siste året. Dette er eit gode for dei reisande
isolert sett.

På kva måte sikrar
statsråden at reduserte prisar ikkje på nokon måte
reduserer tryggleiken i luftfarten?»

 Eg takkar for svaret. Statsråden seier
at konkurransen har verka. Ja, me får jo vona
det – så langt har han verka, så får
me sjå kor lenge det varer, og vona at det varer.
Eg er glad for at statsråden ser på tryggleik
som overordna dette og kjenner systemet for korleis det er bygt
opp, men det bekymrar meg at Aftenposten og Dagsavisen i haust refererte
til ein hemmelegstempla rapport som viser at eit selskap som òg
køyrer i Noreg, syndar mot mange sider ved tryggleiken,
og dei påstår òg at dei har vore
involverte i mange nestenulykker. Dei sparer tid ved å køyra
for fort, dei kjem for nær fly som nettopp har
landa, pilotane har eit ekstremt press for å følgja
dei planlagde rutetidene, dei gjev aggressive tilbakemeldingar til
flygeleiarane, dei overheld ikkje fartsgrensa, dei flyg
for lågt, dei flyg over byar. Eg lurar på om statsråden
har sjekka opp dette og forsikra seg om at det vert slått
ned på, slik at ingen slike selskap skal flyga i Noreg.

 Eg takkar igjen for svaret. Det vert altså påstått
at desse selskapa har vore involverte i nestenulykker,
om ikkje stadig vekk, så ganske ofte.
Veit me at det ikkje er tilfellet i Noreg at
dei har vore involverte? For det er jo nestenulykkene
som kan visa kvar det er marginalt, og kvar me må setja
inn kreftene. Det er òg eit spørsmål
om alder på fly, om talet på turar i løpet
av eit døgn, som kanskje er dobbelt så høgt som
talet i andre selskap, alder på pilotar – kvifor
nokre selskap har heilt andre pensjonsaldersgrenser. Det
må jo ha noko med tryggleik å gjera,
kvaliteten på piloten er antakeleg den viktigaste føresetnaden
for at statsråden, eg og alle andre
skal vera trygge når me reiser med fly. Eg vil
spørja statsråden om ho forsikrar seg om at alt
dette er innafor det regelverket
me har, og at det vert praktisert på ein måte
som er innafor regelverket. Dersom det då kan
påvisast i andre land at det likevel
er nestenulykker, må ein jo sjå på om
regelverket er trygt nok.

