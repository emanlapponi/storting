 Eg takkar statsråden for svaret – det
vart jo litt svar på det eg spurde om, heilt til slutt.
Eg spurde ikkje om saka om luftfartsstrukturen,
men faktisk om oppfølginga av eit romertalsvedtak som vart
gjort, knytt til finansinnstillinga i Stortinget. Som statsråden
sikkert hugsar, var luftfart eit ganske sentralt
tema, og me – i alle fall Arbeidarpartiet og
fleire andre parti – peikte på ein del
problem som allereie var på gang. Kan eg i dette
svaret lesa – det vil eg gjerne ha presisert – at
det ikkje vert nokon innskrenkingar eller særlege
endringar i tilbodet før Stortinget får saka
tilbake? Me hadde fleire innspel, me hadde dette vedtaket om å koma
tilbake om Luftfartsverkets situasjon, me hadde ein fleirtalsmerknad
om at Sola-utbygginga skal gå sin gang, og me hadde ein
arbeidarpartimerknad om Oslo Lufthamn, som eg skal koma
tilbake til i neste tilleggsspørsmål. Kan me no
veta at det ikkje vert innskrenkingar på diverse
flyplassar, nattestenging og ulike tiltak for å spara
pengar?

