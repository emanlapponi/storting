 Eg takkar igjen for svaret.

Det er litt uvant for meg at statsråden
er så beskjeden når det gjeld hans eigen innverknad – men
la gå. Eg registrerer at han har hatt kontakt med toppleiinga,
og altså ikkje med dei tilsette sine
representantar verken i SAS eller i Braathens, som dette
då gjeld.

Men eg vil inn på eit anna
spørsmål, og det gjeld dette med verksemdoverdraging.
Me har òg ei rolle som styresmakt med omsyn til å laga
reglar som tek vare på tilsette når
verksemder vert overdregne, slik tilfellet er i denne samanhengen.
Og då vil eg spørja: Meiner statsråden
det er riktig at ikkje reglane om verksemdoverdraging
skal kunna brukast i denne saka? Og dersom han meiner det er rett
at dei ikkje skal kunna brukast, vil han då ta
eit initiativ for å endra
desse reglane slik at det ikkje går an å omgå dei
ved å skilja ut verksemder, slik SAS no har gjort?

