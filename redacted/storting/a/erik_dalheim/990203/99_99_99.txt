 Jeg har følgende spørsmål
til finansministeren:

«Stortinget har ved flere anledninger
bedt om at det tilrettelegges for at nye biler skal kunne stilles
avgiftsfritt til disposisjon for undervisningsformål i
forbindelse med blant annet opplæring av bilmekanikere.
Departementet har i denne forbindelse satt som vilkår at
motorvognen er skadet og at den ikke anses salgbar. Dette er ikke
i tråd med Stortingets intensjon.

Hva vil statsråden gjøre
med dette?»

  Det er i beste fall unøyaktighet
fra finansministerens side når han refererer til at det
i budsjettproposisjonen for 1998-99 var slått fast at man
skulle spesifisere, kodifisere, en tidligere etablert praksis. 
Det står det ingenting om i de papirer Stortinget har fått
seg forelagt.  Problemet ligger i at den praksis man tidligere har
fulgt, har ført til at en bil som skal brukes til undervisningsformål,
enten må dyppes i saltvann eller slås litt på med
slegge for at den skal stilles til rådighet.  Det er ikke
praktisk i den situasjonen vi har i dag, hvor man hele tiden egentlig
har behov for nye biler til undervisningsformål for å kunne
sikre den trafikksikkerhet som en bilpark skal ha, tatt vare på av
ungdommer som skal lære et fag.  

Jeg vil gjerne ha et litt mer utfyllende svar
på det.

  Jeg vil bare understreke at den tolkning som
departementet har lagt seg på, og de forskrifter som nå ligger
på bordet for dem som skal ha biler til undervisningsformål,
ikke på noen måte er tilfredsstillende.  Det utgangspunkt
vi har gjennom departementets tolkning og regelverk, vil ikke gi
den åpning Stortinget er ute etter for å få biler
uten avgift til skoler.  Det er for meg vanskelig å forstå at
det skal være et problem knyttet til en bil som stilles
til disposisjon og ikke er registrert, at det skal være
en usikker sak i en avgiftsspekulativ sammenheng.  

Vi kan naturligvis ha den situasjon at vi i
Stortinget må komme tilbake med enda mer konkrete forslag,
for det er Stortinget innstilt på å gjøre.
 Her har vi hatt enstemmige merknader og forslag tidligere.  Så hvis
det er det som er nødvendig, får vi bare gjøre
det, men det er meget uheldig at det skal være så vanskelig.

