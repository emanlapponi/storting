 President, jeg får ikke opp spørsmålet mitt på salappen – da får jeg låne manuset til justisministeren, og så skal han få det tilbake! Spørsmålet lyder:


«Røverradioen driver radiosendinger laget av personer som soner, om aktuelle tema, fra fengsel og utenfor. Sendingene er tilgjengelige for dem som soner i Oslo fengsel og få andre fengsler i østlandsområdet. Det er ingen nasjonal sendeflate. Frivillige organisasjoner og offentlige etater bruker kanalen for å spre nyttig informasjon. Radiokanalen vant i år Prix Radio 2015 for lokal sendeflate.


Hva konkret vil statsråden gjøre for at alle som soner i fengsel, skal få lik tilgang til disse sendingene?»


Kenneth Svendsen hadde her overtatt presidentplassen.


