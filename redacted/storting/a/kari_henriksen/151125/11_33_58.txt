 Takk for svaret. Jeg er veldig glad for at justisministeren gir uttrykk for en positiv holdning til Røverradioen og Røverhuset, som er en frivillig organisasjon som driver et godt arbeid for de innsatte.


Det er riktig som justisministeren sier, at det er bevilgninger som avgjør tiltakenes både art og karakter, og vi registrerer at etter at denne regjeringa tiltrådte, er tilskuddene til frivillige organisasjoner blitt redusert. Det er bl.a. et resultat av dette som gjør at mange organisasjoner er bekymret, for de mener at de tildelingene de har fått, så vidt dekker lønns- og prisveksten – for ikke å snakke om dem som soner i Nederland, som ikke har dette tilbudet i det hele tatt.


Men tilbake til Røverradioen og det tiltaket som der utføres: De ønsker ordninger tilsvarende dem de har i Storbritannia, med nasjonaldekkende sendeflate. Støtter justisministeren det?


