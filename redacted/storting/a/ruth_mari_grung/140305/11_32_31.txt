 Heldigvis skjer det veldig mye innenfor rusfeltet. Men selv om et så tungt miljø som Helse Bergen, som har bygget opp sin rusmedisinske avdeling de senere årene, har klart å få to tredjedeler av de opiatavhengige, som er innenfor deres nedslagsfelt, inn under lavterskelbehandling, er det fortsatt noen som de ikke klarer å få inn under helsemessig behandling. Til tross for at de har prøvd alle de tiltakene som statsråden redegjorde for, viser det seg at de enten reagerer med angst eller på andre måter.


Jeg har vært i møte med sosialbyråden fra Kristelig Folkeparti i Bergen, og han ba meg stille spørsmålet videre: Hva er da alternativet for dem som ikke kan nyttiggjøre seg dette tilbudet, til tross for at de har prøvd alt? Hva mener helseministeren at vi skal gi dem av tilbud?


