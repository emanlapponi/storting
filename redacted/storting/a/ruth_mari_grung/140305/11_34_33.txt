 Det som er nytt, er at man nå prøver å vurdere hvilke kriterier som skal til for å nå fram til den gruppen som ikke har lyktes fram til nå.


Det var veldig gledelig å høre i morges at helsestatsråden forholder seg til et nytt storting og ønsker å løfte opp bioteknologi. Er ikke Høyre, som er et kunnskapsbasert parti, interessert i å få så bred forskning som mulig, og innser de at man innenfor rusforskning må løfte hver stein for å se om vi klarer å utvikle en bedre politikk, som treffer bedre?


Målet til Helse Bergen er å nå fram til 80 pst. og få dem under lavterskelbehandling og gjennom det redusere den åpne russcenen, klare å redusere rekrutteringen til rus og ikke minst få det kriminelle miljøet, som spesielt er knyttet til de åpne russcenene, til å forvitre.


Jeg etterlyser at den samme åpenheten som statsråden ble referert på i morges når det gjelder bioteknologi, også gjelder for rus.


