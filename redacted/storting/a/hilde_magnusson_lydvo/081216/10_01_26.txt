 (ordfører for saken): Det er en enstemmig komité som ønsker å innlemme i EØS-avtalen direktiv 2006/68/EF. Direktivet omhandler stiftelsen av allmennaksjeselskaper og sikring og endring av deres kapital. 




Komiteen viser til at formålet med direktivet er å gjøre det enklere for allmennaksjeselskaper å gjennomføre kapitalrelaterte disposisjoner og dermed øke selskapenes konkurranseevne og effektivitet, uten at dette går på bekostning av vernet av minoritetsaksjonærer og kreditorer. Ved å åpne for at det i nasjonal lovgivning kan gis forenklede prosedyrer for og større fleksibilitet ved allmennaksjeselskapers kapitalrelaterte disposisjoner, vil direktivet kunne bidra til å gjøre europeiske allmennaksjeselskaper mer robuste og derved samtidig styrke europeisk næringsliv. 




Komiteen merker seg at direktivet i hovedsak retter seg mot private rettssubjekter. 




Direktivet foranlediger en gjennomgåelse og vurdering av mulige endringer i de aktuelle bestemmelsene i aksjeloven og allmennaksjeloven. 




