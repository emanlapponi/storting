 (ordfører for saken): Svineinfluensaen har også kommet til Norge, og mange har blitt syke. Komiteen legger i dag enstemmig fram en lovendring i lov om Statens Pensjonskasse, lov om pensjonsordning for helsearbeidere. Svineinfluensaen vil kunne føre til at vi i en begrenset periode vil ha behov for ekstra personell i helsesektoren. Pensjonert helsepersonell vil måtte bidra når vi har manko på helsepersonell.


Komiteen ønsker ikke at disse skal få avkorting i pensjonen sin når de bidrar med sin kompetanse i denne spesielle situasjonen. Dette er et tidsbegrenset unntak fra avkortingsreglene, og vil gjelde til 1. juli 2010.


