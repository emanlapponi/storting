 Stortinget behandlet den 31. mai en lovsak som dreide seg om opphevelse av lov 24. juni 1988 nr. 64 om utlendingers adgang til riket og deres opphold her, nærmere bestemt opphør av overgangsordningene for arbeidstakere fra Bulgaria og Romania.


Det var en feil at Stortinget fikk denne saken til behandling. Den aktuelle loven var nemlig allerede opphevet i forbindelse med vedtaket av ny utlendingslov.


For å rette opp dette foreslår kommunal- og forvaltningskomiteen at Stortinget i dag, ved annen gangs behandling av saken, vedtar en anmerkning om at lovforslaget bør henlegges.


Endelig henleggelse vil så bli gjort ved tredje gangs behandling av saken i et senere møte.


Jeg tar opp det forslag som er omdelt på representantenes plasser i salen.


