 Jeg vil få stille følgende
spørsmål til justisministeren:

«Det viser seg at flere kontaktbyråer
driver en uvanlig form for markedsføring, der de reklamerer
med tre måneders «bytterett» på kvinnene.
Mediene refererer til at Thailands ambassade
nylig måtte stoppe en nordmann da han var i ferd med å hente
kvinne nummer 12 til landet.

Hva gjør statsråden for å beskytte
disse kvinnene?»

 Jeg takker statsråden for svaret,
som jeg oppfatter som positivt. Jeg skjønner at statsråden
er nødt til å vente på utvalget før han
kvitterer ut alle enkeltdelene i det, men jeg tolker svaret
positivt i forhold til at han er villig til også å komme
med kanskje litt kontroversielle tiltak for å stoppe denne
uverdige trafikken av kvinner fra fattige land.

Vi vet at Sverige har kommet et stykke
på vei. De har forsøkt ut vandelsattest, som har
kunnet gi kvinner informasjon om mannen de skal inngå ekteskap
med. Mitt klare spørsmål til statsråden
er om han er villig til om nødvendig å bruke
loven, slik at vi sikrer disse jentene en god rettssikkerhet. Vi
kan ikke bruke loven som en unnskyldning for ikke å gjøre
noe for disse unge jentene. Det viktigste
må være å gi dem beskyttelse,
og hvis det er nødvendig gjennom en lov, mener
jeg at regjering og storting er nødt til å gjøre
det. Dette er en ny virksomhet, som har stilt oss overfor problemer
som vi har vært ukjent med, og derfor håper jeg
at statsråden vil være offensiv i tiden som kommer
på akkurat dette området.

 Helt kort: Det høres ut som om justisministeren
og jeg er rimelig enige på dette punktet. Jeg kan i hvert
fall love at fra Arbeiderpartiets side vil vi
følge utviklingen på dette feltet meget nøye
og passe på hva justisministeren gjør når
han har fått sin innstilling på bordet og skal
legge fram konkrete forslag til Stortinget.

