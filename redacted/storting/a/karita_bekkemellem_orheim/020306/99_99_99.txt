 Jeg vil få stille følgende
spørsmål til helseministeren:

«Flere tusen norske barn
vokser i dag opp med homofile foreldre. Forskning viser
at disse barna vokser opp på lik linje med barn i heterofile
forhold.

Mener statsråden det er
riktig at vi skal diskriminere folk som oppsøker et tilbud
i Helse-Norge på bakgrunn av seksuell legning,
og vil statsråden endre loven slik at også kvinner
som ikke er gift, kan få adgang til kunstig befruktning?»

 Jeg vil takke helseministeren
for svaret.

Vi vet at på dette feltet, som er
et vanskelig felt for mange, har det vært
veldig stor bevegelse de siste ti årene. Siden Stortinget
behandlet partnerskapsloven i 1992, vet vi også at
det i det norske samfunnet har skjedd store endringer,
som vi senest sist uke fikk undersøkelser om.

Vi har den siste tiden sett en ny holdning
og en ny linje fra Kristelig Folkeparti når
det gjelder mange verdispørsmål. Vi vet også at
Kristelig Folkeparti nå har endret
holdning når det bl.a. gjelder det å sidestille
samboendes og giftes rettigheter.

Vi vet at så mange som kanskje 20 000
barn i dag vokser opp med homofile foreldre, og heldigvis har disse barna
det like bra som barn med heterofile foreldre.

Da blir spørsmålet som enhver
politiker med makt er nødt til å stille seg: Er
det slik at vi ønsker å åpne
for denne muligheten, slik at vi kan få dette i tryggere
og mer ordnede former enn det som faktisk er situasjonen i dag? Det
er mitt konkrete spørsmål til statsråden.

 Da vil jeg igjen takke for svaret. Jeg vil
si at på et prinsipielt grunnlag er det slik at helsesektoren hele
tiden får nye utfordringer, nettopp gjennom forskningen
og den nye kompetansen som vi får innenfor
dette feltet. Det gjør at de politiske partiene
og Stortinget fortløpende må ta diskusjoner, også diskusjoner
som handler om vanskelige etiske spørsmål, og
det mener jeg det ville vært interessant
om også den ansvarlige i Helsedepartementet – selv
om jeg ser at dette går inn på et annet fagdepartements
ansvarsområde – hadde
gitt et klart svar på. Jeg har forståelse for at
denne saken må behandles i Regjeringen, og at Bioteknologiutvalgets
innstilling vil komme til behandling i Stortinget. Jeg får
da ta til etterretning at helseministeren ikke
vil gi et mer utfyllende og konkret svar på mitt spørsmål
enn det han nå har gitt.

