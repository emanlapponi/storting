 Spørsmålet mitt går
til utdannings- og forskningsministeren:

«En meningsmåling nylig viste
at to av tre var imot reklame i skolebøker. Organisasjoner
som Foreldreutvalget for grunnskolen (FUG), Utdanningsforbundet,
Forbrukerombudet, Kreativt Forum og Framtiden i våre
hender har uttalt at de ønsker reklameforbud i skolen.
I Sverige benytter mange grunn- og videregående
skoler seg av skolebøker sponset av næringslivet.
Det finnes i dag ikke noe klart regelverk for dette i
norsk skole.

Hvilke tiltak vil statsråden sette
i verk for å hindre kommersialisering
av skolen?»

