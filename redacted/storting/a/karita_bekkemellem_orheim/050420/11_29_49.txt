  Først har jeg lyst til å si
at de konsekvenser vi har sett i en del kommuner allerede, er at
kommunestyrene har ønsket å innføre
reklame i skolebøkene. Det blir begrunnet med dårlig
kommuneøkonomi.

Etter sterkt press fra foreldre
og ansatte har det blitt stoppet en del plasser. Jeg må si
at dette må vi ikke gjøre til et spørsmål
om teknikk, om jus. Det er helt klart at dette er et politisk spørsmål.
Hvis vi ønsker det – nå er
det klart at det er statsråden som sitter på den
juridiske kompetansen i departementet – er det fullt mulig å klare å komme
med et slikt forslag. Jeg har stor forståelse for at statsråden ønsker å se
på alle sidene ved dette, men de politiske signalene
og det vi ser av meningsmålinger ute i samfunnet vårt,
viser at det er sterk motstand mot et slikt forslag. Mange Høyre-politikere
har gitt uttrykk for at dette er en utvikling de ønsker
velkommen.

