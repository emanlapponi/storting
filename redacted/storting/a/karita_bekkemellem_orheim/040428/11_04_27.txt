 Jeg vil takke statsråden for svaret.
Jeg oppfatter finansministeren som særdeles positiv.

Den begrunnelsen for avslaget som er blitt
offentlig kjent fra Tollvesenet, den ytre etat, er at
eieren er av utenlandsk opprinnelse. Og hvis det er slik, er jo
dette ganske diskriminerende, med det internasjonale næringslivet
vi etter hvert har fått her i landet. Dette er
en nyetablert bedrift, med nye eiere, og det
betyr mye for dette distriktet at man nå klarer å få bedriften
på fote igjen.

Jeg oppfatter finansministeren dit hen at nå bør
Moxy anke denne saken, og hvis det blir slik at den etter
hvert skulle komme på hans bord, forventer jeg at statsråden
er positiv i sin behandling av den.

