 Jeg vil få stille følgende
spørsmål til statsministeren:

«Statsministeren har gått
offentlig ut og bedt landets ordførere engasjere seg mot
det barnehageforliket som Arbeiderpartiet, Fremskrittspartiet, Sosialistisk
Venstreparti og Senterpartiet inngikk i Stortinget
21. juni 2002. Dette har naturlig nok medført
sterke reaksjoner.

Kan statsministeren utdype hva hensikten med
disse uttalelsene var, og hvorfor han nå ønsker å gå bort
fra Kristelig Folkepartis valgløfter i barnehagepolitikken?»

 Det er jo slik at disse ordførersamlingene
er svært viktige fora. Det er lederne ute i kommunene som
skal iverksette, og som vi på Stortinget er helt avhengige
av hvis våre planer om full barnehageutbygging og en halvering
av barnehageprisen skal iverksettes.

Det svaret som landets statsminister nå gir,
kan jo tyde på at han er blitt noe feiltolket
i media. Men jeg har lyst til å si én ting, og
det er at det vi har sett etter det utspillet, har vært
med på å forverre klimaet i forhold til de partiene
som har undertegnet avtalen i Stortinget. Jeg har lyst til å si
at Arbeiderpartiets utgangspunkt er – og jeg som har jobbet
med denne saken gjennom mange år, mener også det
personlig – at av hensyn til alle de foreldrene
som sitter og venter på en barnehageplass og det at prisen
skal gå ned, hadde Stortinget faktisk vært tjent med
at vi kom til en enighet med Regjeringen.

 Statsministeren vet utmerket godt at uansett
om vi kaller det for maksimalpris eller om vi kaller det
for en halvering av prisen, måtte vi ha funnet løsninger
på utfordringene for de private barnehagene. Det er jo
det som har vært problemet. Så uansett hva vi
kaller denne ordningen, måtte vi ha funnet løsninger
for de private barnehagene. Det er derfor situasjonen har vært
mye enklere i Sverige, fordi hele barnehagesektoren der
har vært offentlig – i motsetning til den norske,
som består av halvparten private barnehager. Men det er
jo det denne regjeringen ikke har villet gå inn
på, og det er det som er beklagelig.

Jeg synes også det er beklagelig
at statsministeren ikke ser alvoret i sine egne
uttalelser til landets ordførere, at det er likegyldig
hva en statsminister sier til lederne i landets kommuner.
Da tror jeg Bondevik undervurderer litt sin egen rolle.
Men jeg håper at vi klarer å komme fram til en
enighet, og at vi legger ned en del av den argumentasjonen som vi
har sett i media den siste tiden.

