 Jeg vil få stille følgende
spørsmål til utdanningsministeren:

«Behovet for spesialundervisning og
PP-tjeneste har eksplodert blant norske skoleelever i
utlandet, ifølge VG. En rapport fra fylkesmannen i Oslo
og Akershus viser at fra skoleåret 2001/2002 til
2002/2003 økte behovet med 32 pst. Alle
norske skoler som er godkjent etter friskoleloven,
plikter å tilby PP-tjeneste og spesialundervisning til sine
elever.

Hva vil statsråden gjøre
for å oppfylle friskolelovens intensjoner, slik at norske
elever får den hjelpen de har krav på?»

