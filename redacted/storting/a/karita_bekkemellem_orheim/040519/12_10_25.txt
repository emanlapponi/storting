  Jeg vil igjen takke statsråden for
svaret.

Det som sies veldig klart i meldingen
og i svar til komiteen på spørsmål
til statsråden, er at vi bruker fortjenesten av å kutte
eksamen til å styrke faget. Det er ingen tvil om at de
fleste partiene i Stortinget vil gi sin støtte
til at det er nødvendig å styrke de fagene vi
scorer for dårlig i.

Men spørsmålet blir allikevel:
Hvordan klarer vi å få opp læringen i
og kompetansen på dette faget? Jeg kaller det fag, og jeg
håper statsråden forstår meg, og at det ikke
blir en diskusjon om akkurat det.

Det er et stort engasjement over hele
landet for nynorsken, uansett synspunkt. Derfor håper jeg
at vi kan være ærlige i tilnærmingen
vår. Når statsråden i dag sier
at hun ønsker å styrke nynorsken og heve
nivået på dette faget, fordi vi er for
dårlige i det, håper jeg også at
vi følger dette opp på en konstruktiv måte
i tida som kommer.

