 Jeg har følgende spørsmål
til kommunalministeren:

«Kommunal- og regionalministeren har
tidligere uttalt at det er ønskelig med færre
kommuner, blant annet på bakgrunn av mange små kommuners økonomiske
og faglige kompetanse til å ivareta sine
oppgaver.

Vurderer statsråden også å endre
fylkesgrensene?»

 Takk for det.

Da vil jeg få stille et oppfølgingsspørsmål.
Statsråden har jo gått meget offensivt ut i forhold
til å ønske å slå sammen
små kommuner, selv om tidsperspektivet er ganske
langt. Det er 10–15 år, hvis jeg har registrert
rett. Dette vil enkelte mene vil få konsekvenser også for
måten våre fylker i dag er inndelt på,
og det er jo prisverdig at en på dette punktet ønsker
frivillighet for fylkeskommunene. Men ser ikke statsråden
at dette kan bli et både følsomt og
vanskelig tema, der det vil være
uenighet ute i fylkeskommunene om hvorvidt sammenslåinger
skal skje, og at det på et tidspunkt vil være
slik at det handler om at noen er nødt til å ta
beslutninger på et høyere nivå? Og da
vil jeg utfordre statsråden veldig
klart på at hun må jo ha gjort seg tanker om det
vil være naturlig å komme med forslag
til endringer i fylkesgrensene, og om hun da også er
klar til å ta sitt ansvar i forhold til den diskusjonen
i norsk offentlighet.

 Først har jeg lyst til å si
at jeg er veldig enig med kommunalministeren i at det selvfølgelig
i alt vi gjør som samfunn, faktisk må være
slik at enkeltinnbyggerne er tjent med konkrete endringer – om
det gjelder kommunesammenslåinger eller endringer
i fylkesgrensene.

Men så har jeg lyst til å si
at her føler jeg på et vis at Regjeringen ikke
har tenkt nøye gjennom om den da vil være
villig til å bruke det samme prinsippet i forhold
til kommunesammenslåinger som når det gjelder
fylkesgrenser. Jeg tror at det ute i fylkene og ute i kommunene er
vanskelig for folk å skille de to tingene.
Vi vet at det er et stort engasjement rundt begge deler, og det
handler også ofte om folks identitet.
Derfor syns jeg ut fra det svaret kommunalministeren har gitt, at
det kanskje virker som om Regjeringen ikke har tenkt godt
nok igjennom de problemstillingene som meget fort kan tvinge seg fram
når det gjelder fylkesgrensene og diskusjonen rundt det.

