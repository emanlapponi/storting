 Jeg er fristet til å stille et kort
tilleggsspørsmål. Mange stiller nok også spørsmålet
om når vi har muligheten til å få bygd
opp et godt behandlingstilbud i Norge, så jeg ønsker å utfordre
statsråden på tidsperspektivet. Det er helt klart
at gjennom å bygge opp et slikt tilbud vil en også få en
helt annen kompetanse på dette feltet nasjonalt, så jeg lurer
på om statsråden kan være litt mer konkret
i forhold til tidspunktet når det gjelder å kunne
ha et godt nasjonalt behandlingstilbud for denne gruppen.

