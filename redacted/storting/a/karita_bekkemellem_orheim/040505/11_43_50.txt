 Jeg vil få stille følgende
spørsmål til helseministeren:

«Mange sliter med overvekt i Norge.
Årsakene er av ulik art, men fellestrekket er at det er et sterkt ønske
og behov for behandling. Ekstrem overvekt er en sykdom, det gjelder
minst 15 pst. av befolkningen. Likevel finnes det ikke
et godt offentlig behandlingstilbud for alle. Denne gruppen må få et
forsvarlig behandlingstilbud.

Vil statsråden vurdere å gi økonomisk
støtte til behandlingstilbud for overvektige i utlandet,
inntil det etableres et godt nok tilbud i Norge?»

