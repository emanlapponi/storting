 Jeg vil få stille følgende
spørsmål til justisministeren:

«Det er blitt kjent at voldsalarmer
som er tatt i bruk av politiet, ikke fungerer. Dette gir
voldsutsatte og trua kvinner og barn falsk trygghet.

Hva vil statsråden gjøre
for å rydde opp i dette?»

 Jeg vil takke statsråden for svaret.

Som statsråden selv sier, er dette
et akuttiltak sammen med andre tiltak som må være
på plass.

Gjennom medieoppslag
har vi blitt kjent med at det prøveprosjektet som Oslo
politikammer i dag prøver ut når det gjelder voldsalarmer,
faktisk ikke fungerer. Det er flere kvinner som er med
på prosjektet, som kan bekrefte det. Da forundrer svaret
fra statsråden meg, for det var jo også slik
at statsråden sa at dette skulle være
på plass i løpet av 2002. På et spørsmål
fra Anne Helen Rui for ganske lang tid tilbake
poengterte statsråden tydelig at det med voldsalarm og
mulighet for skifte av personnummer skulle være
på plass effektivt i løpet av 2002.

Jeg synes at statsråden har en litt
for defensiv tilnærming til de sterke historiene som har
kommet fram. Vi skal huske på hva dette er. Dette handler
om kvinner og de mest ekstreme tilfellene av kvinnevold som vi opplever
i vårt samfunn. Da er det en sikkerhet for disse kvinnene å kunne
bli utstyrt med en alarm som fungerer. Så jeg ønsker
at statsråden faktisk gir et litt mer offensivt svar på denne
viktige problemstillingen enn det han nå gjorde.

 Poenget er jo at vi her må få et
helt sikkert system, det er jeg helt enig med statsråden
i. Men etter det vi er kjent med, finnes det andre
system som faktisk har fungert. Det er statsrådens politiske
ansvar å sørge for kvalitetssikring av det systemet
som nå er under utprøving, før det endelig
blir inkludert i det ordinære systemet. Det er ikke
Oslo-politiets ansvar, men faktisk et politisk ansvar som statsråden
har. Hvis det som har kommet fram i media den siste tiden, ikke
er riktig, er selvfølgelig det også alvorlig.
Men jeg tolker statsrådens svar dit hen at det vi har blitt
kjent med i media, ikke medfører riktighet, og
at det prøveprosjektet som Oslo-politiet i dag har i forhold
til voldsalarmer, faktisk fungerer og er det som skal bli iverksatt.

