  Jeg vil få stille følgende
spørsmål til kirke-, utdannings- og forskningsministeren: 

«Hva gjør statsråden
for å fremme likestilling i det norske skoleverket?»

  Jeg vil takke statsråden
for hans grundige svar. Jeg er glad for at han slår fast
at det å fremme likestilling i skoleverket er et overordnet
utdannings- og forskningspolitisk mål.

Som statsråden sa, har vi i Norge
fremdeles et sterkt kjønnssegregert arbeidsmarked. Selv
om jenter i dag tar høyere utdanning, og vi vet at de også kommer
ut med svært gode resultat, ser vi at når det
gjelder yrkesvalg, er mønsteret veldig tradisjonelt. 

Jeg synes det er positivt at KUF vil utarbeide
en rettledning som vil gjøre lærerne mye mer bevisst
på det å få likestillingsperspektivet
inn i skoleverket, og da er det også viktig at skolebøkene
fremstår på en slik måte at det blir
fokusert på likestilling. Men samtidig er det viktig at
det utarbeides materiell som blir målrettet mot de ulike
aldersgruppene i skoleverket. Det vil være svært
viktig at materiellet som blir brukt, på et vis dekker
opp lærere og elever.

Helt til slutt: Jeg mener faktisk også at
(presidenten klubber) – ja, det ble ikke tid til det.

