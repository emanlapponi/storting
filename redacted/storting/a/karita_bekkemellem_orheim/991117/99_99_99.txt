  Jeg vil få stille følgende
spørsmål til nærings- og handelsministeren:

«Vil Regjeringen endre reglene for
utbetaling av verftsstøtte via Eksportfinans ASA, slik
at norske verft som mottar subsidier, slipper å vente opp
til ni måneder etter at levering har funnet sted?»

  Jeg vil takke statsråden for svaret.

Som kjent er situasjonen for norsk verftsindustri
for tiden vanskelig, og dagens regelverk skal virke med henblikk
på å tilføre norske verft skipsbyggingsoppdrag. Tidspunktet
for utbetaling har påført en del verft problemer,
og jeg er veldig fornøyd med at statsråden vil
ta initiativ overfor Eksportfinans for å få til
forbedringer i utbetalingstidspunktet, for det er departementet
som er nødt til å ta initiativ og foreta nødvendige
presiseringer i regelverket overfor Eksportfinans. Et slikt initiativ
fra statsrådens side vil selvfølgelig Eksportfinans
ASA følge opp, så vi får dermed håpe
at utbetalingstidspunktet for norske verft kan bli framskyndet raskest
mulig.

  Jeg vil få stille følgende
spørsmål til helseministeren:

«I dag har ca. 100 000 personer i
Norge spiseforstyrrelser. Det er grunn til å tro at mørketallene
rundt disse lidelsene er svært høye. I Tromsø legges
nå landets eneste kompetansesenter for spiseforstyrrelser
ned. Det regionale helse- og sosialutvalget har ikke mer midler å avse til
senteret. 

Mener statsråden det er forsvarlig
at et allerede marginalt tilbud til denne gruppen reduseres samtidig
som behovene økes?»

  Jeg vil takke statsråden for svaret,
og jeg er veldig glad for at statsråden reagerer sterkt
på dette vedtaket. 

Senteret har vært i funksjon nå i
tre år, og på disse tre årene har en
opplevd stor pågang både fra pasienter, pårørende
og helsepersonell. Vi vet at det i dag er et skrikende behov for
behandlingsplasser for personer som lider av spiseforstyrrelser,
noe statsråden også har vært inne på tidligere
i dag. Eksemplene er dessverre altfor mange på at livstruende
pasienter blir avvist – ja rett og slett nektet hjelp – fordi
vårt helsevesen ikke har kapasitet eller ikke vil behandle
disse pasientene. I utgangspunktet skal alle poliklinikker kunne
behandle pasienter med disse lidelsene, men vi vet at situasjonen
i realiteten er en helt annen.

Jeg mener at situasjonen for disse pasientene
er så alvorlig at statsråden må gripe
inn og komme med strakstiltak. ( Presidenten klubber.) Jeg har respekt
for at han vil avvente det fylkeskommunene skal gjøre,
men jeg syns at situasjonen er prekær, og vi vet i dag
nok til at vi er nødt til å –

