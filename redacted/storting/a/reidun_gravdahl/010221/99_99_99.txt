  Jeg tillater meg å stille et spørsmål
til landbruksministeren:

«En skogteig på 6 000 dekar
i Etnedal kommune er solgt til Kistefos Træsliberi, et
aksjeselskap med store skogeiendommer spredt i flere andre kommuner,
til sammen 86 000 dekar. En småbruker fra bygda som ønsker å bygge
ut sin eiendom for å kunne leve av det, har søkt
om forkjøpsrett og fått medhold i kommunestyret
og fylkeslandbruksstyret, men staten har avslått. 

Mener statsråden det er til nytte
for våre bygdesamfunn at et aksjeselskap får kjøpe
eiendommen framfor en som lever av sitt småbruk?» 

  Jeg takker statsråden for et utfyllende
svar, men jeg har et tilleggsspørsmål. Jeg er sjølsagt
klar over at Stortinget har vedtatt å oppheve forkjøpsretten,
og at den på det nærmeste er lagt død.
Men jeg er betenkt over virkningen når vi ser denne saken,
for det har uten tvil betydning for en fraflyttingskommune at småbruk
blir levevei for noen som vil fortsette å bo i bygda. 

Ved behandlingen av landbruksmeldingen påpekte
et stort flertall, alle unntatt Fremskrittspartiet, «verdien
av et lokalt eierskap til naturressursene som kan bidra til bosetting
og vitalitet i lokalsamfunnet». Dette flertallet mente
at det også i framtiden må «tilstrebes
eierformer» hvor dette er hovedregelen. 

I dette tilfellet jeg har tatt opp, er skogeiendommen det
som skal til for at denne småbrukeren kan leve av eiendommen
sin. Jeg lurer derfor på 

når

 statsråden
mener det er særlig grunn til å nytte forkjøpsrett,
og hvilke virkemidler som fins når forkjøpsretten
oppheves.

  Jeg takker for svaret.

Jeg har et lite tilleggsspørsmål
til i tilknytning til akkurat denne saken. En slik skogeiendom har
jakt- og fiskerettigheter som har interesse og betydning
for denne småbrukeren som ønsker eiendommen som
levevei, og for allemannsretten. Kan statsråden gi en vurdering
av det spørsmålet?

