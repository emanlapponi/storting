 Jeg har følgende spørsmål
til ministeren:

«Vietnam opplever nå den
verste flommen på 75 år. Mellom 70 og 80 pst.
av det sentrale Vietnam er rammet. 900 000 har blitt hjemløse.
Mange er døde og savnet. Tilgang til mat og medisiner er
vanskelig på grunn av at landets infrastruktur er ødelagt.
Fattige Vietnam har minimalt med ressurser til å håndtere
katastrofen.

Hva vil Regjeringen bidra med til nødssituasjonen
i Vietnam?»

  Jeg takker statsråden for svaret. 

Jeg vil starte med å si at jeg har
fått den informasjonen jeg har, fra en faglig tillitsvalgt
som var med i et samarbeidsprosjekt med fagbevegelsen i Vietnam,
og som med egne øyne har sett det som skjedde. I ettertid
har vel beskrivelsene bare blitt enda mer dramatiske. 

Jeg takker for svaret, og jeg synes det er
bra at Norge allerede har gjort noe. Spørsmålet
er om dette er tilstrekkelig. Det er veldig vanskelig å vite,
og det er viktig å følge situasjonen nøye.
Nå er antageligvis mesteparten av skadene kartlagt når
det gjelder antall døde, skadde og husløse. Vi
vet også at sykehusene ikke fungerer. Det er veldig mye
som ikke fungerer. Matvarelagrene er borte, avlingene er ødelagte
osv. Reparasjonskostnadene er også kjempestore. 

Jeg har lyst til å spørre
om statsråden vil se på sletting av gjeld som
et mulig virkemiddel i denne sammenhengen. 

  Jeg takker igjen statsråden for positiv
vilje til å prøve å skjønne
og gjøre noe med problemene også i Vietnam.

I gjeldsplanen mot år 2000 omtales
HIPC-ordningen i forhold til Vietnam. Jeg har lyst til å spørre
statsråden om hva man har kommet til, for man skulle jo
vurdere å innføre den ordningen overfor Vietnam.
Det står også som en målsetting etter
at de har fått en slik løsning, at man også vil
vurdere forutsetningene for ensidig ettergivelse av norske bilaterale
fordringer.

Jeg skulle ønske at statsråden
også ville kommentere det.

