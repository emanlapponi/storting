  Jeg vil stille følgende spørsmål
til utenriksministeren:

«FN-koordinator for den humanitære
hjelpen til Irak har nylig gått av i protest mot sanksjonene.
Det samme gjorde hans forgjenger. Tidligere i år uttalte
von Sponeck at sanksjonene bør oppheves, og at straffetiltakene
mot Irak er «en virkelig humanitær tragedie».
Ifølge den tidligere amerikanske justisministeren Ramsey
Clark har krigføringen og sanksjonene tatt livet av 1,5
mill. irakere siden 1990. WHO og UNICEF melder også om
de grusomme resultatene. 

Står Regjeringa fortsatt fast på sin
støtte til sanksjonene?»

  Jeg takker statsråden for svaret,
selv om jeg synes det var litt tynt i forhold til at man fører
en slags utmattelsesstrategi overfor regimet i Irak. Regimet er
selvfølgelig hovedproblemet sett fra vestlig side, men
katastrofen rammer jo vanlige folk, og det er mitt poeng. Det er
ikke bare regimet der som har fått folk verden over til
si at sanksjonspolitikken er totalt mislykket. Det er ikke så lenge
siden Hans von Sponeck gikk av og kalte det som skjedde der, en
menneskelig tragedie. Dagen etterpå fikk han også følge
av lederen for Verdens Matvareprogram i Irak. Det må mer
til enn bare å vente. Så spørsmålet
mitt er om man ikke fra norsk side skal gjøre noe mer aktivt
enn bare å vente og vente, for det var jo det statsråden
også egentlig sa sist, at en holder på å prøve
seg litt fram i Sikkerhetsrådet, men det skjer lite.

