  Jeg har følgende spørsmål
til justisministeren:

«Uorganiserte lastebileiere har gjennom
ulovlige aksjoner den siste tiden lammet viktige transportveier
rundt Oslo. Mange fikk problemer med å komme seg til jobb, og
vareleveranser ble stoppet. Blokadene forstyrret gateorden og nødvendig
trafikk. 

Mener statsråden at politiets opptreden
er akseptabel ved ikke å forsøke å bryte
opp, bøtelegge eller tiltale aksjonistene for gateuorden,
slik vi har sett ved mindre demonstrasjoner tidligere?»

  Jeg takker statsråden for svaret. 

Det er riktig at det i ettertid har kommet
fram at det var åtte stykker som ble bøtelagt
under den første aksjonen, men spørsmålet
er om det er tilstrekkelig i forhold til at trafikken faktisk stod
rundt hele Oslo. 

Statsråden sa i sitt svar til meg
at politimesteren i Oslo må vurdere på selvstendig
grunnlag hvordan de skal reagere. Og det er nettopp det som er poenget
med mitt spørsmål, for professor Johs. Andenæs
har uttalt at dette er en form for ettergivenhet overfor folk som
bryter straffelovens forbud mot tvang overfor andre ved å hindre folk
i å kjøre på veiene. 

Jeg har også et spørsmål
om hvilke konsekvenser en slik ettergivenhet vil ha for senere aksjoner
og demonstrasjoner. 

  Jeg takker statsråden for svaret. 

I sitt svar gir ministeren uttrykk for at han
konstaterer og tar til etterretning det politimesteren i Oslo og
Halden har sagt og gjort. Men mitt spørsmål er:
Hva er justisministerens mening om og holdning til de mer prinsipielle sidene,
bl.a. når det gjelder likebehandling, men også det prinsipielle
i forhold til at man aksjonerte første gang og la seg flat
de senere gangene?

