 Jeg vil stille følgende spørsmål:

«Mange restaurantarbeidere i Oslo
arbeider på slavekontrakter. Særlig etniske restauranter
har muligheter til å skaffe seg billig arbeidskraft fra
utlandet ved hjelp av smutthull i utlendingsloven. Ifølge
Oslo Hotell- og Restaurantarbeider Forening brukes utlendingsloven
til å skaffe billig arbeidskraft til oppvask, rengjøring
og servering. Både grunnlaget for oppholdet og lønns-
og arbeidsvilkår blir brutt.

Hva gjør statsråden for å hindre
at dette skjer?»

  Jeg takker statsråden for svaret.

Jeg skal være enig i at dette ikke
bare dreier seg om smutthull, men om direkte brudd på det
regelverket vi har. Og spørsmålet er jo da hva
Regjeringen gjør for å avdekke brudd. Etter min
mening er det kun mer kontroll som er veien å gå for å avdekke
brudd og forhindre slike tilstander i norsk arbeidsliv.

Den fagforeningen som organiserer folk i denne
bransjen, har mellom 500 og 600 hemmelige medlemmer. Det sier litt
om at folk, når de først har kommet til landet, ikke
tør si fra om at lønns- og avtalevilkår
blir brutt, fordi de er redd for å bli sendt hjem igjen. 

Det er også en rekke eksempler på at
det ikke er kvalifikasjoner, men lønns- og arbeidsvilkår
som er poenget med å slippe dem inn i landet fra arbeidsgivers
side. Dette legger også press på den seriøse
delen av restaurantnæringen. Så spørsmålet
mitt til statsråden er: Hva vil han gjøre for å avdekke
problemet?

