 Jeg har følgende spørsmål
til kultur- og idrettsministeren:

«Shootfighting er trolig den råeste
kampsport som noen gang har vært utprøvd i Norge.
Dødelig kvelertak og spark som kan være svært
skadelige, er noen av teknikkene. Profesjonell boksing er forbudt
ut fra en standard for hva som er akseptert av brutalitet i sport. 

Mener statsråden at shootfighting
er mindre brutal enn profesjonell boksing?»

  Jeg takker statsråden for svaret.
Jeg syns det er interessant at departementet har et arbeid på gang
for å se på alle former for idrettslige aktiviteter
på kampområdet, enten det er organisert eller
ikke. Jeg tolker statsrådens svar dit hen at dersom shootfighting
var organisert sport, ville statsråden forby det.

  Jeg takker statsråden for presiseringen
av det første svaret. 

Jeg har lyst å si at mitt anliggende
ikke er å oppheve forbudet mot profesjonell boksing, men
jeg tror at både statsråden og mange av oss andre
er opptatt av å se dette i forhold til den økende
kriminaliteten og den stadig grovere og råere volden som
utøves i visse miljøer. Jeg mener også at
dette er hele Regjeringens ansvar, og jeg håper at statsråden
vil ha det perspektivet med i det videre arbeidet.

