 Jeg takker representanten for at han tar opp de spesielle utfordringene hovedstaden har. 




Det er et faktum at storbyene ikke har tilstrekkelige midler til å løse de store problemer de står overfor. Men jeg er mindre fornøyd med hva jeg hørte i radioen om at narkomane bør tvangssendes tilbake til sine hjemstedskommuner. Tvangstiltak er ikke noen vei å gå. Det vi trenger, er først og fremst et kriteriesystem tilpasset Oslos særegne problemer, og Oslo trenger, som alle andre kommuner, forutsigbare økonomiske rammer. 




Det største politiske problemet for hovedstaden er – og det bør interpellanten ta innover seg – at byen styres av et borgerlig flertall, støttet av Rises partikolleger. Det kunne vært annerledes. Og Oslo Arbeiderparti er godt fornøyd med det budsjettsamarbeidet vi hadde i fjor høst. Representanten Rise har fått god uttelling i media for at han vil gi mer penger til Oslo, og det er flere av oss som ønsker det. Men spørsmålet mitt er om representanten Rise har mer penger enn oss andre som er bundet av budsjettavtalen. Kommer hans parti med noen hundre millioner kroner ekstra i forbindelse med revidert, eller er det bare ønsketenkning? Jeg må minne om at for å rette opp og forhindre forskjeller i Oslo mellom øst og vest, kan vi gjøre mye lokalt. Men det er etter min mening ikke mulig med det politiske regimet som Oslo Kristelig Folkeparti har støttet. 




I hovedstaden har vi, som sagt, de beste og de dårligste levekårene, men Høyre-byrådet sier at dette ikke er en oppgave for byrådet. I tillegg vil man altså ikke bruke eiendomsskatt når Oslo har en skattesvikt på 750 mill. kr ut fra det vedtatte budsjett. Jeg mener det bør være et minimumskrav at man utnytter mulige inntektskilder lokalt når situasjonen krever det. 




Ellers er jeg helt enig med representanten i hans beskrivelse av Oslos utfordringer, og jeg synes også at statsråden var på linje når det gjelder å beskrive problemene. Storbyene er på mange måter en magnet for folk med sosiale problemer, narkomane og kriminelle. Derfor mener jeg f.eks. at barns oppvekstvilkår i storbyene må få mer oppmerksomhet, og at det tilføres mer penger. De trenger ikke kontantstøtte, men de trenger trygge og gode aktivitetstilbud, og jeg håper at Rise vil bidra til det. 




Oslo er mer flerkulturell enn de fleste andre byer, vi har hundre forskjellige språk i byen, mange flyktninger ønsker å bo nettopp her, og vi er et nasjonalt trafikknutepunkt. Vi trenger kort og godt økonomiske pakker i samarbeid mellom stat og kommune, og Byrådet i Oslo må også på banen. 




Vi har problemer, de er løsbare, men Oslo kommune er nøkkelen. Jeg håper at representanten Rise vil ta kontakt, og at han holder det samme innlegget for sine representanter i Oslo bystyre som han har holdt her i dag. 




 Jeg takker representanten for at han tar opp de spesielle utfordringene hovedstaden har. 




Det er et faktum at storbyene ikke har tilstrekkelige midler til å løse de store problemer de står overfor. Men jeg er mindre fornøyd med hva jeg hørte i radioen om at narkomane bør tvangssendes tilbake til sine hjemstedskommuner. Tvangstiltak er ikke noen vei å gå. Det vi trenger, er først og fremst et kriteriesystem tilpasset Oslos særegne problemer, og Oslo trenger, som alle andre kommuner, forutsigbare økonomiske rammer. 




Det største politiske problemet for hovedstaden er – og det bør interpellanten ta innover seg – at byen styres av et borgerlig flertall, støttet av Rises partikolleger. Det kunne vært annerledes. Og Oslo Arbeiderparti er godt fornøyd med det budsjettsamarbeidet vi hadde i fjor høst. Representanten Rise har fått god uttelling i media for at han vil gi mer penger til Oslo, og det er flere av oss som ønsker det. Men spørsmålet mitt er om representanten Rise har mer penger enn oss andre som er bundet av budsjettavtalen. Kommer hans parti med noen hundre millioner kroner ekstra i forbindelse med revidert, eller er det bare ønsketenkning? Jeg må minne om at for å rette opp og forhindre forskjeller i Oslo mellom øst og vest, kan vi gjøre mye lokalt. Men det er etter min mening ikke mulig med det politiske regimet som Oslo Kristelig Folkeparti har støttet. 




I hovedstaden har vi, som sagt, de beste og de dårligste levekårene, men Høyre-byrådet sier at dette ikke er en oppgave for byrådet. I tillegg vil man altså ikke bruke eiendomsskatt når Oslo har en skattesvikt på 750 mill. kr ut fra det vedtatte budsjett. Jeg mener det bør være et minimumskrav at man utnytter mulige inntektskilder lokalt når situasjonen krever det. 




Ellers er jeg helt enig med representanten i hans beskrivelse av Oslos utfordringer, og jeg synes også at statsråden var på linje når det gjelder å beskrive problemene. Storbyene er på mange måter en magnet for folk med sosiale problemer, narkomane og kriminelle. Derfor mener jeg f.eks. at barns oppvekstvilkår i storbyene må få mer oppmerksomhet, og at det tilføres mer penger. De trenger ikke kontantstøtte, men de trenger trygge og gode aktivitetstilbud, og jeg håper at Rise vil bidra til det. 




Oslo er mer flerkulturell enn de fleste andre byer, vi har hundre forskjellige språk i byen, mange flyktninger ønsker å bo nettopp her, og vi er et nasjonalt trafikknutepunkt. Vi trenger kort og godt økonomiske pakker i samarbeid mellom stat og kommune, og Byrådet i Oslo må også på banen. 




Vi har problemer, de er løsbare, men Oslo kommune er nøkkelen. Jeg håper at representanten Rise vil ta kontakt, og at han holder det samme innlegget for sine representanter i Oslo bystyre som han har holdt her i dag. 




