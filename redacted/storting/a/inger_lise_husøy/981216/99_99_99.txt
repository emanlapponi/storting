 Jeg vil stille følgende spørsmål til forsvarsministeren:




«Stortinget har vedtatt å lokalisere HV-distrikt 11 til Setnesmoen ved Åndalsnes. Dette skulle gjennomføres sist sommer. Stortingsvedtaket er ikke lojalt fulgt opp, blant annet fordi Forsvarets Overkommando har lagt nye forutsetninger til grunn som utsetter flyttingen til år 2005. 




Hva vil statsråden gjøre for at Stortingets vedtak lojalt blir fulgt opp?»




Jeg takker statsråden for svaret.




Jeg er fornøyd med at det er bevilget noen penger til å starte opp. Men faktisk tror jeg og mange andre at en kan flytte inn i lokalene på Setnesmoen. De har også moderne telekommunikasjon, slik at den forsinkelsen som vil komme, er unødvendig. Dette påpeker også forsvarskomiteen i budsjettinnstillingen som nylig er vedtatt.




Det er viktig å kvalitetssikre beregningene. Jeg har tidligere fra Stortingets talerstol antydet at jeg synes det har vært tendensiøse beregninger fra dem som ikke ønsker flytting. Derfor vil jeg gjerne be statsråden om å være veldig nøye med kvalitetssikringen, fordi jeg tror faktisk det er lagt inn premisser som ikke er nødvendige i denne prosessen.




