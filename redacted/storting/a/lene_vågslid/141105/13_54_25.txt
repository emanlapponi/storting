 Eg takkar for svaret, og statsråden har sølvsagt heilt rett i at det er 2014 eg skulle ha vist til.


Trass i at veldig mange barn blir avhøyrt på barnehus, har me ein del eksempel på at dei ikkje blir det. I mitt eige fylke, Telemark, og i Finnmark har dette vore ei mykje omdiskutert sak i det siste. Bakgrunnen for at Arbeiderpartiet føreslo det, var jo fordi me ønskjer å styrkje barns rettstryggleik – noko som alle partia på Stortinget var einige om.


Når det gjeld argumentasjonen om reiseveg, viser undersøkingar at dei som synest det er langt å reise, er ikkje barna – det er foreldre, politiet eller andre aktørar. Slik sett er eg glad for vedtaket me gjorde og ser fram til at det blir gjennomført.


Men eg lurer litt på kvifor regjeringa har redusert ambisjonsnivået når det gjeld ventetider. Me er jo båe einige om at det er for lang ventetid når det gjeld avhøyr av barn. No ser me i budsjettet at ambisjonen er 30 dagar, sjølv om lova seier 14 dagar. Kva er grunngjevinga for det, lurar eg på.


