 Eg takkar for svaret.


I statsbudsjettet står det:


«Regjeringen tar sikte på å gjennomføre de ovennevnte sammenslåinger i løpet av 2016.»


For meg er det då litt vanskeleg å sjå at ein ikkje har teke stilling til det. Eg synest også det er synd at ein ikkje legg opp til at ein får behandla det i Stortinget, i og med at eg har stilt skriftleg spørsmål til justisministeren om det tidlegare og fått ja som svar på det spørsmålet. Så skal rett vere rett: Det ligg i statsbudsjettet no, så det er jo, slik sett, i Stortinget no, men det er ikkje ein god måte å gjere det på.


Me ser òg at organisasjonar som Parat er tydelege på at Domstoladministrasjonen har brote hovudavtalen i prosessen med dei domstolane som dette gjeld. Me meiner òg at desse tingrettane, i tillegg til dei som sikkert vidare kjem til å bli planlagt slått saman, hadde fortent ei skikkeleg politisk behandling og ei behandling som er i tråd med arbeidslivets spelereglar. Eg lurar på om justisministeren er einig i det, om han er villig til å ta grep for å sikre det, eller vil han ignorere kritikken frå Parat og dei tilsette som dette har direkte følgjer for?


