 Me veit veldig godt at dette var mellombelse løyvingar, det handlar ikkje om det. Dersom justisministeren ser i merknadene frå justiskomiteen i fjor, skriv regjeringspartia, saman med Kristeleg Folkeparti, budsjettkamerat og avtalepartnar, at kuttet på 10 mill. kr for 2016 skulle skjermast. Det skreiv ein i innstillinga fordi ein var oppteken av å gje Kontoret for valdsoffererstatning føreseielegheit.


Hadde eg vore KrF-ar – det er eg ikkje – trur eg at eg hadde vore rimeleg provosert over at ein slik merknad og ein slik avtale ikkje er verdt meir enn papiret det er skrive på.


Det eg lurar på, er: Kva for konkrete innspel har justisministeren fått, som tilseier at Kontoret for valdsoffererstatning ikkje behøver dei midlane, dei 10 millionane, for 2016? Det er i alle fall innspel justiskomiteen har fått. Og meiner statsråden at dei ikkje behøver midlane, og at føreseielegheita, som dei var så opptekne av i fjor, ikkje er viktig i år?


