 Justiskomiteen på Stortinget, her på dette huset, sa i fjor at dei 10 mill. kr for 2016 skulle bli skjerma. Det sa regjeringspartiet Høgre og regjeringspartiet Framstegspartiet, saman med sin avtalepartnar Kristeleg Folkeparti. Då konstaterer eg at det ikkje er verdt noko anna enn papiret det er skrive på.


I dag er den internasjonale dagen mot vald mot kvinner. Tusenvis i Noreg og millionar på verdsbasis blir utsette for den terroren det er å bli utsett for vald i nære relasjonar. Meiner statsråden at det er rett at ei sårbar gruppe, som desse som har behov for rådgjeving og valdsoffererstatning, skal få eit dårlegare tilbod? Og blir ikkje dette eit paradoks til det Åse Michaelsen tidlegare har uttalt, at ingen valdsoffer skal lide om Framstegspartiet er i regjering?


