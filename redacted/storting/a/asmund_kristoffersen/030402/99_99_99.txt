 Spørsmålet lyder som følger:

«Svært mange har gjennom
trafikkulykker eller andre ulykker fått
nakkeskader. Mange henvendelser fra nakkeskadde personer tyder på at
utrednings- og behandlingstilbudet på langt nær
er godt nok i vårt helsevesen, og det synes også å mangle
kunnskap om både skadebilde og god rehabilitering.

Hva kan statsråden gjøre
for å sikre pasienter med nakkeskader et godt behandlingstilbud?»

 Jeg takker for svaret. Jeg synes helseministeren
gav et meget konstruktivt bidrag til det å komme videre.
Det har jeg lyst til å si. Samtidig vil jeg for egen regning
si at jeg mener at deler av helsevesenet
har et problem, nemlig å akseptere at problemet med
nakkeskade finnes.

Jeg har gjennom årene fått
svært mange henvendelser som går ut på at
pasientene blir direkte avvist – ja, jeg må kanskje også bruke
ordet «trakassert» – ikke minst
på grunn av forhold som jeg ikke skal ta opp
her, men som knytter seg til forsikringsleger og forsikringsselskaper. Jeg
skal la det ligge nå, men de beretninger jeg får
om pasientopplevde situasjoner, tilsier at dette er alvorlig. Det
synes også helseministeren å være inne
på, i mer diplomatiske ordelag enn dem jeg nå brukte.

Kompetansen i spesialistmiljøene er
tydeligvis noe spredt, og jeg har merket meg at samspillet er for
dårlig. Mitt tilleggsspørsmål til ministeren
vil da være: Ser en noen mulighet for å koordinere
kunnskapsmiljøene noe bedre enn det som synes å være
tilfellet i dag?

