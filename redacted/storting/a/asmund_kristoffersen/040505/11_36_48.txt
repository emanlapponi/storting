 Jeg har følgende spørsmål
til helseministeren:

«Det antas å være
rundt 900 000 mennesker i Norge med allergiske plager.
Mange av disse har så store plager at det kan forringe
deres livssituasjon og deltakelse
i skole og arbeid. Noen årsaker til allergi synes å være
klare, som f.eks. pollen, tobakksrøyk, matprodukter mfl.
Likevel hevdes det at både kunnskap
om allergiske sykdommer og forskning om allergi er for
dårlig.

I hvor stor grad drives det systematisk forskning
i Norge for å avdekke årsaker til at
så mange plages av allergi?»

