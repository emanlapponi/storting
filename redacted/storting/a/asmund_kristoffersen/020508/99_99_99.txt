 Jeg har dette spørsmålet til
sosialministeren:

«Flere organisasjoner, f.eks. Stiftelsen
Landsforeningen Rettferd for Taperne, som er helt avhengig av støtte for å kunne
opprettholde sine organisasjoner
og fortsette å hjelpe sine interessegrupper,
har nå kommet i økonomiske vanskeligheter fordi
de ikke får svar på sine søknader
om støtte for 2002 før tidligst i mai.

Kan statsråden legge om prinsippene
for saksbehandling til neste år, slik at søknadene
kan behandles raskere og noe mer fleksibelt enn årets praksis?»

 Jeg takker for svaret, og jeg håper
at det blir en positiv utgang på denne søknaden.

Men jeg må oppriktig si at det må være
meget frustrerende for de organisasjonene dette gjelder, som kan
forvente å få statsstøtte, at det tar
så lang tid før denne støtten gis. Kanskje
er vi kommet midt ut i deres eget budsjettår.
Eksempelet Rettferd for Taperne er bare ett av flere.

Disse organisasjonene skal gjennomføre
en ansvarlig drift for sin organisasjon og sine
interessegrupper, og de har også et ansvar for sine
ansatte. Selv om det gis et forskudd, er det en ganske
vanskelig situasjon disse organisasjonene
blir satt i, når en ikke vet hva som er driftsgrunnlaget
for budsjettåret. På en måte
sitter staten på organisasjonenes penger veldig lenge.

Tilleggsspørsmålet er: Vil
det hjelpe om organisasjonene er tidligere ute med sine
søknader, dvs. at man setter en tidligere frist for søknad? Eller
er situasjonen i år bare knyttet til omorganiseringsproblemene?

 I tillit til at den nye praksisen blir slik
som statsråden nå klart understreker, vil jeg
la mitt siste tilleggsspørsmål ligge og tro at
det vil bli en ordning neste år som setter organisasjonene
i en langt bedre situasjon enn de er i i år.
For det er ikke verdig det vi nå ser.





                

