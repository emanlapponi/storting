 Jeg har et spørsmål til helse- og omsorgsministeren
med følgende ordlyd:

 I Helse- og omsorgsdepartementets budsjettforslag for
2005 er det vist til at internasjonale tall overført til norske
forhold skulle tilsi at såkalte  uheldige hendelser  i helsevesenet
årlig fører til 2 000 dødsfall og 15 000 varig skadede pasienter.
Kostnadene er anslått til ca. 2 milliarder kr.

Hva mener statsråden er forklaringen på slike
dramatiske tall, og hva blir gjort for å redusere dette? 

