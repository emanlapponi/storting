 «Et forslag fra en styrerepresentant
i et helseforetak lød: «Styret forutsetter at psykiatrien ikke
skal overføre ressurser til somatikken.» Dette
forslaget fikk ikke flertall. Stortinget bevilger penger
til behandling av mennesker med psykiske lidelser gjennom både
en opptrappingsplan og gjennom de ordinære bevilgninger.

Hvordan kan statsråden sikre at de
samlede bevilgninger til psykiatrien faktisk går til behandling
av mennesker med psykiske lidelser?»

 Jeg takker for et svar jeg er veldig godt fornøyd
med. Jeg setter også stor pris på helseministerens
klare engasjement på dette området. Det tror jeg
er veldig viktig. Samtidig vil jeg understreke at både
denne regjeringen og regjeringer fra 1997 og fram til i dag har
vist et vedvarende engasjement for opptrapping i psykiatrien. Det
er veldig viktig på grunn av at psykiske lidelser er en
folkesykdom. Jeg ser av statistikken
at opp mot 20 pst. av befolkningen en eller annen gang
vil kunne regne med å få en psykisk lidelse. Det
betyr vel at den opptrappingsplanen som Stortinget har vedtatt,
forventer alle blir fulgt til punkt og prikke, slik at nivået
på driften når vi går ut av planen i
2006 er på 4,6 milliarder kr mer enn
i det året vi sammenlikner oss med, altså i 1998.

På spørsmålet om
hvordan ministeren sikret seg, nevnte han styringsdokumentene – som
er viktige, det er jeg veldig enig i – og rapportene. Men
får ministeren faktisk oversikt over både opptrappingsplanens
midler og det som ligger i rammen i en slik rapport som en har etterspurt?

 Det siste var betryggende å høre.
Det bekymrer meg oppriktig hvis det er slik at et slikt forslag
faktisk ikke blir vedtatt, sett i lys av nettopp
det som helseministeren understreket her. Opptrappingsplanens
midler pluss det som ligger i psykiatribevilgningen for øvrig,
skal gi en vekst. Hvis en da tenker seg at en innenfor
helseforetakene, og som ministeren var inne på en
kanskje ikke hadde full kontroll med, faktisk kan gjøre
omprioriteringer uten at det blir reagert, er jo det en handling
på tvers av det som Stortinget har vedtatt, og det som
Regjeringen nå dokumenterer at følges opp til
punkt og prikke.

Det siste spørsmål blir:
Når ministeren ser slike reaksjoner
som jeg henviser til her, har en da en mulighet til å sjekke
at det faktisk ikke skjer uheldige prioriteringer på tvers
av det ministeren står for og skal gå for i forhold
til Stortingets vedtak?

