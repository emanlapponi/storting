 Jeg tillater meg å stille følgende
spørsmål til samferdselsministeren:

«Gjennomsnittsalderen på fergene
i Norge er økende. I Møre
og Romsdal er gjennomsnittsalderen på Møre
og Romsdal Fylkesbåtar (MRF) sine 35 ferger nå 27,6 år, noe
som betyr at det må bygges 3,5 ferger i snitt pr. år
for at ikke alderen skal øke. Fergedirektøren
i Vegdirektoratet har i brev fra november 2001 bl.a. sagt at MRF
har landets eldste fergeflåte, og at MRF er det rederiet
som har dårligst kapasitetsdekning i riksvegsambandene.

Hva vil statsråden gjøre
med dette?»

 Jeg takker statsråden for svaret.
Selv om jeg har forståelse for at statsråden ikke kan
kvittere ut mange nok nye ferger til Møre og
Romsdal, må det være et tankekors for alle
oss som arbeider politisk, at vi må fortsette med millioninvesteringer
for å oppgradere gamle ferger. Dessuten vet vi
at gamle ferger krever større bemanning i forhold til nye
kostnadseffektive ferger, som krever lavere bemanning. Fergeselskapet
i Møre og Romsdal driver meget godt innenfor
de rammene de nå har, så de fortjener bedre
driftsmuligheter.

Mitt konkrete oppfølgingsspørsmål
til det statsråden nå svarte, er: Hvilken plan
har en for utskifting av ferger utover det som var nevnt her? For
med bare to nye ferger neste år vil en fortsatt
ha en økende alder på fergene i fergefylket vårt.

 Jeg er delvis fornøyd med
svaret. Jeg ser at det er ting på gang som jeg er glad for.

Jeg har lyst til å utfordre
statsråden på et beslektet problem knyttet
til nybygging. I den nye regjeringens budsjettforslag heter det
bl.a.:

«Regjeringen
mener det bør satses på distribusjon og
bruk av naturgass innenlands der dette gir miljømessig
positive effekter, og vil derfor gi tilsagn om kontrahering av naturgassferjer
i de samband som ligger til rette for dette.»

Vi har veldig mye gass utenfor Møre
og Romsdal, noe er tatt i land og mye mer bør bli tatt
i land til Møre og Romsdal. Erfaringene fra vår
gassferge «Glutra» tilsier at NOx-utslippene er
redusert med 80–90 pst. og CO2-utslippene tilsvarende
med 20–25 pst.

Vil statsråden ta initiativ
til bygging av flere gassferger i Norge, og spesielt
til Møre og Romsdal?

