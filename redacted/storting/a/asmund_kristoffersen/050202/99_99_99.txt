  Jeg så i pressen noen dager etter at jeg leverte
inn dette spørsmålet, at statsråden har stilt i utsikt penger til
å gå i gang med helt nødvendig utbedring og sikring av tunnelen,
slik statsråden nå gjorde rede for. Det er jeg svært glad for.

Krifasttunnelen er i en slik forfatning at
dette arbeidet skulle ha vært igangsatt for lengst. Tunneltaket
er en direkte fare for trafikantene, som det eksemplet jeg har gitt i
spørsmålet, er et uttrykk for.

Er det nå slik at statsråden har fremmet eller
kommer til å fremme forslag om et beløp som sikrer nødvendig utbedring
av absolutt hele tunnelen - for det er i grunnen det det er snakk
om?

