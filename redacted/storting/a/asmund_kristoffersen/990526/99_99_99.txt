 Jeg tillater meg å stille følgende
spørsmål til helseministeren:

«Med ca. 600 ubesatte legespesialiststillinger,
de fleste ved distriktssykehusene, kreves det en rekke tiltak, blant
annet rekruttering fra utlandet. Et eksempel hentet fra Odda sykehus
viser store problemer med å få godkjent en velkvalifisert
spesialist med deler av sin utdanning tatt utenfor EØS-området.

hvilken grad vurderes det å lette
godkjenningsreglene for leger som er utdannet ved institusjoner
utenfor EØS-området?»

  Jeg takker helseministeren for et veldig ryddig
og konstruktivt svar. 

Jeg deler de vurderingene som ministeren nå gjorde av
situasjonen. Jeg tror kanskje at dette spørsmålet
nå kan ligge en stund. Men la meg likevel si det slik at
når jeg valgte å ta opp dette spørsmålet
i dag, var det på grunn av den situasjonen vi nå ser
ved en rekke distriktssykehus, med fortsatt stor mangel på spesialister – den
er faktisk økende. Da fortoner det seg for meg og andre
som et paradoks at vi kanskje har for tungvinte godkjenningsordninger
for leger som er velkvalifiserte faglig sett og også har
de norskkunnskapene som er nødvendig for å kunne
praktisere i Norge. Jeg vil med bakgrunn i statsrådens
svar håpe at en nå, hvis regelverket på tross
av de lempninger som skjedde i 1997, ennå ikke er hensiktsmessig
for våre formål, vurderer de endringer som må til.

Jeg har et enkelt spørsmål
til slutt, som knytter seg til turnustjeneste: Kan det i den vurderingen
som skal gjøres, også være aktuelt å vurdere
en kortere turnustjeneste enn det legene nå har, ett og
et halvt år?

