 Jeg tillater meg å stille følgende

spørsmål til samferdselsministeren:

«Kunnskap og erfaring gjennom lang

tid har gjort Statens vegvesen til en spesialist i drift og vedlikehold.

Det er bestemt at private aktører kan få konkurrere

med Vegvesenets egendrift om driftsansvar, og private nyttes allerede

i stor grad der Vegvesenet finner egendrift lønnsomt og

der kostnadseffektiviteten allerede er høy.

Hvordan skal Statens vegvesen sikres muligheter

til å få konkurrere på like vilkår

med de private?»

  Jeg er tilfreds med statsrådens hovedsvar

i forhold til at en nå vil ha en gjennomgang av reglene

for avgiftssystemet og også vurdere en harmonisering av

avgiftsforskjellene, som synes ikke å skulle være

der. Ellers synes jeg også det er riktig med den undersøkelsen

som statsråden viste til.

Jeg har merket meg – så langt

det er mulig å skaffe seg oversikt over det – at

det rundt omkring i Norge er forsøk i gang i kanskje større

skala enn det jeg trodde var Stortingets forutsetninger. Så det

jeg egentlig undres på og vil spørre statsråden

om, er om det at det gjøres omfattende forsøk,

betyr at det legges opp til en økt privatisering av vedlikehold

og drift.

  Jeg vil takke statsråden for både

dette og det forrige svaret.

Jeg har registrert at Vegvesenet har problemer

med å skaffe seg investeringsmidler. Dette betyr at maskinparken

synes å være noe aldrende, og langt eldre enn

det som en stort sett ser i den private entreprenørvirksomheten.

Jeg frykter at dette kan rive grunnlaget unna for en effektiv drift

i Vegvesenets regi.

Hvordan ser så statsråden

på muligheten for å sikre at Statens vegvesens

maskinpark er slik at Vegvesenet, i den grad det legges opp til

reell konkurranse, er i stand til å konkurrere på like

fot? Bakgrunnen for spørsmålet er da relevant

og tidsmessig utstyr.

