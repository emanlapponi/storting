 Jeg tillater meg å stille følgende
spørsmål til helseministeren:

«Fastlegeordningen
har bidratt til god legedekning i hele landet. Dersom
fastlegen er ute av sitt arbeid i kortere eller lengre
perioder, skal alle pasientene på legens liste
likevel sikres et tilbud hos annen lege. Mange henvendelser
viser at dette ikke fungerer godt nok, eller
kanskje direkte saboteres, stikk i strid med Stortingets forutsetninger.

Hva vil statsråden gjøre
med dette?»

 Det er jo slik at fastlegeavtalen i seg selv
er en relativt god avtale, også for legene, og
en må selvfølgelig forlange at har en bra betalt, skal
en også gjøre en god jobb.

Jeg er fornøyd med å høre
det helseministeren sier om de ting
som er på gang både i forhold til kartlegging
og de strukturer som knytter seg til lokalt samarbeidsorgan. Så langt
synes jeg det høres tilfredsstillende ut.

Det som har uroet meg når jeg har
stilt dette spørsmålet, er at jeg har fått
mange henvendelser fra enkeltpersoner som tyder på at trolig
ganske mange personer ikke opplever å få den
service som fastlegeordningen skulle tilsi
at de skulle ha ved legens fravær. Jeg minner også om
hva sosialkomiteen
og Stortinget sa da vi behandlet loven.

I tillegg til det jeg allerede har spurt om,
er spørsmålet om helseministeren
mener at den enkelte fastlege er godt nok forpliktet i
sitt arbeidsforhold.

 Det er jo et todelt spor her, slik som helseministeren også redegjør
for. Det ene er kommunenes plikt til å gjøre den
jobben som de ifølge loven skal gjøre. Det andre
er den enkelte fastleges ansvar for å følge opp sine
pasienter.

Det som jeg er usikker på, og som
kanskje helseministeren ikke berørte
så mye i sitt svar, er om en har kartlagt hvordan den enkelte
kommune har fulgt opp sine plikter i forhold til å ta
ansvar for helheten i ordningen, og da spesielt det som
er knyttet til bruken av vikar ved lengre fravær.
Ved korte fravær er det åpenbart at fastlegen
er den som er ansvarlig, og det mener jeg en skal understreke veldig
sterkt.

