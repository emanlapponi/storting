  Spørsmålet går
til samferdselsministeren:

«Fra media er det kjent at en kommunelege
i Sula kommune i Møre og Romsdal ble fratatt sitt førerkort
etter at han overtrådte fartsgrensen da han kjørte
sammen med en ambulanse for å være parat til å gi
livgivende helsehjelp til en alvorlig syk person i ambulansen. En
slik reaksjon ut fra vegtrafikkloven synes å være
i strid med legens plikt, ifølge helselovgivningen. 						Hva
kan statsråden tenke seg av tiltak for å unngå en
slik uholdbar praksis?»

  Det er vanlig å takke for svaret.
Jeg må kanskje takke for et svar som jeg ennå ikke
vet hva blir, i og med at svaret også er knyttet til neste
spørsmål, og jeg avventer det.

Men jeg vil bare si at jeg egentlig har reist
dette spørsmålet på prinsipielt grunnlag,
illustrert med det eksempel som går fram av spørsmålet.
Jeg tror altså at en slik straffereaksjon som antydes her,
som kanskje heller ikke er uvanlig i andre lignende saker, strider
mot folks alminnelige rettsoppfatning. Det er et krav at legen skal
handle resolutt og riktig når en situasjon krever det.
Jeg synes at dette spørsmålet eventuelt, hvis
det knytter seg til praksis, krever en oppfølging. Jeg
er spent på å høre hva statsråden
kan si. Hva slags framdrift ser statsråden for seg i denne
saken?

