 Jeg vil få lov til å stille
et tilleggsspørsmål nr. 2.

Jeg mener at den dereguleringen av
legemiddelpolitikken som vi stort sett har vært enige om
i Stortinget, kan være til det gode både
for statens utgifter og for pasientenes utgifter.

Det som jeg er opptatt av nå, er at
vi, gjennom de sakene vi har hatt i Stortinget, i for stor grad
kanskje er inne og regulerer partenes innbyrdes forhold,
alt fra legemiddelindustrien til apoteket, som selger varene. Ser helseministeren
at det i et framtidig system kan være muligheter
for å ha mindre regulering innenfor
den rammen, fra legemiddelet kjøpes av grossisten, og til
det selges i et apotek, og la partene selv i større grad
ordne opp i sine forhold, men fokusere på at
pasienten skal ha lavest mulig pris på det produktet han
kjøper i apoteket?

