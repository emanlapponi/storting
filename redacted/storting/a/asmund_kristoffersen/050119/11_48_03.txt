 Jeg synes en skal være særdeles
politisk umusikalsk for ikke å ha forstått hva
Stortinget har ment om denne saken.

Jeg tror ikke jeg skal legge til grunn at stortingsflertallet
ikke har forstått hva saken dreier seg om når
det gjelder indikasjonene for at disse kombinasjonspreparatene – ingen
navn nevnt – skal kunne brukes, som nå, av KOLS-pasienter.
Jeg legger til grunn at når en allmennlege forskriver et
legemiddel, gjør han det ut fra det beste medisinske skjønn
og som oftest i samråd med pasienten – og i samsvar
med norske og internasjonale retningslinjer.

Jeg har også sett hva Legemiddelverket
har skrevet om kostnad og effekt. Jeg registrerer at disse legemidlene har
en positiv effekt – så langt jeg som absolutt
legmann kan skjønne – og at kostnaden ved å bruke
dem slik som nå, er minimal.

Så jeg må spørre
statsråden: Mener han virkelig at det som hittil har vært
praktisert, har vært feil – og ikke til gagn for
pasientene?

