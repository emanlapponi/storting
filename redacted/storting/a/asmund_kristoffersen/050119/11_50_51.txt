 Jeg har ikke noen kommentar til statsrådens
tolking av dette akkurat her og nå, men jeg er forundret
over at en uttalelse fra ett parti – fra én representant – vektlegges
så sterkt.

Det jeg allikevel har lyst til å sette
fokus på nå, i et tilleggsspørsmål,
er at det jo er viktig at de berørte parter, pasientorganisasjonene,
blir hørt. I en korrespondanse i 2003 mellom Arbeiderpartiets
stortingsgruppe og daværende helseminister Høybråten
gav helseministeren til kjenne at det burde være en høringsrunde
om dette. Så vidt jeg kjenner til, er de aktuelle pasientorganisasjonene 

ikke

 hørt. Dette er spørsmål
a.

Spørsmål b – med
det samme: Vi har en blåreseptnemnd, som skal kvalitetssikre
beslutningsgrunnlaget både for Statens legemiddelverk og
for statsråden. Kjenner statsråden til om Blåreseptnemnda
har vært inne i bildet, noe den normalt skal være?

