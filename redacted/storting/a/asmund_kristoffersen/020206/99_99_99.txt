 Jeg tillater meg å stille følgende
spørsmål til helseministeren:

«I forbindelse med Stortingets behandling
av statlig overtakelse av sykehusene uttrykte både
sosialkomiteen og
kommunalkomiteen
at det måtte legges opp til et raust og ryddig oppgjør
fra statens side slik at en unngikk tvistemål
i rettsapparatet. Svært mange fylkeskommuner er ikke
kommet til enighet med staten, bl.a. i overdragelse av boliger.
Av resultater som foreligger, ser det ut som fylkene ikke
behandles likt.

Hva er gjort for å imøtekomme
Stortingets forutsetninger for oppgjøret?»

 Jeg takker statsråden for svaret.

Jeg registrerer at helseministeren i sitt svar
mener at staten langt på vei har ført
drøftinger om fylkeskommunens eiendommer og overtatt disse
i samsvar med de føringer som Stortinget har lagt knyttet
til lovteksten. Men etter de opplysninger jeg har fått,
kan jeg ikke unnlate å peke på at
jeg som saksordfører, i likhet med Stortinget for øvrig,
var veldig opptatt av at denne overtakelsen måtte skje
uten tvistemål i rettsapparatet. En kan få det inntrykk
at konfliktnivået er vel høyt, spesielt
når det gjelder boliger og kanskje også undervisningsbygg.
Det var gledelig å høre at statsråden
i alle fall antydet en runde nr. 2.

Mitt tilleggsspørsmål er:
Er det slik å forstå at statsråden er
villig til å gå en runde til med de fylkeskommunene
som nå har varslet tvist omkring overtakelsen av spesielt
boliger, men kanskje også undervisningsbygg og muligens noen
andre bygg som jeg ikke vil gå inn
på her?

 Jeg gir helseministeren honnør for
det han nå signaliserte. Samtidig er jeg helt på det rene
med og innforstått med at det i departementet har vært
jobbet meget godt og meget effektivt i en svær prosess.
Så jeg synes det har skjedd veldig mye bra på kort
tid.

Jeg vil sette i fokus én ting til
som vi ikke har vært inne på i
denne runden. Det er slik at fylkeskommunen bør kunne få overta
de bygninger og alt det tilhørende som skal til for å videreføre
en god helsetjeneste – det betyr så godt som alt
av bygninger. Det har reist spørsmålet om dette
med tilbakeføringsklausulen, hvor Stortinget sa nei til å føre
tilbake bygninger. Men så er det noen tilfeller
i den praktiske hverdagen der det kan være urimelig at
staten overtar slike bygninger der en faktisk allerede har vedtatt å legge
ned virksomheten. En skulle tro at det kun gjelder innenfor
deler av psykiatrien. Kan det tenkes at det er noen tilfeller
der det ikke er rimelig at fylkeskommunen skal gi fra
seg eiendommer som faktisk er besluttet nedlagt? Jeg ser på det som
unntaksområder.

