  Dette synes jeg overhodet ikke holder.
Jeg har poengtert i min kommentar til svaret at å drive
desentralisert utdanning vanligvis koster noe mer enn om man har
et tilbud samlet ett sted. Når det gjelder det tilbudet
jeg tar opp spesielt, tilbudet i Kristiansund, er forhistorien der
at det har tatt lang tid og vært et samspill mellom
lokale politiske aktører og nasjonale politiske aktører
og næringsliv for å få etablert dette
tilbudet, bl.a. knyttet til oljemiljøet i Kristiansund, som
nå er et av landets tyngste. Det er viktig å ta vare
på den utdanningen som vi nå har innenfor
oljerelatert virksomhet, som er lagt til Kristiansund, og som er
unikt, ved siden av de tilbudene som vi har innenfor
helse og utdanning.

Jeg er meget bekymret hvis det faktisk er slik
at vi ikke i Kristiansund skal kunne videreføre
den samme ordningen som en har begrunnet er god for de nordligste
fylkene, der en har valgt å beholde tilbudet for at høyskolene
skal være en regional utvikler i et samspill
med næringslivet. Dette synes jeg at statsråden
må gå inn i og se på, for det kan ikke være
slik at det skal være forskjell fra det ene fylket
til det andre.

