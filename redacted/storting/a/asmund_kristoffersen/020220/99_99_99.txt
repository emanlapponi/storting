 Jeg vil få lov til å stille følgende
spørsmål til helseministeren:

«Apotekene er ut fra konsesjonsvilkårene
forpliktet til å dekke behovet for legemidler hos folk
som må ha medisiner tilvirket i det enkelte tilfellet,
f.eks. personer med allergier, overfølsomhet m.m. Dette
er ofte legemidler med lite volum og lite
lønnsomhet. Statens legemiddelverk har stilt meget strenge
krav til slik produksjon.

Hvordan har departementet sikret at apotekkonsesjonsvilkårene
oppfylles, og hva er gjort for å sikre at de strenge kvalitetskravene
til slik produksjon er fulgt opp?»

 Jeg er klar over at en etter at den
nye apotekloven trådte i kraft, måtte regne med økt
konkurranse, og at nye eiere kanskje hadde behov for å rasjonalisere
sitt driftsopplegg for å møte
nettopp økt konkurranse
og kanskje økt krav til avkastning. Derfor gjaldt min bekymring
pasienter som hadde behov for legemidler som legemiddelindustrien
på grunn av lite volum eller lav lønnsomhet ikke ønsket å levere
dem.

Det var tilfredsstillende å høre
at helseministeren er fullt oppmerksom på dette
problemet. Det er jeg glad for å høre. Men i hvor
stor grad har en i dag kontroll med at alle apotek faktisk
leverer de varene som leveringsplikten omfatter?

 Det var tilfredsstillende å høre.

Helseministeren nevnte
i sitt første svar at en har opphevet maksimalprisen
på disse produktene. En kan ha mistanke om at det er apotekkjeder
som øker prisen for enten å få kuttet
ut etterspørselen etter slike produkter eller
for å sikre seg høy fortjeneste. Dermed utsettes
pasientgrupper for å komme i en vanskelig
situasjon på grunn av eventuell mangel
på kontroll.

Kan helseministeren gjøre
noe for å hindre så høy prissetting
at pasienter faktisk ikke får de medisiner som de
ut fra apotekkonsesjonsvilkårene har krav på å få levert
fra det enkelte apotek?

