 «Politihøgskoleaktiviteten
ved Bruvoll i Nord-Odal ble dessverre vedtatt
nedlagt av Regjeringen i fjor. Til gjengjeld ble det lovet nytt
arbeid for de tilsatte og overflytting av deler av virksomheten
til Sæter gård utenfor Kongsvinger.

Hvordan er situasjonen i dag for de ansatte,
og hva skal flyttes til Sæter gård?»

 Jeg takker for svaret.

Til tross for at vi var uenige i utgangspunktet,
er jeg glad for at justisministeren og også departementet
så klart har markert i denne saken at man skal skaffe arbeid til
folk som blir stående uten det, at man skal skaffe
alternativ virksomhet, eller i hvert fall bidra til det,
i en del av landet som sliter ganske så betraktelig,
og det siste, at man skal bruke Sæter gård
på den måten som nå skisseres. Dette
syns jeg departementet og de involverte parter fortjener honnør
for, og det gjør meg til dels også lettet med
tanke på den prosessen vi nå står overfor.

Er det slik at man nå har tatt beslutning
i forhold til Sæter gård og de utbyggingsplanene
som ligger der, bl.a. som nevnt av justisministeren nå vedrørende
internatbygget, og som Kongsvinger kommune også er
godt involvert i som utbygger? Er det slik at man har tatt beslutning
om at dette nå skal igangsettes?

 Jeg er glad for svaret, og jeg takker for svaret.

Jeg tror at dette er noe vi kan få en
vinn-vinn-situasjon av. Det slår meg når vi vurderer
prosjekter og etablissementer som Sæter gård,
at her får det offentlige utrolig mye igjen i
forhold til ganske rimelige grunnlagsinvesteringer. Jeg
har bare en oppfordring til justisministeren i så måte,
og det er å se på om det er muligheter for å etablere
til en rimelig penge noe av den kjøre- og skyteaktiviteten
som var på det tidligere anlegget, under Sæter
gård. Jeg vet at det er vanskelig å svare
på det på stående fot, men jeg vil bare
oppfordre den politiske ledelse til å gå inn
i det for å se om det er noe å spare på det.

Sist, men ikke minst, er den tredje
delen av dette vedtaket i forhold til Bruvoll særdeles
viktig, at man legger trykk på den bistanden som skal gis
for å kunne etablere annen type virksomhet
i de lokalene som blir stående igjen på Bruvoll,
og som for så vidt slett ikke er nedslitt, men
som bør kunne anvendes. I så måte
spør jeg justisministeren om det er konkrete planer om
ny virksomhet på Bruvoll.

