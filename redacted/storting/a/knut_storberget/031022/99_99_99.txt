 «Dagbladet melder
at «Skopusser-Lars» har fått
beslaglagt sitt skopusserutstyr i Oslo. Hans
skopusservirksomhet ble for plagsom for Oslo, og politiet
grep inn.

Mener statsråden
at dette er riktig prioritering
fra politiets side?»

 Jeg takker for svaret.

Foranledningen
til at jeg trekker denne saken inn
i Stortinget, er nettopp det justisministeren
nå avslutter med, hva slags ressursbruk
vi står overfor fra norsk politis
side i denne saken i forhold til i
andre saker der folk sitter hjemme
og venter etter innbrudd, voldsovertredelser
osv., hvor man i dag over det ganske land opplever
at man faktisk ikke får besøk
av politiet, og nærmest
får beskjed om å skrive en
anmeldelse som man kan sende
ned til politidistriktet.
Jeg er også gjort kjent med at i denne helt konkrete
saken har politiet i Oslo
gitt beskjed om at man mener dette
nærmest er en ukorrekt atferd,
i den grad det er riktig at en tjenestemann
har gått til verks på denne måten.

Mitt spørsmål er:
Vil justisministeren
foreta seg noe for å forhindre
at slike ting skjer, slik at man får en helt annen
type prioritering i forhold
til politiets ressursbruk?

 Det er vel slik i denne konkrete
saken at politiet verken
har konstatert at man har foretatt
beslag eller ikke foretatt beslag.
Man har faktisk ikke kunnet finne
den verifisering som er
nødvendig, i forhold til
denne saken. Fra mitt ståsted
har jeg ingen grunn til å tvile på at
det denne skopusseren har
rapportert om, skulle være
feil. Hvorfor i all verden skulle
han rapportere om feilaktige
beslag? Her står vi overfor en situasjon hvor
det faktisk er uklarhet, og det skulle
kanskje også være et argument
i forhold til at man i slike saker
nettopp burde ha en kvitteringsordning,
som Stortinget senere skal
debattere.

Men hovedsaken
og hovedspørsmålet
er spørsmålet om dette
med prioritering. Jeg syns justisministeren
etter de rapporter vi får
rundt omkring fra det ganske land, nå burde
foreta seg noe overfor politiet,
slik at man får en debatt rundt hva slags prioriterte
oppgaver politiet
skal ha, og hvordan man faktisk skal oppnå det,
slik at man nå ikke opplever at stadig
flere politistasjoner
er stengt kl. 16, og man får beskjed
om å sende en skriftlig anmodning.
Det er min utfordring til justisministeren.

