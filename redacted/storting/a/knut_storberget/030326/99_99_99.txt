 Jeg har et spørsmål til kommunal-
og regionalministeren:

«Ved familiegjenforeningssaker ser
det ut til at myndighetene avslår søknad
om familiegjenforening overfor fosterbarn,
bl.a. UDI sak 02003761 og parallell sak vedrørende somalisk
familie på Lillehammer. Selv om barnet har vært
i familien siden toårsalderen og nå er i tenårene,
innrømmes ikke familiegjenforening.

Mener statsråden dette samsvarer
med barns rettigheter etter Barnekonvensjonen, og vil
hun i så fall ta initiativ til å endre
praksis?»

 Takk for svaret!

Jeg beklager at man ikke fra Regjeringens side
ser behov for å gjøre noe med regelverket. I de
sakene som det er referert til – det gjelder også flere
andre saker – har vi nettopp sett at
Utlendingsdirektoratet ikke tar stilling til spørsmålet
om det faktisk er et fosterbarn man står overfor, dvs.
at man nærmest legger til grunn at det er et fosterbarn.
Men til tross for det – og man har situasjoner hvor 12–13-åringer
har vært i familien i ti år – står
det i vedtaket at det ikke foreligger
sterke menneskelige hensyn som tilsier at en slik tillatelse kan
gis, og at det heller ikke foreligger
sterke menneskelige hensyn som taler for å gjøre
unntak fra de alminnelige vilkårene osv., nærmest som
en standard.

Mitt spørsmål er: Er dette
i strid med Barnekonvensjonen? Er det i samsvar med Barnekonvensjonen
når vi faktisk har en situasjon hvor det er konstatert
at det 

er 

et fosterbarn – men
til tross for det skal ikke 12-, 13-, 14-åringen
kunne få være med resten av familien
til Norge, all den tid dette barnet kanskje er av de barn som har mest
behov for å opprettholde
kontakten med omsorgsforeldrene?

 Jeg vil formode at statsråden ser
at når det er konstatert at man står overfor et
fosterbarn som har levd i en familie i lang tid, har dette fosterbarnet
faktisk behov for beskyttelse utover hva andre barn i
familien måtte ha, og at det – all den tid man
f.eks. har mistet foreldre i krig og fått
opprivende familieproblematikk ut av den tilstanden som er i landet,
og det står i Barnekonvensjonen om behov for beskyttelse,
om barnets beste, om behov for å ivareta familieforhold,
og også i artikkel 27, om at det er behov for å ivareta
levestandard også i de situasjoner
hvor man har fosterforeldre – vil
slå inn i slike saker for fullt, og at det faktisk er grunn
til å fjerne det kriteriet som statsråden henviser
til, at det må særlige grunner til for å familiegjenforene.

Ser ikke statsråden at hvis
man nå aktivt skal kunne inkorporere Barnekonvensjonen
i norsk rett, noe Regjeringen vil, må man faktisk endre
denne praksisen slik at Barnekonvensjonen blir noe mer enn en hvilken
som helst knapphullsblomst?

