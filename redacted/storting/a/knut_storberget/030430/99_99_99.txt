   «1880 Nummeropplysning etablerer
ny virksomhet på Flisa i Hedmark. Det ble forespeilet nærmere
100 arbeidsplasser, men bl.a. grunnet manglende midler hos Aetat
til å arrangere opplærings- og rekrutteringskurs
er kun 25 ansatt.

Ser statsråden det uheldige i at Aetat
har så stramme rammer, og kan han foreta seg noe for å få fortgang
i rekrutteringen av arbeidskraft til bl.a. denne virksomheten, slik
at ledigheten kan gå ned?»

 Jeg takker for svaret.

Jeg må si, og det tror jeg vi alle
er enige om, at den type statlig virksomhet som faktisk
bidrar til å få privat virksomhet i gjenge, også faller
administrasjons- og arbeidsministeren lett for hjertet. Det som
vil være kostnadskrevende
for staten i mange år framover, velger man å nedprioritere.
Mange har gitt uttrykk for at det er noe man har sans for. Disse
midlene og denne drahjelpen som Aetat gir, vil i forhold til et
veldig sårbart område når det gjelder
sysselsetting – i det indre
Østlandet er det kanskje det mest sårbare området,
særlig i forbindelse med hva som skjedde med nedbemanning
av Jordan – være den billigste måten å etablere
nye arbeidsplasser på.

Jeg må bare gjenta mitt
spørsmål og min oppfordring til arbeids- og administrasjonsministeren,
særlig på grunn av at dette er en billig løsning
for staten, og fordi det er et område som er svært
sårbart og har opplevd mye nedbemanning – vil
Regjeringa vurdere å gå inn med ekstraordinære
tiltak nettopp i denne regionen og for denne typen arbeidsplasser,
som nettopp bidrar til å få et selvstendig
næringsliv på beina?

 Jeg takker for svaret.

Jeg må si jeg synes den er bra, den
innsatsen som gjøres, og den er viktig.

Bare en liten oppfordring: Vi kan være
enige med hverandre i forhold til føringene
og i forhold til de virkemidlene som skal settes inn, men spørsmålet
er jo om det er nok, og om det ene kurset som nå kommer,
er tilstrekkelig. For disse folkene i det indre Østlandet
og på Flisa er det maktpåliggende at man nettopp
får liv i den virksomheten som nå etableres bl.a.
på 1880, men også en del andre
steder, så ikke dette blir deler av landet som faktisk
nærmest vil ligge brakk. Jeg vil bare benytte
sjansen til å oppfordre til ytterligere
oppmerksomhet og innsats etter det sporet som er fulgt.

