 Jeg har et spørsmål til justisministeren:

«I avisen Nationen blir det informert
om at den såkalte 24-timersregelen som skal hindre
at varetektsfanger sitter unødig lenge i en glattcelle,
blir brutt stadig oftere.

Hva har statsråden tenkt til å gjøre
for å forhindre at dette skjer?»

 Jeg takker for svaret. Jeg er glad for at justisministeren
ser alvorlig på situasjonen.

Dette er et svært følsomt
område av straffeprosessen. For det første
handler det om at folk sitter i fengsel uten dom, slik at man på mange
måter har en byrde i forhold til det, og man sitter da
under forhold som er kritikkverdige. Det andre er selvfølgelig
at 24-timersregelen innebærer at man faktisk
på enkelte steder slipper løs varetektsfanger
som har begått alvorlige lovbrudd, og som samfunnet
trenger beskyttelse mot. Her er det altså to hensyn som
kommer for fullt.

Det er absolutt grunn til å si at
100 brudd på denne regelen er alvorlig, særlig
tatt i betraktning at torturkommisjonen faktisk har reist kritikk
mot Norges bruk av varetekt. Sånn sett synes jeg kanskje
at situasjonen påkaller strakstiltak
i større grad enn det justisministeren nå ser for
seg, og jeg har lyst til å utfordre
ham på det og spørre: Ser han noen mulighet
for nå umiddelbart å sette i verk noen
tiltak slik at vi kan forhindre flere slike brudd?

 Jeg takker for svaret.

Man nevner her de uholdbare forholdene på cellene, og
det er det som er kimen til problemet. Det er sjølve cella
som gjør at situasjonen for dem som kommer på såkalt
glattcelle, er såpass vanskelig. Kunne ikke Justisdepartementet
nå tenke seg en løsning hvor man faktisk etablerte
noe såpass enkelt som bedre celleforhold rundt omkring
på politistasjonene, slik at man faktisk kanskje unngikk å ha
en slik 24-timersregel, at man i hvert fall hadde noen
celler til disposisjon som mer eller mindre
så ut som normale fengselsceller?

