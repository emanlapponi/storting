 «En lagdommer i Borgarting uttaler
i Dagsavisen 4. mai i år at dommerne ikke har
fått noe særlig orientering om samfunnsstraffen,
og at de vet lite eller intet om dens innhold.
Dommeren er videre bekymret for manglende kursing og informasjon.

Hva vil statsråden gjøre
for at samfunnsstraffen kan tas mer i bruk?»

 Jeg takker statsråden for svaret.

Jeg tror vi er veldig enige om intensjonene.
Det er avgjort viktig særlig i en tid hvor vi står
overfor store soningskøer og behovet for å finne
alternative reaksjonsformer. Kanskje også i forhold
til dem som sliter ute og som blir straffedømt, og som
har et akutt behov for rehabilitering og for å stifte bekjentskap
med andre miljøer, er det viktig å få en
annen type reaksjon. I så måte
er jeg glad for justisministerens vinkling og tilnærming
til problemet.

Jeg er også glad for, og
jeg tror det er riktig, at man nå øker informasjonsmengden
så vi ikke får oppleve flere dommere
som sier det jeg siterte i mitt hovedspørsmål. Men
det bør også stilles spørsmål
om justisministeren her er interessert
i å følge opp, ikke bare i
forhold til informasjon, men for å skape økt fokusering
gjennom å gi denne samfunnsinstitusjonen mer ressurser
i de årene som kommer.

 Ja, vi har et felles engasjement i forhold
til dette. Det kunne vært interessant å høre
hva som er Justisdepartementets målsetting her, om man
faktisk ønsker å snu den uheldige utviklingen
som var i forhold til de siste erfaringene vi gjorde rundt samfunnstjeneste,
all den tid vi vet at dette både som straff og
som kontaktflate for de domfelte overfor det vanlige samfunnet,
og som for så vidt også inneholder et
ris bak speilet, fungerer som et middel for å skape rehabilitering.
I den anledning – ser justisministeren for seg noen
mulighet for at vi kan utvide anvendelsesområdet for samfunnsstraffen,
slik at vi faktisk kan bruke samfunnsstraff ikke bare
fordi vi mer setter det i fokus, men fordi vi faktisk utvider anvendelsesområdet?

