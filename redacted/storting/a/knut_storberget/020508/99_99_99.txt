 «Politireformen skulle bidra til mer
polititjenester nærmere befolkningen. Reformen ser likevel
ut til å ha fått noen skjeve utslag.
Ressurssituasjonen i f.eks. Follo politidistrikt ser ut til å være
langt dårligere enn sammenlignbare distrikt, med henblikk
på både stillingshjemler og budsjett
opp imot antall straffesaker og befolkningstetthet.

Mener statsråden ressursene
i politisektoren er rimelig fordelt mellom distriktene?»

 Jeg takker for svaret.

Det er ikke så ofte, og
det bør heller ikke være så ofte, at
man fra Stortingets side legger seg opp i spørsmål
om organiseringen av offentlige etater. Men det er to grunner til
at man gjør det i denne saken. For det første
står vi overfor en ny reform, og det er således
viktig å få tatt ut effekten over hele
landet. Grunnen til at jeg trekker fram Follo politidistrikt, er
nettopp den skjevheten som gjelder antall stillinger,
og for så vidt også den skjevheten distriktet
er kommet opp i når det gjelder budsjettspørsmål. I
så måte er jeg glad for at justisministeren
deler min oppfatning om at det er oppstått en skjevhet
her. Men denne skjevheten er av en slik art at jeg vil utfordre
justisministeren noe og spørre ham om når denne
reviderte bemanningsplanen vil foreligge, og spesielt
om når man vil kompensere for skjevhetene vedrørende
bemanningen i Follo politidistrikt.

 Jeg vil takke justisministeren for begge svarene.
Jeg syns det for så vidt er beroligende når det
gjelder ressurstildelingen, og jeg tror vi er enige om hvorfor det
er viktig at vi også får rettet opp
skjevhetene.

Et annet måltall – dette
beveger seg for så vidt noe utenfor spørsmålet
om antall stillinger og budsjettstørrelse – går
på det viktige forholdet i politidistriktene om man oppnår
mer effekt i forhold til det å bekjempe kriminalitet, og
om forventningene om gevinst i form av mer tjenesteytende
og publikumsorientert politi
slår til. Det kunne være interessant å spørre
nå på tampen om hvilke tanker og ideer
statsråden har, og for så vidt konkrete tiltak
Justisdepartementet tenker seg, for å måle
nettopp denne effekten av politiomstruktureringen.

