  Jeg takker for svaret, som jeg i stor grad
er tilfreds med. Jeg har bare lyst til å bruke
denne anledningen til å be justisministeren om – noe
jeg er sikker på at han vil ha oppmerksomheten rettet mot – særlig
i denne prosessen å være årvåken
når det gjelder situasjonen i Stavanger
Tingrett. Vi snakker ofte om politi og fengselsplasser.
Domstolens medarbeidere er ofte de roligste. Vi hører ikke
så mye fra dem i presse og desslike. Jeg har sjøl
besøkt Stavanger Tingrett, og opplever
at det er en veldrevet tingrett, men som har mange komplekse, store
saker, delvis på grunn av offshore, men også på grunn
av en del andre forhold, og som nå har fått denne
belastningen. Jeg er helt enig med justisministeren i hans beskrivelse
av at aktørene her har drevet denne saken på en
forbilledlig måte. Uten å gå inn i det
saken dreier seg om, men for å kommentere prosessen – det
gjelder også Stavanger Tingrett:
Min oppfordring er at man i den tiden vi nå går
inn i, hvor saken får sin hovedtyngde i det rettslige system,
er særlig årvåken overfor tingretten, som
har en kjempeutfordring i forhold til avvikling
av denne saken, og at domstolsadministrasjonen og departementet
sørger for at dette ikke blir en så stor
belastning at domstolen får en evig trøkk.

