  «Politiets og Stavanger
tingretts håndtering av NOKAS-saken har imponert de fleste
av oss. Slik gruoppvekkende kriminalitet skal avdekkes, og det skal
reageres. Det er viktig at slik etterforskning
og iretteføring ikke rammer øvrig kriminalitetsbekjempelse.
Det meldes nå om at det finnes for lite fengselskapasitet
for å håndtere saken. Også for
domstolen i Stavanger er det viktig å bli
tilført ressurser.

Vil statsråden sikre at
kapasiteten ved fengslene og hos domstolen nå styrkes,
slik at øvrig arbeid ikke svekkes?»

