 Jeg takker for svaret.

Jeg savner aktivitet fra politisk ledelse i
Justisdepartementet i forhold til akkurat denne problemstillingen
vi nå drøfter. Er det slik at alle de
innspill og ytringer som kommer i forhold til hvordan politiet
fungerer og ikke fungerer i Norge, er feilbeskrivelse,
har man et alvorlig informasjonsproblem. Hvis det er slik at noen
av de innspillene som kommer, faktisk har noe i seg, skal man etter
min mening leve i et rimelig lite vakuum for ikke å oppfatte
at det er en utfordring i forhold til gjennomføringen
av reformen.

La det være sagt med én
gang: Jeg mener faktisk at intensjonene bak reformen er
gode, og for så vidt er det også mye
god effekt av reformen. Det vil forspilles hvis vi ikke
nå får aktive tiltak som kan bidra bl.a. til en
aktiv vaktordning, slik at aktiv nærhet i forhold til hvordan
politiet fungerer, faktisk blir noe bedre. Det
er der jeg etterlyser tiltak fra justisministeren. Hvordan operasjonssentralene
har fungert og lammet mange lokale politistasjoner, er et eksempel
på det.

