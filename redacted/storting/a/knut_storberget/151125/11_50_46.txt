 Det er vitterlig slik at regjeringen og kulturministeren i fjor sendte ut en pressemelding hvor man erklærte at «regjeringa vil realisere arkivbygget på Tynset». Jeg kan vanskelig lese det noe annerledes enn at man ville realisere arkivbygget på Tynset.


Men jeg lar det ligge. Jeg håper at man kommer raskt på banen med de modellene som man nå jobber med. Hva slags tidsperspektiv har statsråden for dette? Det er det ene spørsmålet. Det andre gjelder: I instruksen vedrørende bygging og leie i statlig sektor heter det at lokaler «det ikke er et velfungerende marked for klassifiseres som formålsbygg, og skal som hovedregel gjennomføres som et statlig byggeprosjekt», dvs. spesielle bygg som ikke kan være ute i et vanlig leiemarked. Vil statsråden følge denne instruksen når man skal finne egnede arkivbygg for dette materialet?


