 Jeg syns det er veldig trist at regjeringen også har forlatt sitt standpunkt om at man ville realisere arkivbygg på Tynset. Det var i oktober 2014, altså i fjor, at regjeringen og kulturministeren sendte ut en pressemelding med tittelen «Regjeringa vil realisere arkivbygget på Tynset». Det var også før regjeringen hadde gjort sine kvalitetsundersøkelser.


Det er mange slags elementer i en slik beslutning, og når man sender ut en slik pressemelding, hvor det står at dette skal være på Tynset, det «skal famne om eit fellesdepot for heile Arkivverket og dessutan Norsk helsearkiv for eldre arkivmateriale», så forventer ikke bare Tynset-samfunnet, men hele Innlandet og mange mennesker at regjeringen står fast ved den beslutningen som man sier at man har tatt.


Jeg oppfatter det ikke som noe annet enn faktisk å føre befolkningen bak lyset når man i fjor erklærte at man ville bygge dette arkivet, for så nå i budsjettet å gå tilbake på det. Hva er årsaken til at man faktisk har snudd?


