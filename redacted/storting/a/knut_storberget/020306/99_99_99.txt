 Det er et spørsmål til justisministeren:

«Regjeringen meddelte ved pressemelding
11. februar i år at den vil opprette et nytt
arkiv for pantebøkene i Hardanger. Regjeringen har varslet
framlegging av en stortingsmelding om tinglysing av fast eiendom
senere i vår.

Hva er grunnen til at pantebokarkivet ikke
skal vurderes i sammenheng med diskusjonen om tinglysing av fast eiendom,
og da samtidig med at Stortinget debatterer Regjeringens melding
om tinglysing?»

 Jeg takker for svaret. Jeg er glad for at vi
får anledning til å debattere dette i sin helhet,
og det er for så vidt en del av mitt spørsmål
og mitt ønske.

Jeg må samtidig si meg svært uenig
med justisministeren i forhold til at plasseringen av pantebøkene
er uavhengig av hvordan tinglysingen for øvrig organiseres. Hva
slags grunnlag har departementet for å si det i svaret nå?
Hvor man plasserer alle pantebøkene, og at alle
de tinglyste dokumentene sentraliseres, skulle ikke det
ha noe å bety i forhold til hvordan tinglysingen
organiseres, enten den er lokal, regional eller sentral?
At man tar en avgjørelse i forhold til dette, skulle vel
egentlig innebære at hele tinglysingsinstituttet
allerede er i ferd med å bli sentralisert.

 Jeg er fullstendig klar over saksbehandlingen,
og det er nettopp det som ligger under spørsmålet.
Det er for så vidt pressemeldingen som innbyr til dans,
ved at man kommer med den lekkasjen før stortingsmeldingen
presenteres for Stortinget. Det som på mange måter
blir viktig i denne dansen, er da spørsmålet:
Ser justisministeren at den offentlige servicegraden i forhold til
tinglysing faktisk henger sammen med hvor alle tinglyste
dokumenter er plassert i landet, at det faktisk henger sammen med
hva slags service det offentlige kan utøve for
borgerne? Endelig vil jeg også spørre om
bakgrunnen for pressemeldingen, hva som konkret var årsaken
til at man plasserer dette arkivet i Ullensvang.

