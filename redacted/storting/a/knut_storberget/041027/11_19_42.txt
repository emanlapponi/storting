 Jeg takker for svaret.

Når man er engasjert i denne typen
festivaler og festspill, er det åpenbart at man ser seg
til siden og ser hva slags status andre arrangement får.
Det skaper i seg sjøl på mange måter
en forventning når man sammenligner seg sjøl med
andre typer festspill og festivaler, at man har mulighet til å nå opp,
nettopp for å sikre seg den forutsigbarheten som ligger
i statusfunksjonen.

Mitt spørsmål – og
det vil jeg gjerne gjenta – gikk på: Hva er det
egentlig statsråden mener skal til, og hva slags kriterier
ligger til grunn for denne vurderingen om knutepunktstatus? Og er
hun ikke redd for at den praksis man har til nå, faktisk
innebærer at man får et ganske stort innslag av
tilfeldighet i forhold til om det faktisk blir det? Har man klare
nok kjøreregler i forhold til dette, slik at bl.a. Festspillene
i Elverum, og for så vidt andre, vet hva man eventuelt
skal bygge seg opp mot for å kunne oppfylle et slikt viktig
kriterium som sikrer en så viktig finansiering?

