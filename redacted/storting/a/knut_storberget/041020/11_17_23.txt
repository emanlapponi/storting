 Jeg takker for svaret.

Jeg tror nok vi kan si at det er stor enighet
om mange av de målene som Regjeringa har skissert, både
i handlingsplaner og for så vidt i det som kom fram i svaret
nå.

Det er et paradoks at når det gjelder
ungdoms rusmiddelbruk, som voksengenerasjonen er særlig
opptatt av også når vi skal bekjempe
kriminalitet og sosiale problemer, har vi en tendens til å snakke
stadig mer om de illegale varene, som vi har veldig strenge sanksjonsmidler mot,
og som vi kan putte folk i fengsel for både å bruke og
kjøpe, mens det som egentlig på mange måter
utgjør mye av basisen i forhold til ungdoms rusmiddelforbruk, faktisk
er det man kjøper i dagligvarebutikkene, det er det som
utgjør hoveddelen av ungdoms rusmiddelforbruk. Det har
Juvente gang på gang påpekt, noe som er veldig
prisverdig. Det ligger også i bunnen i forhold
til det å rekruttere til narkotikabruk. Så det
er grunn til å ta dette på alvor.

Jeg har lyst til å utfordre
ministeren i forhold til spørsmålet om det ikke
nå er på tide å gjøre
sanksjonene strengere overfor dem som bryter disse reglene, at vi ikke bare kommer
med planer og informasjon, men at vi faktisk gjør reaksjonen
strengere?

