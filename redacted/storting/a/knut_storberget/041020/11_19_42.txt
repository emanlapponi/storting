 Ved siden av det prisverdige arbeidet som Regjeringa
gjør i forhold til avgiftsspørsmålet,
er tilgjengelighet og det man nå ser i forhold til kontrollmekanismene
i dagligvarebutikkene og på skjenkestedene, kanskje et
av de viktigste ruspolitiske spørsmål
vi står overfor, særlig tatt i betraktning at
man i Norge i løpet av de siste 10–20 årene
faktisk har liberalisert alkoholpolitikken ganske betydelig,
ved at man har fått økt tilgjengelighet, dette
for så vidt uavhengig av regjeringens politiske farge.
Det tror jeg vi må kunne erkjenne. Det er i en slik situasjon
jeg mener at man i større grad bør gå inn
og se på credoet, at en bevilling skal være lett å få og
lett å miste, og at man faktisk bør være
strengere når det begås brudd mot de reglene som
vi her står overfor, at man faktisk må bli litt
tøffere i kampen i forhold til dette.

Det andre som Juvente kanskje også opplever
som et problem, er at det ikke er så lett for
offentlige aktører å drive kontroll med om aldersgrensebestemmelsene
opprettholdes. Har ministeren nye forslag til hvordan man kan drive
en slik effektiv kontroll i forhold til alder?

