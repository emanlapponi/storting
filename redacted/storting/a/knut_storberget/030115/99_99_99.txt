 «Hedmark topper ulykkesstatistikken
i trafikken. Samtidig vet vi at investeringsnivå og driftstilskudd
pr. kilometer veg i Hedmark er av det laveste i landet. Vegkvalitet
er avgjørende for trafikksikkerheten. Både
Rv 2 og Rv 3 samt E6 gjennom fylket bør nå prioriteres
ved siden av satsing på tog og buss. Innlandets næringsliv
er dessuten avhengig av et bedre samferdselstilbud.

Vil statsråden nå foreta
seg noe både på kort og lang sikt for å bedre
situasjonen?»

 Jeg takker for svaret, som etter min
mening er en god analyse i forhold til hvordan
situasjonen er. Jeg syns samferdselsministeren skal ha honnør for
det.

Det er ingen grunn til nå å reise
en debatt om hvorvidt det er alvorligere i Hedmark enn i andre
steder av landet. Tallene fra 2002 gir isolert sett for Hedmarks
del signaler til oss alle om at her har vi mye å hente
på de områdene som samferdselsministeren peker
på. Mitt spørsmål er: Når man
får slike tall i Samferdselsdepartementet, gjør det
inntrykk utover de planene som ligger der, og kunne man faktisk
nå tenke seg å forsere noen av planene?
Særlig når det gjelder Rv 2, Rv 3 og E6 ser vi
at dette henger veldig sammen med standarden på disse veiene.
Der ville man hatt mye å hente hvis man hadde kunnet forsere noen
av de planene som ligger i departementet. Det jeg mener
statsråden bør svare på og komme på banen
med, er om det er – det er vel snart budsjettkonferanse også – muligheter
for å legge ekstra trykk på dette. Er
det noen mulighet for at dette blir forsert for Hedmarks del?

 Jeg registrerer igjen at vi er enige om situasjonen.
Jeg tror også vi i stor grad er enige om hvilke
virkemidler man bør bruke. Men jeg vil våge den
påstanden at for innlandets del, vil Hedmark og Oppland
være de fylker hvor man først og fremst kunne
tjene mye på å utbedre veiene i forhold til trafikksikkerhet. Men ikke bare
det, man ville også få en vinn-vinn-situasjon
i forhold til at man da faktisk også tok det
grepet som næringslivet særlig etterlyser i innlandet,
nemlig å få en bedre kollektivtransport,
bedre godstransport på tog og
bedre veier til framføring av varer. Det har hele
tiden ligget i Sem-erklæringen og vært Regjeringas
intensjon å hjelpe næringslivet
nettopp med denne type strukturmidler, og det
ville gjøre sitt til at man faktisk fikk en vinn-vinn-situasjon
for innlandet, både når det gjelder
trafikksikkerhet og økonomi. Ser statsråden at
en slik vinn-vinn-situasjon vil oppstå for innlandet hvis
man nå forserer noen veiplaner for Hedmark og
Oppland?

