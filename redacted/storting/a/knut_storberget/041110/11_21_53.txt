 Jeg takker for svaret, og jeg er helt enig
med justisministeren. Det er jo slik at statistikken er god, men
promillen av svikt kan i seg sjøl være alvorlig
nok. Lærdommen fra Sverige har vist oss det til fulle.

Det er tre målestokker i forhold til
dette med sikkerhet som jeg vil utfordre justisministeren på:
for det første spørsmålet om teknisk
kontrollutstyr, for det andre spørsmålet om personell
og for det tredje spørsmålet om flere soningsplasser
for å hindre press mot fengslene og fengselsansatte. Det
er nærliggende for meg særlig å ta opp spørsmålet
rundt situasjonen i Oslo fengsel. Jeg har sjøl vært
der på besøk med fraksjonen vår og blitt
vist det tekniske kontrollutstyret man har, og som justisministeren
vel også tenker på når han i sitt svar
henviser til det som det har vært skrevet om i media, og
som umulig kan være godt nok for et såpass stort
og for så vidt også viktig fengsel som Oslo fengsel,
avdeling A, er. Etter min mening sliter man der både i
forhold til personell og i særdeleshet i forhold til det
tekniske utstyret.

Mitt spørsmål er: Vil justisministeren
gjøre noe konkret i forhold til Oslo fengsel når
det gjelder teknisk kontrollutstyr?

