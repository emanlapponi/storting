  Jeg er helt enig med justisministeren i forhold
til den jobben som de ansatte gjør. Men det 

er

 frustrasjon ute i forhold til både sikkerhetsaspektet
og rehabiliteringsaspektet ved at man er såpass få.

Når det gjelder antall soningsplasser,
mener jeg at kanskje noe av det viktigste vi kan gjøre
for å ivareta sikkerheten ved norske soningsplasser, er å få igangsatt byggingen
av det nye fengslet i Halden, både på grunn av hva
det fengslet er tenkt å skulle romme, og for å lette presset
mot soningskøene. Jeg ser i budsjettframlegget at justisministeren
og Regjeringa argumenterer med at man her vil foreta nye vurderinger
rundt kostnadssiden. Dette er et spørsmål som
jeg syns justisministeren burde ha avklart før budsjettet
ble framlagt, men jeg vil allikevel følge opp, fordi det
har betydning for sikkerhetsspørsmålet for det
totale fangemiljøet i Norge.

Er man ferdig med å foreta disse kostnadsvurderingene
når det gjelder det nye planlagte fengslet i Halden? Er Regjeringa
og statsråden villig til nå å legge opp
et løp slik at man kan få igangsatt byggingen
av fengslet i Halden i løpet av neste år, slik
Arbeiderpartiet ønsker seg?

