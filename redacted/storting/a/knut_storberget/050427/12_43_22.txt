 Jeg takker statsråden for svaret.

Det er artig å vite at dere
kommer på synfaring og hører etter. Det er jo
det det dreier seg om, og her er det mange mennesker som
er bekymret. Uansett om man er tilhenger eller motstander
av såpass store og inngripende samfunnsmessige etableringer
som dette i realiteten er, tror jeg at det er avgjørende
at vi på en tillitvekkende måte nettopp
får til en god dialog med miljøvernmyndighetene
om dette, for bl.a. å søke å sikre
legitimiteten til virksomheten. Og da spør jeg miljøvernministeren:
Vil det også bidra til at man for så store
prosjekter faktisk har en veldig klar terskel i forhold
til støyulempene og andre ulemper av miljømessig
art, og at man i disse sakene kanskje også setter
terskelen noe lavere for når man sier fra fra miljøvernmessig
hold, fordi tiltaket i seg sjøl rammer så mange
mennesker?

