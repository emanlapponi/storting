 «Åpen soning er viktig for å kunne
forberede seg på å komme tilbake til samfunnet ved
løslatelse. Åpen soning skal likevel ikke
brukes for tidlig i de alvorligste sakene, og kun hvor det av sikkerhetsmessige
grunner anses forsvarlig og slik at straffens formål oppnås.

Har Justisdepartementet i løpet av
de to siste årene tatt initiativ til
at det skal bli lettere å få åpen soning
og tidligere løslatelse enn straffegjennomføringsloven
bestemmer?»

 Jeg takker for et godt svar.

Jeg er overbevist om at justisministeren og
undertegnede er nærmest hundre prosent enige
om betydningen av åpen soning, og at det er særdeles
viktig også i forhold til den individuelle tilpasningen
som justisministeren i sitt svar er inne på.

Grunnen til at i hvert fall jeg har deltatt
i den offentlige debatt vi har hatt rundt dette spørsmålet
i løpet av den siste uken, er at man til tider kan bli
redd for at ekstremtilfellene – de svært få tilfellene
hvor dette skjer – skal ødelegge generelle, gode
ordninger som norske straffedømte er svært
avhengige av, og som kampen mot kriminalitet er svært avhengig
av. Derfor er jeg glad for justisministerens svar i forhold til
regelverket. Men betyr det at når mennesker i Norge
er domfelt til den alvorligste straffen man kan få, 21 års
fengsel, og man skal prøveløslates etter
to tredjedels tid, som det heter i svaret, vil man ikke
kunne påregne å få åpen soning
før to år før denne prøveløslatelsen,
dvs. etter 12 år. Er det riktig forstått?

 Paradokset i dette er at flere av oss ønsker
mer bruk av åpen soning, det er nyttig. Men det betyr ikke
at vi ikke ser at det kan være behov
for innstramming i forhold til det jeg velger å kalle ekstremtilfeller.
Jeg vil utfordre justisministeren i forhold
til det aktuelle eksemplet som har versert i pressen i det siste, hvordan
Justisdepartementet har vurdert det tilfellet, om det er i samsvar
med de reglene som man nå, helt korrekt har påpekt,
om det også er i samsvar med gjengs praksis over hele
landet, og at dette er et regelsett hvor vi kan få lik
behandling.

