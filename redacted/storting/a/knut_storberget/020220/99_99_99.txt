 «Det har over tid vært kjent
at soningskøene i Norge er uakseptabelt lange.
Debatten om kriminalitetsforebygging har ingen verdi så lenge idømt
reaksjon ikke kan fullbyrdes raskt
og effektivt.

Hvordan er situasjonen i dag, hva vil statsråden
gjøre for å redusere køene, og er arbeidet
med å ta i bruk nedlagte forsvarsinstitusjoner i rute,
f.eks. Vardåsen ved Kongsvinger?»

 Jeg takker for svaret. Svaret er jo godt når
det gjelder beskrivelse av faktum, som er svært alvorlig.
At man har en økning i løpet av det siste halvåret
på 27 pst. i forhold til soningskø, og
at man nå er oppe i 2 057 usonede dommer,
kan jo ikke betegnes som noe annet enn svært
alvorlig. Vi ser også at høyprofilerte
domfelte i alvorlige straffesaker faktisk må gå og vente
for i det hele tatt å bli innkalt til soning.

Jeg må få lov til å utfordre
justisministeren: Ser man ingen mulighet for å iverksette noen
strakstiltak, noen midlertidige tiltak for å kunne
redusere den veksten som vi nå står
overfor?

 Man kan gjøre dette til en debatt
om hva som er gjort i fjor og i forfjor. Men jeg er viss på at
justisministeren er enig med meg når det gjelder hvor viktig
det er i forhold til å bekjempe kriminalitet at vi får
folk inn til soning, og at det vi egentlig må dreie debatten
mot, er: Hva gjør vi nå?

Jeg gjentar spørsmålet mitt:
Ser ikke justisministeren for seg noen mulige
midlertidige tiltak, noen strakstiltak? Og jeg vil tilføye:
Hva slags omfang av ressurstildeling til
kriminalomsorgen ser justisministeren for seg i årene framover,
for at vi i det hele tatt skal kunne bøte
på veksten i antall «soningstrengende» – for å bruke
et slikt uttrykk?

