 Jeg vil få stille følgende spørsmål
til kirke-, utdannings- og forskningsministeren:

«Prestene i Bjørgvin bispedømme
blir oppfordret til å skrive under på et opprop
mot biskop Rosemarie Köhn. Det er 11 av de 12 prostene
i Bjørgvin som står bak henvendelsen til prestene.
Etter planen skal oppropet og underskriftene offentliggjøres. 

Hvordan ser statsråden på en
slik fremgangsmåte, og mener han det er i tråd
med god personbehandling at overordnede på denne måten
presser ansatte på et lavere nivå til å innta
et bestemt standpunkt?»

 Jeg takker for svaret. Jeg er ikke overrasket
over svaret, men jeg må si at jeg er skuffet, fordi jeg
ser på statsråden som ansvarlig for arbeidsforholdene
i Kirken. I denne saken er det klart at overordnede presser folk
på et lavere nivå til å ta standpunkt
i et kontroversielt spørsmål. Jeg har merket meg
at  mange av prestene selv reagerer svært negativt på dette,
de føler seg presset til å måtte ta stilling
i denne saken, og de føler det som om man nå skal
kartlegge presteskapets teologiske meninger om homofilispørsmålet.
Det burde ansatte være spart for. Jeg tror ikke dette er
en god måte å behandle sine ansatte på.
Jeg vil spørre statsråden om han, som ansvarlig
for arbeidsforholdene i Kirken, vil ta affære i denne saken. 

