  Jeg vil få stille følgende spørsmål
til kirke-, utdannings- og forskningsministeren:

«11 skoler i Oslo er helt eller delvis
stengt på grunn av helsefare, viser en oversikt fra vernetjenesten.
I tillegg står en rekke andre skoler i fare for å bli
stengt. Også i andre deler av landet er det mange eksempler
på nedslitte og helsefarlige skolebygninger. 

Hvordan vurderer statsråden denne
situasjonen, og hva mener han bør gjøres for å bedre
på disse uverdige forholdene?»

  Jeg takker statsråden for svaret.

Det viser seg altså i praksis at det
ikke er nok med rettslige reguleringer og krav i forhold til arbeidsmiljøloven
når vi ser hvordan situasjonen er, bl.a. i Oslo-skolene – kanskje
særlig i Oslo-skolene. Det at elever blir syke av å gå på skolen,
hører jo ingen steder hjemme. Det må vi gjøre
noe med ganske raskt.

Det viser seg at vedlikehold av skolebygninger
i mange år har vært salderingspost i de kommunale
budsjetter. Jeg tror derfor at det ikke er nok med rettslige reguleringer,
man må se på andre tiltak også. Hvordan
vurderer statsråden, som et tillegg til rettslige reguleringer, å sette i
gang stimuleringstilskudd, eventuelt øremerkede tilskudd,
for å sette kommunene i stand til å ruste opp
de skolene som så sårt trenger det?

