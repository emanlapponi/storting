 Jeg vil få stille følgende spørsmål
til kirke-, utdannings- og forskningsministeren:

«Vil statsråden bedre situasjonen
for skolefritidsordningen før neste skoleår?»

  Jeg takker statsråden for svaret.

I loven om skolefritidsordninger vedtok Stortinget
at det skulle være en tredeling av driftsutgiftene mellom stat,
kommune og foreldre. Og det første stortingsflertallet
gjør etter at loven er vedtatt, er å redusere
statens tilskudd med om lag 30 pst. 

Mange kommuner har sett seg nødt til å øke
foreldrebetalingen. Tidspunktet for prisøkningene varierer
fra kommune til kommune, og mange venter med prisøkningen
til høsten fordi de følger skoleåret.
Flere kommuner melder nå fra om at det ble sagt opp uvanlig
mange plasser nå i vår. En foreldrebetaling på mellom
1 500 og        2 000 kr pr. måned, som ikke er uvanlig,
blir for dyrt for mange foreldre. Er statsråden bekymret
over denne utviklingen?

  Arbeiderpartiet er bekymret over utviklingen.
Vi har hatt kontakt med mange kommuner, og det viser seg at nå på våren
sies det opp uvanlig mange plasser. Det er også store forskjeller
i foreldrebetalingen. Enkelte steder kan forskjellene variere med ca.
17 000 kr pr. år. Arbeiderpartiet har
gått inn for at det skal settes et øvre tak på foreldrebetalingen
i skolefritidsordningen, slik at den ikke blir så høy
at den utelukker barn som har behov for omsorg og tilsyn etter skoletid. 

Det viser seg at det også er store
forskjeller kommunene imellom når det gjelder bemanning,
ledelse og lokaliteter. Vil statsråden vurdere å sette
tak på foreldrebetalingen og lovfeste krav til bemanning
og ledelse ved skolefritidsordningen, slik at vi kan få mer
like forhold i landet vårt?

