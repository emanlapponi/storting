 Jeg takker statsråden for svaret.
Jeg forstår at det er en del kontakt, bl.a. for å finne
ut hva som er verneverdig, og for å se på de gravhaugene
som finnes der.

Vi liker vel å kalle Torshovet, eller
Torshovtoppen, eller hva man velger å omtale denne eiendommen
som, som Oslos Østre Bolærne – en statlig
eiendom som Statsbygg har besluttet å selge til en privat
entreprenør. Men dette er en naturperle i storbyen, med
verneverdige bygg og gravhauger og store grøntarealer som
strekker seg ned mot Torshovdalen.

Jeg vil også gjerne legge til at det
jeg er orientert om, er at et flertall i Oslo bystyre faktisk går
imot at Torshovet blir omregulert fra offentlige formål.
Jeg vil på bakgrunn av det spørre om det vil bli
tatt fornyet kontakt, slik at Oslo kommune enten kan kjøpe
denne eiendommen eller leie hele eiendommen.

