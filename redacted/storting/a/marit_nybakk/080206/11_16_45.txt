 Det som fortsatt forundrer
meg, er at det eneste faglige miljøet man her tar hensyn til, er
den tidligere Landbrukshøgskolen på Ås. Statsråden
tok utgangspunkt i Ås i sitt første svar. Man har altså
ikke hørt på veterinærmiljøene i det hele tatt,
og instituttet er blitt holdt helt utenfor. Man har ikke hørt på
andre biomedisinske miljøer på Blindern, f.eks. universitetets
fakulteter. Man har ikke hørt på fiskerinæringen, som
er sterkt kritisk til å rive opp disse miljøene og flytte dem.

Veterinærenes arbeidsoppgaver framover er først og fremst
fiskehelse og mattrygghet. Mattrygghet er noe man driver med på Adamstuen
i samarbeid med Folkehelsa og Mattilsynet. Matsikkerhet driver man med på
Ås. Det er to helt forskjellige ting. Regjeringen prioriterer altså
ikke mattrygghet ved å splitte det sentrale kompetansemiljøet.

Jeg må spørre igjen: Er det slik at dette er en ren
lokaliserings-/flyttesak til Ås, uten at man egentlig tar hensyn til
de reelle faglige argumentene? 

