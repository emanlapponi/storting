 Jeg har tillatt meg
å stille følgende spørsmål til forsknings- og
høyere utdanningsministeren: 

«Flere rapporter konkluderer
med at det faglig sett er riktig at Veterinærhøgskolen og Veterinærinstituttet
forblir i forskningsmiljøet i Oslo. Fagområdene mattrygghet
og fiskeri og oppdrett er i vekst, og veterinærmiljøene er
i dag en integrert del av det biomedisinske forskningsmiljøet og
har et tett samarbeid med Mattilsynet og Folkehelsa. 

Hvilke faglige
vurderinger ligger til grunn for beslutningen om å flytte veterinærmiljøene
i Oslo til Ås?» 

