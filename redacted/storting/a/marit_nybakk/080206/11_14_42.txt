 Jeg vil takke for
svaret. 

Det som virkelig er overraskende her, er at statsråden
ikke med et eneste ord nevner Dovre-rapporten. Og Dovre-rapporten er ikke
en hvilken som helst rapport; det er Regjeringens egen KS1-rapport, altså
de faglige og de økonomiske anbefalinger som politiske beslutninger
skal baseres på. 

Dovre-rapporten er krystallklar i sin konklusjon.
Med de oppgaver veterinærene har, og kommer til å få,
er det viktig at de er i et integrert miljø med Det medisinske fakultet,
med Mattilsynet, med Folkehelsa. Jeg vil spørre: Hva er det som gjør
at man ikke har lagt vekt på Dovre-rapporten? Og hva er det som gjør
at man er villig til å bruke penger - vi vet vel egentlig ikke hvor
mye - på å rive opp et faglig miljø på Adamstuen,
som er en hel liten landsby, og flytte det 38 km? Kunne ikke Ås og
Veterinærhøgskolen ha samarbeidet der de nå ligger? 

