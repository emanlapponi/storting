 Det er ikke bare hiv/aids
og tuberkulose som sprer seg i postsovjetiske områder,
men også syfilis, som alle trodde var
nedkjempet som sykdom. Det betyr at dette er ganske alvorlig,
og når man har store, vernepliktige grupper, er det en
instans hvor det faktisk går an å gjøre
noe med dette.

Så jeg vil be forsvarsministeren om å ta
opp med sin kollega i Helsedepartementet at når de baltiske
land nå har blitt EU-medlemmer, bør Norge
i et samspill med EU fortsatt kunne spille en rolle i kampen mot
spredning av smittsomme sykdommer. Forsvaret, også vernepliktige offiserer,
er en instans, en ansamling av mennesker, som det er viktig å gripe
fatt i når det gjelder denne type forebygging
av smittsomme sykdommer.

