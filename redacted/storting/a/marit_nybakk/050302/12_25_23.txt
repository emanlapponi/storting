 Det kunne vært fristende å fortsette å diskutere
Skifte Eiendoms pengebruk og festligheter, men jeg skal i stedet
konsentrere meg om en annen del av
Forsvaret som også er litt brokete. Jeg har tillatt
meg å stille følgende spørsmål
til forsvarsministeren:

«Høstsesjonen 2003 behandlet
Stortinget proposisjonen om iverksetting av fase 3 i omstillingen
av Forsvarets logistikkorganisasjon (FLO). Det ble fattet et vedtak
om en prosessbasert internstruktur, i utgangspunktet basert på en
struktur på fire divisjoner, som det står
i vedtaket. Etter det har ikke Stortinget vedtatt noen
annen struktur for FLO.

Når kan Stortinget forvente en ny
proposisjon med en endelig behandling av strukturen
i FLO?»

