  For det første vil jeg understreke
at det er enighet om at støttestrukturen i Forsvaret har
et etterslep i forhold til den militære organisasjonen,
og det var vel derfor et enstemmig storting faktisk gav sin tilslutning
til hovedlinjene i St.prp. nr. 12 om omstrukturering av FLO.

Vi er imidlertid kjent med fra departementet,
men først og fremst fra systemet ute, at den strukturen
i vesentlig grad nå er fraveket, og at man forhandler med
organisasjonen om en vesentlig annerledes struktur enn den som Stortinget
gav sin tilslutning til. På den bakgrunn er jeg veldig
opptatt av at man kommer til Stortinget med en sak, og det kan godt
hende at det er St.prp. nr. 1 som er riktig. Det viktigste
er imidlertid at Stortinget får denne til behandling. Jeg
synes at det som har kommet fram om økonomien for 2004,
som vi vil komme tilbake til i Stortinget, også kan
illustrere at Forsvaret heller ikke har vært tilstrekkelig
forberedt på denne internfaktureringen som FLO-systemet
nå medfører.

