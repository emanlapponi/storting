  Først tar jeg foreløpig
til etterretning det statsråden sier om satellittstasjonene
til NATO.

Så er det HV-distriktet i Bjerkvik.
Det var Arbeiderpartiet og regjeringspartiene
som sikret flertall, under behandlingen av langtidsplanen for 2005–2008,
for det nye sammenslåtte HV-distriktet til Bjerkvik – altså for
nordre Nordland og Troms. Vi kan selvfølgelig ikke
på noen som helst måte diktere
hvor Heimevernet skal øve. Men det kan virke provoserende
dersom man velger å legge all treningsvirksomhet til det
som var det alternative lokaliseringsstedet, nemlig Setermoen. Selv
om HV skal øve sammen med Hæren, er det viktig
at vi også bruker øvingsfeltene i f.eks.
Harstad, Ramsund og Bjerkvik. Jeg vil i grunnen bare be
statsråden om at hun sikrer at det ikke virker
som om HV likevel blir delt mellom Setermoen
og Bjerkvik.

