 Jeg har forståelse for det.

Men det er i hvert fall minst to problemstillinger
i denne saken. Den ene er at andre alternativer enn det
som eies av Forsvarsbygg eller Skifte Eiendom, også statlige, er
rimeligere enn det som eies av Forsvarsbygg. Det er den
ene problemstillingen. Og den er alvorlig nok, fordi den kan bety
at Forsvarsbygg priser seg ut av markedet.

Den andre er at politiet
er pålagt leieutgifter til Stavern som en del av den avtalen
som statsråden nevnte. På sikt er det slik – etter
det jeg har fått forståelsen av – at både
Stavern og Nord-Odal må rustes opp for å imøtekomme
politiets krav. Ifølge opplysninger fra politiet
vil Nord-Odal greie seg med 25 mill. kr for å bli
et tipp topp øvelsessenter,  mens  Stavern leir  må 
rustes  opp  med 75–100 mill. kr. Jeg
nevner dette også, for det kommer eventuelt i
tillegg til at man priser seg ut i Stavern. Spørsmålet
er om det er riktig at Stavern leir, altså i regi av
Skifte Eiendom, er påtenkt å bli rustet opp på denne måten.
I så fall må de også være
konkurransedyktige i forhold til politiet.

