 Jeg takker statsråden for svaret.

I tillegg til den stortingsbehandlingen som
statsråden nevnte, var dette et tema da vi behandlet
sårbarhetsmeldingen høsten 2002.

Ifølge Oslo-politiet betaler de tre
ganger så mye i kursavgift  ved  Stavern  leir,  som  eies
 av  Forsvarsbygg – eller Skifte Eiendom, eller
hva man velger å kalle det – enn de betaler når
de bruker den tidligere sivilforsvarsleiren i Nord-Odal
i Hedmark, som eies av Statsbygg. Ifølge politiet
er også leiren i Nord-Odal helt tilfredsstillende
for kursvirksomhet. I tillegg brukes også Sæter gård
i Kongsvinger.

Nå forstår jeg at mye av
dette ligger hos justisministeren, og det betyr at jeg må ta
dette videre dit. Men hvordan kan statsråden i det hele
tatt forsvare, uansett, at det er en slik prisforskjell mellom
det som eies og leies ut av Statsbygg, og det som eies
av Forsvarsbygg – og jeg forstår nå at
det er litt uklart hvem det er som tar kursbetaling?

