 Jeg har tillatt meg å stille følgende
spørsmål til forsvarsministeren:

«Kvinneandelen i Forsvaret er i dag
veldig lav.

Hva har statsråden foretatt seg for å øke
kvinneandelen i Forsvaret blant menige og blant befal?»

 Jeg vil takke for et svar som var veldig positivt.
Jeg er helt enig i det siste som statsråden sa. Jeg tror også vi
kan være rollemodeller.

Men jeg vil også spørre
hva slags tidsperspektiv statsråden har i forhold til det å få flere
kvinner inn i Forsvaret. Da vi behandlet forsvarsreformen, var det
et flertall, bestående av Arbeiderpartiet, Kristelig
Folkeparti og Senterpartiet, som bad Forsvaret i større
grad enn tidligere erkjenne den ressursen som kvinnene representerer
innenfor alle områder
av Forsvarets virksomhet. Man mente at Forsvaret måtte
jobbe aktivt for å bedre rekrutteringen. Jeg
er kjent med at Høyre ikke var med
på den merknaden, men tvert imot mente det var likestilling
i Forsvaret. Jeg er genuint i tvil om det er tilfellet, og i hvert
fall tolker jeg statsråden dit hen at hun er enig med meg
i dette. Jeg vil, som sagt, spørre hvilken tidsplan statsråden
har i forhold til de tiltakene hun nettopp har nevnt.

 Jeg slutter meg til mye av det som nå er
sagt.

Statsråden nevnte i sitt første
svar at vi har to kjønn og to kulturer, og jeg tror det
kanskje er noe av problemet vi står
overfor. Et TV-program nylig viste at bl.a. kultur og sjargong i
Forsvaret nærmest mobber kvinnelig befal ut, og at flere
av de som faktisk er i Forsvaret, slutter etter kort tid.
Jeg vil be statsråden ta de nødvendige skritt
for å se på dette særskilt, slik at vi
sikrer de målsettinger som er satt, om 7 pst.
andel kvinnelig befal – og det er neimen ikke
mye – og 13 pst. kvinnelige sivile ledere i Forsvaret. Dette
er jo i særstilling i et land som ellers roser seg av å ha
likestilling, så Forsvaret må på flere
måter gjøres til en attraktiv arbeidsplass for
kvinner, og det vil jeg håpe at statsråden
og jeg kan samarbeide om.

