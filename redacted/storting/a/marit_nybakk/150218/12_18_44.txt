 Jeg har tillatt meg å stille følgende spørsmål til justis- og beredskapsministeren:


«Sexkjøpsloven trådte i kraft 1. januar 2009. En nylig evalueringsrapport viser at loven har fungert etter intensjonene, både når det gjelder holdningsendringer og ved nedgang i antallet som kjøper sex. Men ifølge Østlandssendingen prioriterer ikke politiet i Oslo å håndheve loven.


Vil statsråden sørge for at Oslo-politiet tar sexkjøpsloven på alvor?»


