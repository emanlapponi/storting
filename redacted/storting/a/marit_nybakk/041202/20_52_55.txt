 

(ordfører for saken): 

Jeg skal ikke bruke så mange ordene om denne saken. Jeg vil bare minne om det som jeg sa både i 2003 og i 2002 da vi behandlet samme sak, altså omdisponeringsproposisjonen for inneværende år.




Det er fremdeles store avvik mellom vedtatt budsjett og faktisk forbruk, og det er fremdeles grunn til å være urolig i forhold til de store beløpene som flyr fram og tilbake i omdisponeringsproposisjonen fra Forsvarsdepartementet, både når det gjelder tillegg og fratrekk.




Det er også viktig etter min oppfatning at også Forsvaret begynner å ta budsjettering, husholdering av midler, økonomiplanlegging og regnskapsførsel på alvor. Jeg vil vise til at det i kontroll- og konstitusjonskomiteen for øyeblikket ligger en sak, en antegning, fra Riksrevisjonen, som ikke har godkjent regnskapet for 2003. Jeg vil håpe, når vi kommer til dette tidspunktet til neste år, at Riksrevisjonen i hvert fall ikke finner grunn til ikke å godkjenne regnskapet for 2004.




For øvrig slutter en enstemmig komite seg til de endringene som foreslås, men, som sagt vil vi gjerne bemerke, og det gjør vi også i merknads form, at det er store avvik mellom det vedtatte budsjettet og det som vi nå faktisk beslutter, altså det forbruket som har vært i 2004.




