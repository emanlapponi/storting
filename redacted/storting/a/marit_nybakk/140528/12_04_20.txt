 Mens dette pågår, leser vi i Dagbladet og hører på NRK at det er bekymring for kapasiteten knyttet til Orion-flyene våre – overvåkingsflyene som opererer fra Andøya – som er viktige for situasjonsforståelsen i nordområdene, som statsråden er kjent med. Jeg har også sett oppslag med bekymring rundt den operative evnen til nettopp våre F-16-fly i Bodø og på Ørlandet.


Som statsråden er inne på, er omstillingsprosessen i Luftforsvaret krevende. Samtidig er det jo viktig at styrkeproduksjonen opprettholdes mens man gjennomfører den krevende omstillingen. Hvilke konkrete skritt vil statsråden ta for å sikre de operative kapasitetene samtidig som hun har trøkk i omstillingen?


