  Jeg går ut fra at statsråden også ser
at denne saken illustrerer manglende styringsredskaper og kontrollrutiner
i Forsvaret, i dette tilfellet Forsvarets logistikkorganisasjon
og for den saks skyld også den forsyningskommandoen
som vi hadde.

Men jeg synes også det illustrerer
hvordan private interesser faktisk profiterer
på Forsvarets manglende bokettersyn. Det er vel det mest
alvorlige ved dette, og det kan gjelde andre, uten at jeg kan stå her
og garantere for det. Det illustrerer et samrøre der representanter,
i dette tilfellet for Siemens, har sittet på begge sider
av bordet. Det betyr at det er folk som verken har vilje eller evne
til å ettergå avtalen.

Jeg vil bare så grundig
jeg kan, få understreket at det er viktig å rydde
opp, at det tas grep. Jeg synes også at det statsråden
nå har sagt, bidrar til at det gjøres. Hun forstår at
man her må gå inn og granske.

