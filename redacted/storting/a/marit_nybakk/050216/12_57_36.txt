  Jeg takker for svaret og ser at statsråden
tar dette alvorlig.

Jeg er fornøyd med både
at det igangsettes en skikkelig undersøkelse fra departementets
side, og at Regjeringsadvokaten er koblet inn, for det står
nemlig i grell kontrast til uttalelser som ligger på Forsvarets
nettsider om denne avtalen, fra bl.a. leveranseavdelingens leder,
Ole Peder Nordheim. Det kan nemlig synes som om Siemens har undergravet
denne avtalen, som sikkert var veldig bra da den ble inngått,
ved overfakturering, slik at dekningsbidraget er betydelig høyere
enn 8 pst. Også Finansavisen har fulgt opp denne
saken og har kommet med tall. Blant annet nevner de et beløp
på 35,7 mill. kr mer enn det Siemens selv hevder de har
fått ut.

I samme avis står det i
dag at ved å beregne dekningsbidrag over hele
avtaleperioden kan Siemens faktisk ha overfakturert enda
mer. Det viktigste å få undersøkt
er selvfølgelig om det er slik at Siemens faktisk inkluderer kostnader
i kostprisen som ifølge kontrakten ikke skal
inkluderes. Jeg vil be om at dette særskilt ses på,
og vil spørre om statsråden gjennom denne granskingen
vil bidra til at det skjer.

