  Jeg har tillatt meg å stille følgende spørsmål
til forsvarsministeren:

«I svar til forsvarskomiteen i forbindelse
med budsjettet for 2005 skriver Forsvarsdepartementet at det med
dagens lønnssystem er grunn til å anta at en 20 pst. økning i øvingsbaserte
aktiviteter ville innebære en økning på ca. 40 pst. i lønnsutgiftene.

Hvordan har utgiftene til øvelser, herunder
lønnsutgifter og øvelsestillegg, utviklet seg fra og med 2001 og
til og med 2004?»

