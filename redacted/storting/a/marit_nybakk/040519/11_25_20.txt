 Mitt spørsmål var egentlig
ment for forsvarsministeren, men jeg har ikke noe imot
at det besvares av justisministeren. Jeg forstod av gårsdagens
Brennpunkt-program at Justisdepartementet ønsker
seg store deler av forsvarsbudsjettet og Forsvarets oppgaver.

Jeg stiller følgende spørsmål:

«Det finske selskapet Fortum
har bydd 5,37 mrd. kr for Oslo kommunes eierandel
i Hafslund. Byrådet i Oslo anbefaler
salg, og saken blir avgjort i bystyret 26. mai.

Hva betyr en slik avhending for forsyningssikkerheten i
hovedstadsregionen, for beredskapsplaner, for Forsvaret og for samfunnssikkerhet,
spesielt dersom kjøper selger deler av eller hele
selskapet til interesser i flere land?»

