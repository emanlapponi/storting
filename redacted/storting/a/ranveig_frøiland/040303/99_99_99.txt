 Eg skal få stilla følgjande spørsmål
til finansministeren:

«Långjevar har etter § 47
i finansavtaleloven plikt til å rå låntakarar
frå å ta opp lån dersom låntakar
sin økonomiske situasjon tilseier dette.

Er det slik at mange av dei långjevarane
som tilbyr lett tilgjengelege forbrukslån med høg
rente, har prosedyrar for handsaming av lånesøknader
som gjer at dei ikkje kan oppfylla si plikt til å rå låntakarar
til ikkje å ta opp lån, og kva vil eventuelt
statsråden gjera for å sikra at desse
långjevarane følgjer opp si plikt til å rå til
ikkje å ta opp lån?»

Anne
Berit Andersen hadde her overtatt presidentplassen.

 Eg takkar for svaret!

Eg er sjølvsagt einig i
at det er finansinstitusjonane sjølve som skal følgja
opp dette. Men det er ei kjensgjerning at det er veldig enkelt å få forbrukslån
i dag. Det vert dagleg sendt ut store mengder tilbod frå dei
som tilbyr forbrukslån utan sikring, og til langt
høgare rente enn det marknaden elles krev. 16,8 pst.,
opp mot 30 pst., vert det påstått at
enkelte lyt betala for desse forbrukslåna. Dei kan senda
søknad på Internett. Mange långjevarar
lovar raskt svar, og desse låna vert innvilga. Det raskaste eg
har sett når det gjeld den tida som lånsøkjar
treng for å få eit lån på 200 000
kr utan trygging, er 15 minuttar.

Aftenposten skriv at 14 pst. av lånevolumet
vart misleghalde i 2002 – og det er mange som impulsivt
tek opp lån. Uroar det finansministeren at det er så høge
tal som vi ser her? Og kva meiner finansministeren om rentene på desse
låna?

 Eg takkar igjen for svaret.

Det er klart at ser ein generelt på dette
at avslagsprosenten er 60 pst., så er det bra
høgt. Men det er ein stor prosent av dei som får
lån, som mislegheld låna sine, på grunn
av at dei ikkje er i stand til å betena dei.
Og som sagt, 14 pst. av lånevolumet vart misleghalde
i 2002. Det er veldig mykje. Eg er ikkje oppteken av at
vi skal gjera noko med lovverket, men eg er oppteken av
forbrukarane sine interesser, at dei som gjev lån,
må kjenna eit stort ansvar for å informera dei
som tek opp lånet, om kva konsekvensar dette har. Det er
det eg synest vert teke litt lettvint i mange
tilfelle.

