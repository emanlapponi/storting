 Eg skal få stilla følgjande spørsmål
til sosialministeren:

«På grunn av Bergen kommunes
vanskelige økonomiske situasjon, har byrådet søkt
om utsettelse av ferdigstillelsen og ombyggingen av tre sykehjem
med støtte fra den statlige handlingsplanen for eldreomsorgen
til henholdsvis 2007 og 2008. Fylkesmannen i Hordaland vil ikke
gi en slik utsettelse under henvisning til de reglene handlingsplanen
har til tidsfrister for ferdigstillelse, som er 2005.

Kan statsråden bidra til at reglene
i slike tilfeller kan endres, eller i større
grad tilpasses kommunenes behov?»

 Eg takkar for svaret.

Eg kjenner vel til kva som har vore
føresetnadene for denne planen og oppfølginga
frå kommunane si side. Eg trur at statsråden er
kjend med at det har vore inne i økonomiplanen
til Bergen, men den regjeringa som sit, er òg vel kjend
med at den økonomiske situasjonen for Bergen kommune er
veldig spesiell i forhold til fordelinga i overføringssystemet.
Det er jo ikkje det at ein ikkje har behov for
desse 116 plassane, ein har faktisk stort behov for dei, men på grunn
av den økonomiske situasjonen har ein gått gjennom økonomiplanen
igjen, og altså bede om å få utsetja
desse tre sjukeheimane.

Derfor spør eg endå ein
gong: Går det ikkje an å sjå med
velvilje på at ein må kunna utsetja ferdigstillinga?

 Eg må seia at eg er skuffa over svaret,
og over statsråden sin påstand om at det ikkje
er vilje til å prioritera eldreomsorg i Bergen. Det trur eg
fell på si eiga urimelegheit. Det er stor vilje
til det, men kommunen har store økonomiske problem
i forhold til budsjetta sine, fordi overføringssystemet
rammar Bergen veldig hardt i forhold til andre kommunar.
Det trur eg Regjeringa er kjend med. I tillegg er det jo slik at
denne regjeringa reduserer overføringane til kommunane.
Så det har ikkje noko med vilje å gjera,
men faktisk med moglegheita til å klara det. Eg synest
at det kunne vore vist velvilje frå staten si side
i lag med Husbanken og Bergen kommune, for å få gjort
ein jobb, for å gje dette til dei som faktisk har behov
for det – for det er ei kjensgjerning, som statsråden
seier, at det er for lita dekning av einerom for dei gamle
i Bergen. Det bør vera eit felles ansvar både
for statsråden, som skal følgja opp eldreplanen,
for Husbanken og for Bergen kommune. Eg ber igjen statsråden
om å vera noko meir fleksibel.

