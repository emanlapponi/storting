 Eg skal få stilla følgjande spørsmål:

«EØS-avtalen innebærer
at EU-regelverket for det indre marked også gjelder
i Norge. Norske lover og forskrifter som tar hensyn til
EØS-direktiver, angir overordnede funksjonelle krav. Av totalt ca.
14 000 gyldige standarder og normer foreligger
pr. dato ca. 2 600 på norsk, hvorav ca. 750 er
oversatte europeiske standarder.

Vil statsråden ta initiativ
til at vi også i Norge kan få oversatt
flere standarder til norsk, spesielt på områder hvor
standardene utfyller det norske lovverket?»

 Eg takkar statsråden for svaret.

Eg trur vi har ei felles interesse
av å få dette betre til, spesielt i
forhold til språket. Det er klart at eg òg ser
at den økonomiske situasjonen gjer at ein ikkje
kan prioritera alt innanfor 24,3 mill. kr, men
det er eigentleg småpengar vi snakkar om her, så problema
rundt dette burde ein kunna løysa. Eg har fått
opplyst at dei nasjonale standardiseringsorganisasjonene i land
i EU som brukar andre språk enn engelsk, tysk
og fransk, tek imot ei støtte frå kommisjonen
pr. side til oversetjing. Dette finst det sjølvsagt
ikkje tilsvarande ordningar for i Noreg. Det betyr at
norske bedrifter svært ofte må beherska
engelsk for å kunna tilpassa seg desse krava som er gjevne
i norske lover og forskrifter. Sidan desse forskriftene
skal sikra det som statsråden seier, helse, tryggleik
og miljø, seier det seg sjølv at manglande
kunnskap i engelsk kan få alvorlege konsekvensar. I tillegg
er det viktig for språket vårt.

 Eg kan vera einig med statsråden
i at problema kanskje vert mindre etter kvart,
men i dag er det ein del problem rundt det.

Den summen som her er løyvd, er jo
ikkje så stor. Her bør det ikkje vera
snakk om økonomi. Eg synest at statsråden må ta
det nødvendige ansvaret. Ein kan ikkje overlata
alt til tilfeldigheitene, men må peika på dette
overfor dei ulike departementa og gjera det som er heilt nødvendig,
slik at ein ikkje kjem i den situasjonen som eg her har
peika på, at det kan få alvorlege konsekvensar
dersom ein ikkje har klart å få oversett
forskriftene til norsk. Eg håpar at det vert gjort, og
dersom det er økonomi som ligg til grunn for at ein ikkje
klarer å gjera det, ber eg om at ein i alle fall
aukar denne summen. Eg vil ikkje seia at det er småpengar
når det er millionar det dreiar seg om, men det er i alle
fall småpengar i forhold til kor viktig det er å få oversett
dette til norsk.

