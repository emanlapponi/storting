 Eg skal stilla følgjande
spørsmål:

«Skrivekunst-akademiet i Hordaland
har søkt om tilskot til heilårskurs i barne- og
ungdomslitteratur for studieåret 2002-2003 og fått
avslag utan grunngjeving. For året 2000 fekk
dei tilskott til halvårleg barne- og ungdomslitteraturkurs.
Når dei no utvidar kurset, er det for å gjera
sistnemnde til eit like attraktivt
studietilbod innan Noreg og Norden som det heilårlege
dramatikarkurset deira.

Korleis vil statsråden forklara eit
slikt avslag?»

 Eg skal få takka for svaret. Eg visste
kva tid det vart gjeve avslag, det var ikkje av denne
statsråden. Men eg trudde ikkje det var nokon
partipolitikk i dette, og derfor syntest eg det var viktig å stilla spørsmålet.

Skrivekunst-akademiet var i 1985 ein av dei
første utdanningsinstitusjonane i Norden som tok tak i
skriveutdanninga innan dramatikk. Det har vore gjort eit
viktig arbeid i Bergen, som har hatt som konsekvens at mange tidlegare
studentar har etablert seg som viktige skribentar innan
dramatikk.

Det er klart at det er viktig med helseutdanning,
det skal vi ikkje diskutera, men spørsmålet
mitt er: Ser statsråden det som viktig å stimulera
til desse sjangrane som det her er peikt på, barne- og
ungdomslitteratur, og å sjå til at staten i framtida
kan vera med med litt midlar? Det er jo fylkeskommunen
som står bak som etablerar i Hordaland, men KUF
har vore med og gjeve statsstøtte heilt sidan
1999 til desse kursa.

 Om vi kunne verta samde om å få auka
midlane til desse undervisningstilboda, så er det òg
viktig – eg synest det er viktig å sjå på andre
ting enn helsefag osb. – at staten er med og stimulerer
det som går på skrivekunst. Så vi får
ha eit felles ansvar for å auka posten, og eg
synest at statsråden i forhold til det bør sjå med
milde auge og meir positivt på ein søknad,
om det kjem ein ny søknad om slike kurs.

