 Eg skal få stilla følgjande spørsmål
til samferdselsministeren:

«Ved budsjetthandsaminga sist haust
slo Stortinget fast at det framleis skulle vera eit ferjetilbod mellom Klokkarvik–Lerøy–Bjelkarøy–Hjellestad
i Sund kommune. Dispensasjon for bruk av noverande ferje går
ut 30. april d.å.

Kva har statsråden gjort for at innbyggjarane
på Lerøy og Bjelkarøy skal ha eit ferjetilbod etter
1. mai d.å.?»

 Regjeringspartia støtta ikkje Arbeidarpartiet,
SV og Senterpartiet i samferdselskomiteen i
haust, slik at ein kunne fått eit vedtak i saka. Men etter
stort mediepress og press på Høgre sin parlamentariske
leiar, Oddvard Nilsen, endra Regjeringa syn, og statsråden
sa under budsjetthandsaminga: «Det vil gå ferje
der mens man nå jobber fram en ny løsning.» Dette
slo statsråden fast, og det vart hallelujastemning på Bjelkarøy
og Lerøy.

Men eg følte ikkje at eg
fekk noko svar på kva som skal skje etter
30. april. Sakshandsaminga er altså ikkje ferdig,
men statsråden har sagt at det skal gå ferje.
Eg vil ha stadfesta at det skal gå ferje som tek vare
på det behovet innbyggjarane på Bjelkarøy
og Lerøy har.

 Eg takkar for svaret igjen, men all sakshandsaming
og slikt kan eg – eg har gått gjennom det mange
gonger. Men eg har framleis spørsmål når
statsråden seier det vil gå ferje der
mens ein jobbar fram ei ny løysing. Statsråden seier
no at det berre er passasjerar som kan vera med, og ikkje
bilar. Spørsmålet mitt er: Kva kan statsråden
gjera i forhold til HSD Sjø AS, for at
dei kan setja inn ei ny ferje? Dette er ikkje eit øysamfunn
langt ute i havet, det er ein halv time frå Bergen
sentrum. Det bur 80 menneske der, og dei er avhengige av å reisa
på arbeid til Bergen, avhengige av eit ferjetilbod der
dei òg kan ta bilane sine med, for det er ikkje
mogleg å parkera dei heller på fastlandet.

