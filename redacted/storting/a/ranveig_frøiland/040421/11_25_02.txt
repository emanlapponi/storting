 Eg forstår det slik at statsråden
er einig med meg, sjølv om han ikkje seier direkte
at dette er noko dyrt. Eg håpar òg at
statsråden tek dette med seg, i forhold til både
Helse Bergen, Helse Vest og andre regionar, for å høyra
om det no vert inngått avtalar for andre sjukehus
med slike selskap som tener pengar, store pengar, på at
det skal vera kontakt mellom pasient og pårørande.

Det er viktig at Helse Bergen gjer den jobben
som dei har sagt dei skal gjera. Så håpar eg òg
at statsråden følgjer opp i forhold til dei andre,
for det må ikkje vera slik at ordninga
skal vera ei mjølkeku for nokre selskap som kan tena gode
pengar på at folk som må liggja på sjukehus,
må ha kontakt med dei pårørande.

