 Eg takkar for svaret. Eg er sjølvsagt
heilt einig med statsråden i at det er heilt
nødvendig å kunna kommunisera med ein pasient på sjukehuset
via telefon.

Sjukehuset i Bergen er eit universitetssjukehus,
som tek mot pasientar frå heile landet. Difor er det veldig ofte slik
at ein ikkje kan ha kontakt med pasienten på annan måte
enn via telefon. Då er det heilt urimeleg, synest eg, å verta
belasta med 3,27 kr i minuttet, for det vert veldig mykje pengar.
I tillegg til den belastninga det er å liggja på sjukehus,
vert det ei økonomisk belastning å halda kontakt
med ein pasient på sjukehuset. Eg synest det er veldig
bra at Helse Bergen tek initiativ til å gjera noko med
det, for eg trur at denne undersøkinga vil munna ut i at
vi er nøydde til å gjera noko.

Det eg òg høyrer, for eg òg
har ringt denne telefonen og har fått desse opplysningane,
er at pleiarane no får ein telefon inn med bodskap om å gå til
pasienten, slik at pasienten kan ringja ut. Då blir det
ei stor belastning på dei som jobbar ved sjukehuset.

