 Statsråden har rett i at hovedbildet er at norsk arbeidsliv er veldig godt. Men problemet med sosial dumping og arbeidslivskriminalitet brer seg, og de fleste er enige om at det må tas på alvor.


Da den forrige regjeringen la fram Handlingsplan 3 sammen med revidert statsbudsjett for ett år siden, la vi opp til dette bransjeprogrammet for transportsektoren som statsråden viser til. Vi sa også at vi kom til å komme med flere konkrete tiltak for å komme til livs den utviklingen vi ser i transportbransjen. De tiltakene er lagt på bordet. Vi trenger ikke flere utredninger om hvordan det ser ut, vi trenger tiltak.


Er det slik at statsråden er enig med næringen og Arbeiderpartiet i at innføring av regionale verneombud og medansvar for kjøper er en god idé?


