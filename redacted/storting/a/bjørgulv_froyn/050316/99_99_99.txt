  Jeg har følgende spørsmål
til samferdselsministeren:

«De siste årene har transportsektoren
vært gjennom store endringer som følge av anbudskonkurranse.
Dette har påvirket organiseringen av den rollen samferdselssektoren
har i ulike krisesituasjoner. Ikke minst er dette erfart under
det omfattende uværet vi har sett i Sverige og
Danmark denne vinteren.

Hvordan mener statsråden
samferdselssektorens rolle i vår sivile beredskap er ivaretatt,
når ulike deler av sektoren er satt ut på anbud?»

