 Jeg tillater meg å stille
følgende spørsmål
til utdannings- og forskningsministeren:

«Byrådet
i Oslo foreslår i budsjettet
for 2004 å legge ned Vahl skole på Grønland.
Vahl skole er en god nærmiljøskole
i et område med en stor andel
barn fra minoritetsmiljøene.
Midler fra handlingsplanen
for Oslo indre øst er brukt aktivt
på Vahl skole for å bedre
skolegjennomføringsevnen,
bl.a. til SFO og i et eget IKT-prosjekt, bl.a. for å styrke
integreringen.

Hva mener statsråden
om at Oslo kommune vil legge ned en
skole som staten støtter økonomisk
med midler til å bedre skolegjennomføringsevnen
og styrke integreringen?»

 Jeg takker for svaret.

Jeg er naturligvis
klar over at det er bystyret som skal fatte
vedtak om budsjettet for 2004, og
så får vi se hvordan det går.
Men det er viktig å ta det signalet
som ligger i Byrådets forslag.
Jeg tror det er viktig å understreke
at Byrådets forslag naturligvis
er et utslag av den økonomiske
situasjonen i sin alminnelighet
når det gjelder Oslo kommune.

Men vi står overfor særskilte
valg og konsekvensen av de valgene
som foretas. Vahl skole er en skole
i et miljø som har en viktig rolle
i integreringen. Skolen
er passe stor, den ivaretar barnas
behov for trygghet, og den ivaretar
rollen med å ha oversikt over hva som
skjer på skolen. Derfor er denne
skolen et særdeles godt bidrag
til integreringen. Legges
den ned, er det det motsatte som finner
sted – man foretar et aktivt bidrag
til en segregering. Mitt spørsmål
til statsråden er: Syns statsråden
dette er en god utvikling?

 Jeg er alltid varsom med å gjøre den
politiske debatten
til en debatt om statistikk. Da forsvinner
det personlige elementet
i det, og jeg tror vi skal ta vare på den reaksjonen
som er til stede på Vahl skole, og
ikke bruke en skole f.eks. i Nord-Norge
som argument for nedleggelsen.

Et tema i sammenhengen,
som jeg syns statsråden må kunne
forholde seg til, er: Vahl skole har
vært nedlagt tidligere.
Det ble på 1990-tallet brukt millioner
av kroner for å pusse opp skolen,
slik at den kunne gjenåpnes
i 1997. Syns statsråden det er god økonomi å åpne
en skole i 1997, for deretter å foreslå den
nedlagt i 2004?

