 Jeg er kjempeglad for at så mange har deltatt i denne debatten. Det gir grunn til optimisme. Jeg håper virkelig at man bruker rådgivningstjenesten og har kampanjer, strategiplaner og stipendordninger så man kan jobbe målrettet for å øke rekrutteringen av minoritetsungdom til sosialfaglige linjer, Politihøgskolen og lærerskolen spesielt.




Jeg lurer på om statsråden kunne tenke seg å hente erfaringer fra utlandet på dette. Vi vet at mange andre europeiske land som har erfaring med inkludering og integrering gjennom flere generasjoner, har tatt tak i dette og gjort noe med det. Tyskland og England kan nevnes som gode eksempler på det. Og vil statsråden inkludere minoritetsorganisasjonene og minoritetsmiljøene for å få flere av deres ungdommer til å velge denne type yrker?




I det hele tatt tror jeg denne debatten handler om én ting, og det er å gjenreise autoriteten til lærerne, gjenreise autoriteten til politimannen og gjenreise autoriteten til barnevernsarbeideren, rett og slett gi anerkjennelse og honnør til dem som gjør en utrolig viktig jobb med tanke på den oppdragende effekt de har på våre framtidige generasjoner i det flerkulturelle Norge.




Takk til alle som har deltatt i debatten!




