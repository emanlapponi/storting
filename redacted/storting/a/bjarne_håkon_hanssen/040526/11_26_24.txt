  Jeg takker først for svaret. Jeg
tror at intensjonene som både helseministeren
og jeg har om hvordan dette systemet skal fungere, er bra like.
Det som imidlertid ofte oppleves som et problem, er at
veldig mange praktikere på sykehusene beskriver
følgende situasjon: Man har en rekke pasienter der ISF-betalingen,
DRG-betalingen, er for dårlig. De blir dermed dyre
pasienter, og de havner dermed bak i køen. Det kan vel ikke
være noen tvil om at Rikshospitalet betrakter
f.eks. hjertesyke barn som har behov for en Norwood-operasjon, som
svært dyre pasienter. Til tross for at det ikke
er hensikten, fører det til noe som oppleves som en prioritering
som gjør at hjertesyke barn ikke får
den oppfølging og den behandling de trenger. Jeg håper
at statsråden vil sørge for at så ikke skjer.

