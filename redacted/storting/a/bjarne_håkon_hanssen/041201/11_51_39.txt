  Jeg takker for svaret. Det er et svar som
jeg er godt fornøyd med. Jeg har aldri
hatt noe ønske om å uttrykke at ikke
helseministeren har styringsmuligheter i Helse-Norge,
tvert imot. Formålet med helsereformen var nettopp
at Helse-Norge måtte få en sjef. Det var en ansvarsreform,
og sjefen er helseministeren. Hvis helseministeren
er misfornøyd med utviklingen av Helse-Norge, har helseministeren alle
muligheter til å gripe fatt i det. Jeg husker godt at statsråd
Høybråten i sin tid som helseminister f.eks. fant
det formålstjenlig å gripe inn og stoppe et forslag
om nedlegging av en fødestue på Gjøvik.
Det syntes jeg var en klok beslutning av statsråd Høybråten.
Det viser jo at helseministeren absolutt har
muligheter.

I sitt svar sier statsråden
at Stortinget vil bli orientert i revidert. Vil vi bli mer enn orientert?
Vil vi bli involvert i beslutningen?

