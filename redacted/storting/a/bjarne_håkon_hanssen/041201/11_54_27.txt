  Det er i og for seg interessant
at helseministeren ikke er fornøyd med
hvordan ressursene i Helse-Norge har vært styrt de tre
siste årene. Men det får jeg bare ta
til etterretning.

Det viktige for meg er å understreke
at her har helseministeren styringsmuligheter
som han kan bruke. Hvis det er sånn at helseministeren
er misfornøyd med organiseringen av arbeidsfordelingen mellom
sykehusene i Oslo, har helseministeren
muligheter til å bruke sin makt til å iverksette
tiltak, og det skal jeg støtte helseministeren
i, dersom han velger å bruke den muligheten.

Så er jeg selvfølgelig klar
over at i spørsmålet om regioninndeling kan helseministeren
fatte egen beslutning. Men spørsmålet er om det
er klokt å gjøre det, og om det ikke
nå er klokt å involvere Stortinget i en så ny
reform, slik at det kan bygges videre på den brede enigheten
som har vært om helsereformen. Min anbefaling går
klart i den retning.

