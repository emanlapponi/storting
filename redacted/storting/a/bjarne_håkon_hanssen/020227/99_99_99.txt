 Jeg vil gjerne få lov til å stille
helseministeren følgende spørsmål:

«Vi får nå meldinger
fra hele landet om at tiltak for gjennomføring
av psykiatriplanen forsinkes, eller om at det må foretas
innsparinger i etablerte tiltak. Helseministeren sier
i Dagsavisen 16. februar d.å. at helseforetakene innen
1. mars i år skal dokumentere hvordan øremerkede penger
er brukt, og hvilke tilbud de kan gi til innbyggerne i sine
regioner.

Hvordan vil statsråden orientere Stortinget
om gjennomgangen han nå foretar?»

 Jeg takker for svaret, og er glad for at helseministeren
så klart sier at han vil komme tilbake til Stortinget
og orientere om det som skjer.

Det som er foranledningen til dette spørsmålet,
er at vi i media den siste tiden har fått ganske
mange tegn på at situasjonen rundt omkring i psykiatrien ikke
er så god som en skulle ønske. Senest i Dagbladet
i dag sies det at man nå gjennomfører
det Dagbladet velger å kalle «hemmelige kutt»,
og man nevner eksempler på det ene
helseforetaket etter det andre som nå kutter
kraftig i psykiatrien, ifølge Dagbladet. Det som opptar
meg, er at psykiatrireformen jo skal føre til
en bedre psykiatri rundt omkring, ikke
til et dårligere tilbud til pasientene.

Mitt oppfølgingsspørsmål
må da være: Vil nå helseministeren virkelig
ta tak i foretakene og sørge for at psykiatriplanen blir
gjennomført etter intensjonen?

 Jeg takker for svaret nok en gang.

Ifølge Dagbladet i dag står
det som et eksempel at styret «ved
helseforetaket Ullevål sykehus har allerede kuttet
10 og behandlet i går kveld forslag om kutt på ytterligere
7 millioner» innenfor psykiatritilbudet
tilknyttet dette helseforetaket.

Forstår jeg helseministeren rett hvis
jeg nå konkluderer med at ut fra det helseministeren nå sier,
og hvis disse opplysningene faktisk stemmer, vil helseministeren
gripe inn og sørge for å reversere denne type
kutt?

