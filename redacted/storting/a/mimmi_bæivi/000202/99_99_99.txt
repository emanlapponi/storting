 Jeg vil stille følgende spørsmål
til den nye fiskeriministeren: 

«I St.meld. nr. 51 (1997-98) Perspektiver
på utvikling av norsk fiskerinæring slås
det fast at deler av flåten trenger fornyelse uten at kapasiteten
bygges opp. Kystflåten har høyest gjennomsnittsalder.
I dag er ofte kvotene for små til at det er lønnsomt å skifte
ut de gamle båtene. I Innst. O. nr. 55 (1998-99) ber næringskomiteen
Regjeringen om å utrede enhetskvoteordningen for fartøy
under 28 m og foreslå en naturlig grense for denne ordningen.

Når vil Regjeringen legge saken fram
for Stortinget?»

  Trygge og hensiktsmessige fartøy vil
ha stor betydning for rekrutteringen til fiskeryrket og vil også gi
bedre lønnsomhet. I forbindelse med perspektivmeldingen
var det en enstemmig komite som mente at fartøyutformingen
måtte bli friere uten at fangstkapasiteten økte – dette
også for å kunne ta vare på biprodukter som
i dag er ubrukt, men som har et stort verdiskapingspotensial i seg.
Vil ministeren ta hensyn til dette i den videre utredningen?

Kirsti Kolle
Grøndahl hadde her gjeninntatt presidentplassen.

