 Jeg har følgende spørsmål
til helseministeren:

«Kysthospitalet i Stavern er et fylkeskommunalt
spesialsykehus for rehabilitering av pasienter med komplekse tilstander.
En justering av regelverket for innsatsstyrt finansiering som ble
foretatt av Bondevik-regjeringen for inneværende år,
gir Kysthospitalet en inntektsreduksjon fra nær 30 mill.
kroner i 1999 til ca. 8. mill. kroner i 2000 for tilnærmet
samme aktivitetsnivå.

Ser statsråden noen mulighet for aktivt å bidra
til å forhindre at tilbudet i Helseregion Sør
reduseres?»

  Jeg er svært glad for det positive svaret
jeg nå fikk, for helseministeren gir her klare signaler
om muligheten for framtidig drift ved Kysthospitalet i Stavern. 

Omleggingen av regelverket har gitt betydelige
negative utslag for Kysthospitalet, slik helseministeren bemerker
i sitt svar. Befolkningen i Helseregion Sør vil nå få muliggjort
at spesialsykehuset i framtiden kan bli det det er planlagt for.
Etter ombyggingen for noen år siden framstår Kysthospitalet
nå som et nytt sykehus med mer enn dobbel kapasitet, med
nytt behandlingstilbud og en registreringspraksis som medisinsk
og administrativt gjenspeiler faktisk aktivitet.

Mitt tilleggsspørsmål er:
Hvor raskt kan Vestfold fylkeskommune få en endelig tilbakemelding
om når de kan få sine penger for inneværende år?
Og kan det bli mer forutsigbare regler for framtidig planlegging?

