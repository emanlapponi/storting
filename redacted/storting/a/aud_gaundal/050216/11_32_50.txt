  Jeg takker for svaret.

Vi ser at antall samdrifter har økt
voldsomt. Mange er svært fornøyd, og særlig
de brukerne som er for små til å kunne forsvare
store investeringer. I tillegg ser vi at det er mange bruk som går
ut av matproduksjon, og derfor kan man ikke se bort fra
at mange finner et faglig fellesskap med å gå i
samdrift.

Når de økonomiske gulrøttene
for å lage samdrifter nå fases ut, er
det likevel viktig for meg at vi må håndtere grensene
slik at folk har forståelse for dem. Jeg ser helt klart
at det som statsråden sier i forhold til rasjonell
drift, dyrevelferd og transport, er en utfordring, men det blir
et problem for oss hvis de grensene oppfattes så urimelig
at folk fra både næringa og forvaltninga ikke
skjønner hvorfor vi har grensene. Jeg må tilføye
at jeg synes at det er bra at vi har grensene, så jeg ønsker ikke
at de skal avvikles, men de må praktiseres med litt mer
fleksibilitet enn det jeg føler at en del avisoppslag
har gitt inntrykk av.

