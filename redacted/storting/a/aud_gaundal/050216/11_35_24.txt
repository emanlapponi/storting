  Jeg takker igjen for svaret.

Bakgrunnen for at vi går inn for at
det skal være grenser, er at det skal være
rasjonell drift, selv om man ikke må bidra med
arbeidskraft. Det foregår mye transport mellom
de forskjellige brukene som er med i en samdrift, og derfor bør ikke
avstanden være for lang, for det har igjen noe
med dyrevelferd å gjøre.

Jeg setter jo min lit til at det siste som
statsråden sa, blir gjort gjeldende, nemlig at man har
en løpende vurdering av de søknadene som kommer
inn. Jeg er klar over at når 83 pst. består av
to gårdbrukere, og når 12 pst. består
av tre gårdbrukere, er det ikke så veldig
mange som består av flere enn tre eller fire.
Så jeg hadde håpet at man kunne finne
en litt fleksibel løsning når det kommer søknader, for,
som sagt, det er utfordringer nok i norsk landbruk, om vi ikke
skal bruke mye tid og spalteplass på noen
som føler seg urettferdig behandlet når de ønsker å samarbeide med
andre gårdbrukere.

