  Jeg har følgende spørsmål
til nærings- og handelsministeren:

«31. oktober 2001 la Riksadvokaten
fram sin innstilling om den strafferettslige oppfølgingen
av «Sleipner»-ulykken. I innstillingen kommer
det fram at det mangler lovregler for eventuell straffeforfølgning
av Sjøfartsdirektoratet, og at det bør
vurderes lovendringer for å gjøre dette mulig.

Vil statsråden foreta en slik vurdering?»

  Jeg takker for svaret. Men jeg skal ærlig
innrømme at det er litt betenkelig at en offentlig instans
som ifølge Riksadvokaten har sviktet så enormt, ikke
blir gjort strafferettslig ansvarlig.
Jeg hører hva ministeren sier i forhold til at
terskelen for en reaksjon bør være
høg. Men er det ministerens oppfatning at vi egentlig har
et lovverk som er godt nok i tilfelle vi skulle oppdage at det svikter
igjen, selv om vi inderlig håper alle sammen
at det ikke gjør det? Det er et ganske stort
ansvar hos Sjøfartsdirektoratet i forhold til å sørge for
at det forskriftsmessig er i orden.

  Jeg kan være enig med ministeren i
det. Men igjen litt i forhold til det som var Riksadvokatens påpeking,
nemlig at vi ikke hadde et lovverk som var godt nok. Mener
ministeren at det er godt nok det som er i dag, og at det derfor ikke
er nødvendig med en utredning i tråd
med det som ligger i spørsmålet mitt, og som er
i tråd med det Riksadvokaten sier?

