 Jeg takker kunnskapsministeren for svaret.


Hvis kuttet som regjeringen foreslår, blir iverksatt på den måten, rammer det ikke bare de mest kjøpesterke gruppene i samfunnet; nei, kuttet rammer alle kortkurselevene like mye.


La meg forklare med noen eksempler. Tilskuddet til sommerkurs for psykisk utviklingshemmede på Hurdal Verk halveres. Andre kortkurs som rammes, er cøliakikurs for ungdommer og deres familier, kurs om forebygging av seksuelle overgrep, kurs om spiseforstyrrelser, skrivekurs og mange, mange flere kurs – ja opptil flere hundre.


Jeg opplevde ikke at statsråden ga meg noe svar på det forrige spørsmålet, så da stiller jeg dette spørsmålet på nytt: Er det disse gruppene statsråden mener er de rike?


