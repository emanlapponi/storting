  De meldingene som iallfall jeg mottar, fra
bl.a. Fiskerlaget Sør, går ut på at det
nå hersker lovløse tilstander på denne
viktige kyststrekningen i Norge, og at de lokale fiskerioppsynene
var en god motkraft mot dette.

Jeg oppfatter ministeren nå slik at
han ønsker å se på saken. Jeg vil oppfatte
det som positivt, sjøl om jeg ikke får noen lovnad
om at det skal opprettes lokale fiskeritilsyn igjen. Men at man
ser på en samordning på alle de områdene
som ministeren nå har nevnt i sitt svar, for å få til
et bedre tilsyn, er min sterke oppfordring.

