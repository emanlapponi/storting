 Mitt spørsmål går
til fiskeri- og kystministeren:

«Fra l. januar 2004 har ordningen
med lokale fiskerioppsynsmenn falt bort, og oppsynet skal være
overlatt Kystvakta/statlig fiskerioppsyn. Norges største
tetthet på fritidsboliger finner vi langs Skagerrakkysten.
Det er hevet over tvil at det foregår et utstrakt ulovlig
fiske etter hummer i sommermånedene, i den tiden hummeren
er fredet. Fangsten foregår ved utstrakt bruk av garn,
ved teinebruk og ruser, samt dykking.

Er ikke statsråden så bekymret
for hummerbestanden langs Skagerrakkysten at tiltak bør
vurderes?»

