 Jeg har følgende spørsmål:

«Gjennom mediene
er det blitt kjent at NSBs nye ruteforslag fra og med 13. juni
på Vestfoldbanen, strekningen Larvik–Skien, innebærer
et langt dårligere tilbud på denne strekningen.
I Telemark blir dette oppfattet som en kraftig nedprioritering av
jernbanestrekningen Larvik–Skien.

Hva mener statsråden, og
hva vil statsråden eventuelt gjøre med
det?»

 Jeg takker ministeren for svaret, men jeg ble ikke
så veldig beroliget av det.

Ministeren viser til budsjettavtalen mellom
Regjeringen og Arbeiderpartiet, og det tar jeg til orientering.
Men det kan jo ikke forhindre at NSB oppfyller de kravene staten
har satt til kjøp av offentlige tjenester. Jeg vil gjerne
at ministeren bekrefter at hun er enig i at de oppfyller de kravene.
Vi savner også en dokumentasjon på det lave belegget
som de hevder vi har. Jeg velger å tro at samferdselsministeren
forstår Telemarks bekymring når det gjelder framtidas
jernbanetilbud i vårt fylke.

I dagens utgave av Telemarksavisa kan vi lese
at 20 ansatte ved NSB i Skien mister jobben sin. Selv om det er
en annen sak, tror jeg ministeren forstår at det totale tilbudet
fra NSB i Telemark føles sterkt redusert. Vi er veldig
bekymret, og vi ønsker at ministeren skal gi
oss noen klare signaler på at man fortsatt skal
satse på jernbane i Telemark også i
framtida.

 Jeg takker igjen for svaret fra ministeren.

Jeg velger å tro – for å gjenta
det – at ministeren forstår den uroen vi har i
Telemark for det som skjer, fordi dette har gått over lang
tid, og det er stadig nye signaler når det gjelder det
vi føler som en radikal nedbygging av togtilbudet.

Så vet både ministeren
og jeg at vi sårt hadde trengt en forbedring
 av  jernbanestrekningen  Larvik–Porsgrunn  – det
får vi komme tilbake til når vi skal revidere
Nasjonal transportplan. Men vi hadde trengt
en tunnel for å bedre trafikken på denne
strekningen.

Jeg håper ministeren har rett i at
det skal bli et bedre tilbud på Vestfoldbanen,
men jeg tror ikke det er tilfellet for Telemarks del.

