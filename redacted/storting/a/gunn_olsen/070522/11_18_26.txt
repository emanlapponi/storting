 Jeg vil takke for en fin debatt uten stor strid.




Som representanten Heggø formulerte det, er jo ikke dette for å gjøre det vanskelig for folk. For folk som har kjørt båt i årevis, må man jo kunne vurdere en grei overgang. Det er jo ikke det som er poenget. Poenget er å gjøre det trygt for folk, bevisstgjøre folk om sikkerhet på sjøen, og at vi må ha respekt for sjøen og for folk og hverandre.




Det å sette dette temaet på dagsordenen tror jeg er viktig, fordi det synliggjør at Stortinget faktisk følger med på utviklingen, både på sjøen og ellers, og at Regjeringen tar ansvar for det. Jeg er veldig glad for at justisministeren har en så åpen tilnærming til de utfordringene vi står overfor.




