 Også jeg har et spørsmål
til helseministeren, og det gjelder fødestuene:

«Stortinget har i Budsjett-innst.
S. nr. 11 for 2002-2003 pålagt Regjeringa å legge
fram for Stortinget ei finansieringsordning for landets fødestuer.
Dette gjelder bl.a. fødestua på Rjukan i Telemark.

Når vil statsråden legge
denne saken fram for Stortinget?»

 Jeg takker statsråden for et svar som
jeg egentlig synes var positivt. Jeg er glad for at statsråden
presiserer at han fortsatt vil jobbe for at vi skal ha et desentralisert
fødetilbud.

Når jeg tar opp dette spørsmålet,
er det selvfølgelig fordi at de som har ansvaret for drift
av fødestuene, er bekymret for sin framtid og sin økonomiske
basis. Flertallet i Stortinget har sagt at de
anser fødestuene for å være en del av
spesialisthelsetjenesten, og dermed lagt under foretakenes ansvar.
Vi ser at kommunene ikke lenger kan ha noe å gjøre
med denne driften av fødestuene. De er nok utålmodige,
men når statsråden nå så tydelig sier
at han vil komme tilbake til Stortinget i høstens budsjett, håper
jeg at det kan være beroligende for dem som driver fødestuene.

 Jeg vil bare takke for svaret.

Jeg er, som sagt, fornøyd
med at ministeren og jeg er enige om at vi fortsatt skal ha fødestuer,
og at det må være et ansvar for de regionale
helseforetakene.





                

