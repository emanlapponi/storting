 Mitt spørsmål går
til utdannings- og forskningsministeren:

«23. april er Verdens bokdag. Dagen
ble i år markert av Læringssenteret ved at alle
landets 6.- og 7.-klassinger fikk en boksjekk som kunne løses
inn i nærmeste bokhandel. Det viste seg imidlertid at boksjekken
kun gjaldt trykte bøker, og at elever som bare
kan bruke lydbøker eller elektroniske
bøker, ikke kunne nyttiggjøre seg årets gave.

Hvilket initiativ vil statsråden
ta overfor Læringssenteret, slik at alle 6.-
og 7.-klassinger neste år kan glede seg over en bok på neste
bokdag?»

