 Jeg takker statsråden for et godt
svar, og er sjølsagt fornøyd med det.
Jeg synes boksjekkinitiativet er kjempegodt; å stimulere
barn og unge til å lese er vi veldig
opptatt av. Det som var spesielt sårende med
hensyn til at ikke de blinde og svaksynte fikk denne boksjekken,
var at Stortinget dagen etter behandlet St.meld. nr. 40
for 2002-2003, om nedbygging av funksjonshemmende barrierer. Det
var et eksempel som på en måte
belyste hvor lang veg vi egentlig har å gå. Men
da stoler jeg på statsråden, slik at dette blir
rettet opp i neste omgang.

