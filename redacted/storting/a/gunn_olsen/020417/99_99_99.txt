 Jeg har følgende spørsmål:

«Velferdsalliansen har i forbindelse
med statsbudsjettet for 2002 søkt om tilskudd på 700
000 kr over kap. 614 post 70. Ifølge informasjon fra foreningen
skulle de få svar på søknaden
fra Sosial- og helsedirektoratet i løpet av mars.

Når kan Velferdsalliansen forvente å få svar
på søknad om penger til virksomhet i
inneværende år, og vil statsråden sørge
for en positiv behandling av søknaden?»

 Jeg kan ikke oppfatte svaret fra
sosialministeren som veldig positivt. Jeg kan ikke oppfatte at
det hun sier, er at hun vil gå inn for denne søknaden. Det
kan jeg for så vidt ha en forståelse for.

Men hvis jeg ikke kan få et
tydeligere svar, er jeg på en måte litt
skuffet over det. For Regjeringa har vært relativt høyt
på banen når det gjelder å bekjempe fattigdom,
og jeg syns at dette i så fall er et dårlig innspill
til Regjeringas fattigdomssatsing. Dette er en organisasjon som
nettopp jobber med dem som har det vanskeligst, og som
er fattige.

 Jeg håper inderlig at sosialministeren
vil se litt spesielt på denne søknaden,
for det er, som sagt, en organisasjon som gjør maksimalt,
og som gjør en veldig god jobb for de fattige.

Så skjønner jeg at sosialministeren
og jeg er enige om at det er vanskelig å drive
en organisasjon hvor de økonomiske rammene er så uforutsigbare.
Jeg håper inderlig at det blir som sosialministeren sier,
at de får svar veldig raskt, for de var egentlig lovet
et svar i mars.

