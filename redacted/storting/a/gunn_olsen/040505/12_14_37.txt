 Jeg takker sosialministeren for svaret.

Jeg vet at Arbeiderpartiet
har gitt sin tilslutning til å utvide grensen til bare å gjelde
til 26 år. Når jeg likevel ønsker å utfordre
statsråden på det, er det med bakgrunn i medieoppslagene
den senere tid. Jeg er helt sikker på at sosialministeren
er enig med meg i at dette er spesialutstyr/hjelpemidler
som ikke akkurat er hyllevare, og som er veldig dyre,
og at spesielt funksjonshemmede foreldre med
barn synes det er vanskelig ikke å kunne være
med på fritidsaktiviteter.

