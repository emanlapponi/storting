 Jeg har et spørsmål til sosialministeren:

«Ifølge Aftenposten 29. april
d.å. viser det seg at handikappede får offentlig
støtte til fritidshjelpemidler fram til de er 26 år.
Selv om det var bra at grensen for støtte ble hevet fra
18 år, er det slik at man som handikappet trenger slike
hjelpemidler hele livet.

Vil statsråden se på hva
som kan gjøres for at også voksne handikappede
kan få tilgang til fritidshjelpemidler?»

