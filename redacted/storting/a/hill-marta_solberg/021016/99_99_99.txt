 «Den 18. juli 2002 sank
en islandsk tråler utenfor Ballstad i Vestvågøy.
Om bord er det betydelige mengder olje og frossenfisk.
Den 22. august påla SFT rederiet å heve
havaristen innen 15. oktober pga. forurensningsfaren.
Miljøverndepartementet endret kravet til kun å fjerne
oljen innen 15. oktober og å heve havaristen
innen 1. mai 2003. Hittil har intet skjedd. Havaristen
representerer en betydelig forurensningsfare i et sårbart
område.

Hva vil statsråden gjøre
for å få fjernet forurensningskilden snarest mulig?»

 Jeg takker for svaret og er glad for at miljøvernministeren
er så engasjert i å få denne saken løst.

Det er ingen tvil om at rederiet har spekulert
i å la båten ligge. På grunn av forsikringsbestemmelsene
er det slik at rederiet faktisk tjener penger på å la
båten ligge fremfor å heve den. Og ved
det eierskiftet som har funnet sted, gis det også en
mulighet for ytterligere å trenere saken.

Mitt spørsmål er: Kan statsråden
forsikre at det ikke vil bli gitt frister utover dem som
allerede er satt når det gjelder kravet om å få hevet
fartøyet?

 Jeg skjønner på statsråden at
det er knyttet betydelig usikkerhet til de planene som den nye eieren
har skissert for hvordan vraket skal heves. Det er bra at statsråden
har satt i verk tiltak for at myndighetene skal ta ansvar for å få tømt
fartøyet for olje. Mitt spørsmål
er: Er det helt uaktuelt at myndighetene også kan
ta ansvaret for å få hevet fartøyet
og så sende rekningen til eieren?

