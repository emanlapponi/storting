  Jeg tillater meg å stille følgende
spørsmål til finansministeren:

««Norge har jo
midlene, og det er ikke noe stort problem å finansiere
nye kampfly ved å ta pengene rett fra oljefondet og dermed
unngå inflasjonsdrivende tiltak her hjemme», sa
statsråd Kristin Krohn Devold i Aftenposten 1. november
2001.

Er dette et standpunkt Regjeringen stiller
seg bak, og er det i tilfelle uttrykk for at Regjeringen ønsker å lage
et eget utenlandsbudsjett?»

  Jeg takker for svaret, som bare
helt klart må forstås slik at finansministeren ikke støtter
forsvarsministerens uttalelser om å foreta investeringer
i kampfly på et budsjett ved siden av det ordinære budsjettet,
altså et utenlandsbudsjett.

Det bekrefter også at finansministeren
mener det han mente da han var representant i Stortinget,
og et stort flertall i finanskomiteen tok avstand fra forslag som
var framsatt fra Fremskrittspartiet
om et eget utenlandsbudsjett. Jeg setter pris på den avklaringen
og takker for det.

Jeg har følgende oppfølgingsspørsmål:
Er det slik at Regjeringen har et spesielt syn på dette
med gjenkjøpsregime? Vil Regjeringen gå bort fra
gjenkjøpsregimet for å begrense effekten på norsk økonomi
ved eventuelle kjøp av jagerfly? Er det en vurdering Regjeringen
gjør?

  Jeg skjønner at vi får anledning
til å komme tilbake til det, men samtidig må jeg
forstå finansministerens svar slik at Regjeringen er inne
på tanken om at det skal endres på gjenkjøpsregimet,
noe som vil kunne få ganske alvorlige konsekvenser
for deler av norsk industri. Men dette får vi altså anledning
til å komme nærmere tilbake til.





                

