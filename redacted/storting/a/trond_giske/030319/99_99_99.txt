 Jeg har følgende spørsmål
til barne- og familieministeren:

«Det er avdekket at en del private
barnehager ikke har ordnede arbeidsforhold for de ansatte.

Vil statsråden nå når
den offentlige støtten skal utvides, sørge for
at alle som får støtte, har ordnede
lønns- og arbeidsforhold?»

 Jeg takker statsråden for svaret.

Statsråden har jo selv bakgrunn fra
arbeid i arbeidstakerorganisasjon
og har arbeidet for rettigheter både når det
gjelder tariffavtaler, lønn og pensjoner.

Nå får vi en situasjon
hvor de private barnehagene får den samme økonomiske
støtten som de offentlige, og da burde det også være
rimelig å stille de samme kravene til lønns-,
arbeids- og pensjonsvilkår i disse barnehagene. Vi ser
at enkelte kommuner nå krever tariffavtaler i de barnehagene
de gir støtte. Mitt spørsmål er om statsråden vil være
så konkret å si at hun også vil være
med på å kreve tariffavtale
i de barnehagene som skal ha støtte fra staten.

Jeg er også interessert
i å høre om hun vil godta at manglende
pensjoner og andre dårligere faglige rettigheter
brukes som et konkurransefortrinn for de private barnehagene i forhold
til de offentlige, eller om hun vil bruke det
viktige midlet som statsstøtten er, til å få skikkelige
forhold for de ansatte også i de private barnehagene.

 Jeg kan levende se for meg at det kan være
ulike synspunkter innad i den regjeringen vi i dag har, i forhold
til faglige rettigheter, men jeg føler meg ganske
trygg på at statsråden med sin bakgrunn skjønner
hvilken situasjon Utdanningsforbundet er i, når man ikke
får til en tariffavtale
hos private barnehager. Vi har sett f.eks. at de ansatte i Portveien
Barnehage i Grimstad har streiket fordi man der rett og slett ikke
får til en tariffavtale, og da er spørsmålet
om statsråden og staten vil være en
alliert med de ansatte i å få til en tariffavtale, slik
at man kan få ordnede lønns- og arbeidsvilkår.
Det er et effektivt virkemiddel dersom vi sier at statsstøtten
forsvinner om man ikke sørger for å inngå de
tariffavtalene som de ansatte faktisk har krav på. Og jeg
vil oppfordre statsråden så sterkt
jeg kan, til å kjempe den kampen innad i Regjeringen. Hun
skal i hvert fall få full støtte fra Arbeiderpartiet,
selvsagt, for en slik politikk, og jeg skulle ønske
at hun også kunne være litt
mer konkret her og si at det vil hun arbeide for.

