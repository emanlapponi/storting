 Jeg har følgende spørsmål
til utdannings- og forskningsministeren:

«I ski-VM i Oberstdorf gjorde det
norske laget stor suksess med hele 19 medaljer,
hvorav sju gull. Mange av utøverne har en bakgrunn fra
landslinjer ved de videregående skolene.
Regjeringen foreslo å fjerne tilskuddet til disse linjene
i budsjettet for 2005. Flertallet på Stortinget sikret
imidlertid drift av linjene første halvår
i år, men tilbudet står fortsatt i fare
for å bli lagt ned til høsten.

Vil statsråden endre syn
og gå inn for at landslinjene får tilskudd også til
høsten?»

