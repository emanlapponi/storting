 Jeg takker for svaret.

Jeg synes likevel det er noe som ikke
helt henger sammen her. At Johnsen-utvalget var nedsatt og ville komme
med en innstilling om det samlede pensjonssystemet i Norge, var
vel kjent da Regjeringen la fram budsjettet i fjor høst.
Det var Regjeringen som i sin budsjettproposisjon ønsket
Stortingets tilslutning til å utvikle
den type produkt som statsråden nå henviser
til. Stortinget gav i innstillingen sin tilslutning til det.

Jeg kan ikke skjønne at
begrunnelsen kan være Pensjonskommisjonens innstilling.
Den skulle egentlig kommet enda litt tidligere, men måtte
i hvert fall komme i løpet av våren 2004, så det
kunne umulig vært noe nytt da dette ble lagt ned. Jeg lurer
på om det eventuelt i tillegg er andre
begrunnelser til at man nå velger å legge dette på is.

