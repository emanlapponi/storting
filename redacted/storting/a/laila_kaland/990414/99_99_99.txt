 Eg har følgjande spørsmål

til samferdsleministeren:

«I Noreg skjer det kvart år

13 000 trafikkulykker med personskade, men berre 900 av desse vert

fylgde opp med blodprøve. Trafikken på vegane

aukar og trafikkbiletet vert meir komplisert, og dette set større

krav til sjåførane på skjerpa sansar

og auka merksemd. Dei siste åra har pille- og narkotikabruk

i samband med bilkøyring vorte eit aukande problem.

På kva måte vil statsråden

ta tak i dette problemet slik at vi unngår lovlause tilstandar

på vegane våre?»

 : Eg vil takke statsråden for svaret, og

eg er klar over at dette ikkje er noko enkelt område. Men

vi ser no at trafikken på vegane aukar sterkt, og vi ser

mykje villmannskøyring, ikkje minst i helgane. 

Vi veit også at ca. 75 pst. av bilførarane

som er innblanda i personskadar, har eit eller fleire rusmiddel

i blodet. I denne situasjonen, når statsråden

snakkar om kontroll og førebygging, veit vi at det er politiet

og lensmennene som i stor grad driv dette arbeidet. Det signalet

vi har fått frå vårt eige fylke, er at

dei rett og slett ikkje har driftsbudsjett til å drive

dette viktige arbeidet. Mine spørsmål til statsråden

er vidare: Kva for strakstiltak vil statsråden setje i

gang for å hindre promillekøyring, narkotikamisbruk

og annan kriminalitet i trafikken? Og vil statsråden medverke

til at politi- og lensmannsetaten kanskje kan få styrkt

sine driftsbudsjett allereie no i vårsesjonen? 

  Eg er klår over at dette med auka ramme

ikkje er enkelt å ta her og no. 

Statsråden seier at ved vurderinga

legg domstolane vekt på blodprøve, legeundersøkingar

og sakkunnige utsegner, og at det gir eit godt grunnlag for å vurdere

om sjåføren var påverka. Kunne statsråden

ut frå dette, som han seier seg heilt einig i, vurdere å innføre

at det blir teke blodprøve ved alle trafikkulykker med

personskadar, og at vi på ein eller annan måte

får det inn allereie i skulen at trafikken må vere

rusfri, både når det gjeld alkohol og narkotika,

og at blandinga av desse to preparata er ei frykteleg blanding når

ein skal ut og køyre på vegane?

