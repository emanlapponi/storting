  Eg vil få stille følgjande
spørsmål til fiskeriministeren:

«Kva vil Regjeringa gjere for å få i
gang eksport av kvalprodukt?»

  Eg vil takke statsråden for svaret.

Eg er kjend med den problemstillinga som statsråden lista
opp i svaret sitt til meg, og eg er ikkje usamd i at vi må få til
internasjonale avtalar. Men det eg vil kritisere litt, er at han
seier at ein skal gå «skritt for skritt».
Det har gått veldig seint, og eg synest dette hastar.

Vi veit at Japan og andre land er interesserte
i å få kjøpe kvalspekket og også andre
produkt av kval, men dei får ikkje lov til det i dag. Sal
til andre land vil bety betre prisar for fangstfolka og mindre utgifter
for staten, som må betale for desse lagra, og det er etter
mitt syn heller ikkje ei god ressursforvaltning.

Det er riktig som statsråden peiker
på, at vågekvalbestanden er aukande.
Det er også bestanden av sjøpattedyr. Vi veit
at dei fangstar på fisken, m.a. torsken. Dette er ikkje
ei berekraftig utvikling.

Eg meiner at vi må øve eit
sterkt press på dei landa som er involverte i dette, slik
at vi kan få til ein avtale som gjer at vi kan få selje
våre produkt.

