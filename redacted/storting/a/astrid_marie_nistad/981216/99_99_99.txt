   Eg tillèt meg å stille
følgjande spørsmål til næringsminister
Lars Sponheim:

«I bladet Firda av 24. oktober 1998
uttaler statssekretær Odd Hellesnes i Nærings-
og handelsdepartementet at det har vore bra for investeringspresset
i Norge at det statlege industriselskapet Hydro heller enn å investere
i Norge, investerer i utlandet.

Er dette i samsvar med den nasjonale industripolitikken
som Regjeringa Bondevik styrer etter?»

  Eg har heller ikkje gått inn på den
einskilde bedrifta som var grunnlaget for det svaret som vart gitt
av statssekretær Hellesnes. Det var bakgrunnen for svaret
som gjorde at eg stilte spørsmål om den nasjonale
industripolitikken. Det fekk eg i grunnen ikkje noko anna svar på enn
at ein har ein politikk for små og mellomstore bedrifter
som eg oppfattar slik at ein har gått vekk frå dei
mellomstore bedriftene og berre går til dei små,
mikrobedriftene. Då spør eg: Korleis trur statsråd
Sponheim at han kan sikre full sysselsetjing når han sender
ut signal til administrerande direktørar, til dei statlege
industriselskapa, om at det passar Noreg no at ein investerer ute,
når ein har sysselsetjingsproblem og ein har einsidige
industriarbeidsplassar som vil bli råka av slike utsegner?

   Eg takkar for svaret.

Eg merka meg at ein har oversendt refusjonsordninga til
Stortinget for at den skal verte behandla vidare.  Ordninga går
på at pasienten og styresmaktene skal betale kvar sin halvpart. 

Eg vil gjerne peike på at vi ber om
at jenter buset seg i Utkant-Noreg.  Vi lagar òg mange
prosjekt for at dei skal busette seg i Utkant-Noreg.  Dersom vi
ikkje legg forholda til rette, slik at dei kan bu der på like
vilkår med andre i sentrale strok, og ikkje må ta
ekstra kostnader til dekking av sentrale ting som svangerskapshjelp,
trur eg at vi får ein feilslått distriktspolitikk.
 Eg håpar verkeleg at statsråden og Regjeringa
tenker seg om på akkurat dette punktet, for dette er distriktspolitikk
i aller høgste grad.

