 Eg stiller følgjande spørsmål
til fungerande justisminister:

«I samband med at Kvinnehelseutvalget
la fram sin rapport om kvinnehelsa, peika dei på at det
bør settast ned eit offentleg kvinnevaldsutval. Stortinget
har bedt om det same i handsaming av Budsjett-innst. S. nr. 4 (1998-99)
til Justisdepartementet sitt budsjettforslag for 1999.

Vil statsråden følgje opp
Stortinget og Kvinnehelseutvalget med å oppnemne eit kvinnevaldsutval?»

  Eg takkar statsråden for svaret.

Statsråden sa at dette er eit problemkompleks.
 Eg er vel nøgd med at Regjeringa har sett ned eit politisk
utval med deltakarar frå ulike departement for å sjå på dette.
 Men eg er redd for at det kan få ein politisk karakter,
ein karakter av at det kanskje er Kristeleg Folkeparti sin familiepolitikk
som er rådande i Regjeringa.  Av den gode grunn hadde eg
følt meg langt tryggare på at alle sidene ved
kvinnevalden og det som skjer i samfunnet, hadde vorte betre utgreidd
og hadde fått ei meir seriøs mottaking i forhold
til tiltak som skal settast inn når vi skal begynne med
behandlinga, dersom utvalet hadde fått den breidda som
eg ønskjer eit slikt utval skal ha.  Difor oppmodar eg
framleis Regjeringa til å ta eit initiativ i tråd med
det som Stortinget har sagt om saka, og, slik statsråden
no sa, òg Kvinnehelseutvalet har peika på i sin
rapport.

 Eg stiller følgjande spørsmål
til fungerande justisminister:

«Politimeisteren i Trondheim har innført
undervisning og politibevis for dørvakter ved byens uteplassar
som ledd i tiltak mot uro og vald.

Vil statsråden ta eit initiativ til
at politimeistrane i dei større byane i landet set i gang
tilsvarande?»

  Eg takkar for svaret. Med bakgrunn i at dette
er eit av punkta i handlingsplanen frå Regjeringa i samband
med tiltak mot vald hadde eg venta eit litt meir offensivt svar.
Å vise til at det vert sendt ut eit rundskriv i 1999, tykkjer ikkje
eg er noko særleg offensivt, sett i forhold til denne problemstillinga.

Dei fleste som uttaler seg om valdsbiletet
i samband med serveringsstader, viser til at det er ved dei minst
seriøse serveringsstadene det er mest vald og uro – noko som
folk dreg med seg frå dei kjem ut på gata til
dei kjem heim. Derfor hadde eg venta at Regjeringa, når
den har tatt dette inn i handlingsplanen, hadde vore langt meir
offensiv, hadde sagt at ein krev at politimeistrane set dette i gang
straks, og peikt på overfor serveringsstadene, at dersom
dei ikkje skaffar seg godkjenning innan rimeleg tid, vert dei også stengde.
Eg ventar at det vert gjort i det rundskrivet som vert sendt ut
frå departementet.

