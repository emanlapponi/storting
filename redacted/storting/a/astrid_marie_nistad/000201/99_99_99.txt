 

(ordførar for saka): 

Dokument nr. 8-forslaget frå representanten Steinar Bastesen om å endre verjemålsloven slik at umyndige fiskarar under 18 år kan verte opptekne på blad B i fiskarmanntalet, har vore handsama av justiskomiteen. Ein samla justiskomite har kome fram til at ein ikkje treng endring av verjemålsloven for å oppnå denne retten sjølv om ein er under 18 år.




Verjemålsloven gir i dag høve til å nemne opp hjelpeverje, og eg syner her til § 16 første ledd i loven. Ved å få oppnemnt hjelpeverje vil alle under 18 år kunne drive fiske som sjølvstendig næringsdrivande, noko som ein samla justiskomite ser svært positivt på. Oppnemnt hjelpeverje får ein ved å vende seg til overformynderiet i heimkommunen der ein bur.




Som sagt finn ikkje justiskomiteen grunn til å endre verjemålsloven. Eg vil gjerne understreke at ein samla justiskomite er svært positiv til at vi har ungdom under 18 år som satsar på å utøve eiga næringsdrift, i dette høvet fiske, men – som sagt – dagens verjemålslov er ikkje til hinder for dette.




Eg syner elles til komiteen si innstilling.




