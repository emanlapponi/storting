  Eg vil gjerne stille følgjande spørsmål
til justisministeren:

«Eg syner til siste barnevernssak
i Karlsøy kommune og spør statsråden
kva han kan og vil gjere for å forhindre at politiet nyttar
tvang og makt for å hente ut born i tråd med barnevernets
vedtak, i andre borns påsyn?»

  Eg takkar statsråden for svaret,
og eg er glad for at spørsmålet mitt har medverka til
at statsråden tek opp dette spørsmålet
med barne- og familieministeren, som har ansvar for barnevernet.
Men som statsråden seier i svaret sitt, har politiet eige
ansvar for å ta stilling til når og korleis bistandsoppdraget
skal gjennomførast. At den enkelte situasjonen ikkje kan
takast opp her, forstår eg, men like fullt bør
det vere retningsliner som tilseier at politiet utøver
slike tenester på vegner av andre myndigheiter og utøver
dei slik at minst mogleg skade skjer. Her var det ikkje berre det
eine involverte barnet som vart forulempa, men det var òg
barn som oppheldt seg der og då. Det må kunne
forhindrast at barn som ikkje er involverte, vert utsette for slike
opprivande tiltak, og det må verte synt respekt for det
enkelte involverte barn. Vil statsråden sjå til
at politiet i større utstrekning tek slike omsyn og ikkje
berre utøver gjerninga slik at det vert oppfatta som maktmisbruk?

  Eg takkar på nytt statsråden for
svaret, og eg er heilt samd i at slike saker er veldig vonde. Men
dei som er involverte i dei, er som regel ikkje dei som er bakgrunnen
for at det vonde skjer. Difor er det endå meir viktig at
vi som offentlege myndigheiter klarer å ta vare på barnet
og barnet sitt beste i den samanheng. Eg siterer Barneombodet, som
uttalte seg til Aftenposten:

«Vi
har flere saker der barnevern og politi inngår allianse
som har resultert i maktdemonstrasjon».

Barneombodet ber om at det vert gjeve «kjøreregler». I
og med at det vert teke kontakt med barne- og familieministeren,
håpar eg at Barneombodet også vert involvert i
desse sakene, slik at ein kan få køyrereglar som
tek vare på barnets beste i slike saker.

