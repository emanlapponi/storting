  Eg tillèt meg å stille følgjande
spørsmål til justisministeren:

«Lægeforeningens president
Hans Petter Aarseth og Bioteknologinemnda har reagert på det
prøveprosjektet som no pågår i samband
med behandling av gjenforeningssaker. Bakgrunnen er at dagens reglar
for testing ikkje synest å vere tilstrekkeleg gjennomdrøfta.

Vil statsråden føreta seg
noko i høve til denne påstanden?»

  Eg takkar statsråden for eit grundig
svar. 

Bakgrunnen for at eg stilte dette spørsmålet,
er at vi i Arbeidarpartiet – med bakgrunn i m.a. det som
blei påpeikt – er interesserte i å få statsrådens
syn på om dette kunne vere eit brot på Den europeiske
menneskerettskonvensjonen. 

Når Lægeforeningen går
så sterkt ut at dei vil boikotte dei av legane sine som
er med på prøveordninga, tykkjer vi at det kanskje
er litt dryge straffereaksjonar på eit prøveprosjekt
som myndigheitene ønskjer å sette i gang. Eg føler
at her blandar ein på mange måtar legeetikk og rettstryggleik.
Det første er nok viktig for Lægeforeningen, men
for myndigheitene er både legeetikk og rettstryggleik viktig,
og det gjeld her å sikre identifisering. Eg føler
at gjennom det svaret som vart gitt, er vi trygge på at
rettstryggleiken vert teken vare på (presidenten klubbar). 

Eg kunne tenkje meg å spørje
statsråden kva tankar han gjer seg om Bioteknologinemnda
(presidenten klubbar), som ber om at prosjektet vert stoppa på bakgrunn
av menneskelege reaksjonar.

