 (ordfører for saken): I Dokument nr. 8:43 for 2008–2009 fremmes det forslag fra flere representanter fra Fremskrittspartiet om nødvendige lovendringer, slik at Statens vegvesen og andre statlige aktører må betale saksbehandlingsgebyr på linje med private aktører. 




Et flertall i komiteen støtter ikke forslaget fra Fremskrittspartiet. Etter loven har Statens vegvesen selv hånd om den planprosessen som kommunen med hjemmel i plan- og bygningsloven § 109 kan gebyrlegge for private planforslag etter § 30 i samme lov. Dermed dekker Statens vegvesen selv kostnadene fram til det tidspunkt hvor kommunen overtar planen. I tillegg følger det av plan- og bygningslovens bestemmelser om utstrakt samarbeidsplikt og -rett mellom kommunen og Statens vegvesen. 




Flertallet i komiteen mener at dersom dette systemet følges, skal det i utgangspunktet ikke påføre kommunen vesentlige saksbehandlingsoppgaver eller kostnader for veiplaner fremmet av Statens vegvesen etter plan- og bygningslovens bestemmelser. 




Flertallet i komiteen mener derfor at forslaget må avvises. 




