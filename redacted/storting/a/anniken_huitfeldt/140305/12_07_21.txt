 Det er vel her justis- og beredskapsministeren misforstår ganske grunnleggende hva som er forholdet mellom storting og regjering i disse spørsmålene. Embetsverket beklager overfor sekretariatet på Stortinget at man ikke har innkalt til tross for at man har bedt om møte i to måneder. Det står jo veldig klart i Stortingets forretningsorden at det er undertegnede som innkaller til møte etter anmodning fra justis- og beredskapsministeren. Og det å skylde på min kalender er relativt friskt. Så mitt spørsmål er om justis- og beredskapsministeren vil beklage overfor meg, på samme måte som hans embetsverk har beklaget overfor Stortingets sekretariat.


