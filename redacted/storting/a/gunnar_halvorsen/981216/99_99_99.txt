Jeg tillater meg å stille følgende spørsmål til landbruksminister Kåre Gjønnes:




«Kan norsk lovverk stoppe innførsel eller avl på kurasen Belgisk blå, og dersom ikke, hvilke tiltak bør iverksettes?»




 Jeg takker for svaret. 




Mitt utgangspunkt for spørsmålet er det dyreetiske. Vi mennesker driver fram raser som f.eks. Belgisk blå, som genetisk produserer mye kjøtt, altså det som gir penger, mens organer som lunger og hjerter blir små og nesten ikke tillater dyret å bevege seg. Når det gjelder fødsel med keisersnitt, kan en lese i avisene at enkelte bønder ut fra økonomiske hensyn foretar keisersnitt selv. Det er bred politisk enighet om at dyrevernloven skal være streng og til dyrenes beste. Mitt spørsmål blir derfor det samme som mange stiller seg: Vil en utvidelse av EØS-avtalen – den såkalte veterinæravtalen – forverre norske myndigheters muligheter til å ivareta en god dyrehelse?




