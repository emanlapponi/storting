 «I Aftenposten 22. februar
i år meldes det om en dramatisk økning i ledigheten
blant nydimitterte soldater. Ved årsskiftet stod 2 110
dimitterte soldater oppført som ledige hos Aetat. Dette
var en økning på hele 46 pst.
i forhold til året før.

Hvilke tiltak, på kort og på lang
sikt, vil statsråden iverksette for å bekjempe
ledigheten blant nydimitterte soldater?»

 Jeg takker for svaret.

Jeg tror faktisk vi i stor grad er enige om
målet og om de virkemidlene som brukes. Men uansett virker
det som at det som skjer, er veldig urettferdig. 20 pst.
avtjener verneplikt i dag og bruker ett år av sitt liv
for å tjene Kongen og fedrelandet, som det heter, og ender
på toppen av det bakerst i ledighetskøen – de
får en forsinkelse på voksenlivet, kan man si.

Jeg har fått opplyst at midlene til
voksenopplæringen, eller den sivile opplæringen,
er redusert med 23 mill. kr fra i fjor til i år
og videre framover vil bli redusert med 40 mill. kr,
og at det jobbes med bortsetting av voksenopplæring fra
Forsvaret. Kan statsråden bekrefte dette, og mener
statsråden at dette vil hjelpe de nydimitterte soldatene
i det som ble betegnet som det viktige, altså voksenopplæring?

 Jeg takker for det svaret også.

Jeg vil til sist stille et spørsmål
om Vernepliktsutvalget. Noen av oss er utålmodige
og venter på statsråden og de prinsippene som
vil komme om verneplikt, gjennom dette utvalget. Når kan
Stortinget forvente å få saken, og vil gjennomgangen
ta opp kompetanseheving og eventuelt stipend og sluttpakke,
og i det hele tatt vernepliktens betydning, innhold og
status – alt som ligger i dette utvalgets hender? Vi håper
at det vil komme raskt.

Jeg vil også spørre:
Vil det i den utredningen komme et kapittel om det som gjelder yrkeshær?
Vil det bli vurdert i denne saken, slik at Stortinget får alle
kortene på bordet?

