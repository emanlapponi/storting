  «Lov om motorisert ferdsel i utmark
har i § 5 forbud mot rekreasjonsløyper med unntak
av Finnmark og Nord-Troms. Antall snøscootere øker
dramatisk, og fra et miljøsynspunkt er en nå kommet
til et punkt der alle ville tjene på å fjerne
et slikt forbud mot rekreasjonsløyper.

Er statsråden villig til å vurdere
og åpne for rekreasjonsløyper under streng kontroll
av Miljøverndepartementet?»

  Jeg takker for svaret, som det var noe positivt
i.  Vi har jo begge miljøets beste som utgangspunkt. 

Det er, som statsråden sa, i dag ca.
44 000 scootere. Av disse er 30 000 i sør.
Vi må ha regulert ferdsel, det er vi enige om. En kan ikke åpne
for å tillate kjøring på tilsnødde
veier generelt, men kanskje på enkelte veier og islagte
vann som en del av en godkjent rekreasjonsløype. Det må være
bedre at de kjører en regulert løype enn alternativet,
som er å kjøre overalt, eller på offentlig
vei, der snøscootere etter min mening ikke har noe å gjøre.

Vil statsråden gjennomgå § 5
i motorferdselsloven og gi kommunene muligheter til å arbeide
fram løyper som alle interesser er tjent med?

