 Jeg har følgende
spørsmål til forsvarsministeren:

«Vi har den siste tiden
hatt flere ulykker i Forsvaret der
vernepliktige og andre er drept eller
skadet.

Hvordan følger
Forsvaret opp de skadede
og de berørtes nærmeste
pårørende?»

 Jeg takker for svaret.
Jeg er glad for at vi deler målsettingen
om at ulykker i Forsvaret ikke bør
forekomme, og at dødsulykker – som
vi dessverre har hatt i 2003 – er helt
uakseptabelt.

Sikkerhetsbestemmelser
finnes. Problemet er at de ikke følges.
På hvilken måte vil statsråden
sørge for at sikkerheten
settes i høysetet? Kan f.eks.
brudd på sikkerhetsbestemmelser
få karrieremessige
konsekvenser for befalet?

Jeg er også opptatt av de
etterlatte og de skadede
som ikke blir fullt rehabilitert.
Jeg lurer derfor på om statsråden
vil vurdere å innføre
en personlig forsikringsordning som
kan komme de skadede og etterlatte
til gode dersom ulykker skjer under
førstegangstjenesten?

 Jeg takker igjen for svaret.

Vi får mange henvendelser
om Forsvarets håndtering av
de ulykkene som dessverre
skjer. Vi må ikke glemme at disse guttene
som avtjener verneplikten,
som er både fysisk og psykisk hard,
gjør det etter pålegg fra
samfunnet.

Statsråden deler
min oppfatning av at dødsfall
under verneplikten selvfølgelig
er en tragedie for den som rammes,
men slike dødsfall er også tragisk
for Forsvaret. De rammer nemlig
også den støtte og legitimitet
som verneplikten har i vårt
samfunn. Hvilke tiltak og virkemidler vil
statsråden fremme forslag
om for å redusere antall ulykker
og heve statusen til den verneplikten
som vi har i dette landet?

