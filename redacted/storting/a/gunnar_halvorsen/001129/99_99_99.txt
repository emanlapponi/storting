 «Det foregår nå en økonomisk
sparekampanje i NRK, der også distriktskontorene blir berørt.
Den lokale forankring som distriktskontorene har, er av avgjørende
betydning for lytternes tillit til NRK. 

Vil statsråden skjerme distriktskontorene
for NRKs eventuelle kutt?»

  Jeg takker for svaret.

Distriktskontoret er jo NRKs største
suksess, og det er en bevisst kringkastingspolitikk. I tredje kvartal
hadde distriktssendingene en daglig lytteroppslutning på i
gjennomsnitt 33 pst., og i Sogn og Fjordane og i Finnmark
på 50 pst. I svært mange fylker er distriktssendingen
i NRK nr. 2-avis. Det er altså mangfoldet i media
vi snakker om. Det var vel to byer i Nord-Norge nå som
la ned nr. 2-avisen, og i svært mange distrikter
er det faktisk bare monopolaviser. 

Lokal forankring og kunnskap er noe som identifiseres
med distriktskontorer. De formidler lokal kultur, musikk, organisasjonsliv
og samfunnsdebatt. Kan statsråden medvirke til at Stortinget
får en samlet vurdering av hvordan NRK ivaretar sitt lisensfinansierte
oppdrag som allmennkringkaster i alle deler av landet, før
det eventuelt skjer en svekkelse av distriktskontorene?

