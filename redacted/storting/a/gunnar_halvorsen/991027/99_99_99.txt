  Jeg har følgende spørsmål til
miljøvernministeren:

«I rovdyrmeldinga er det ikke tatt
stilling til om det skal etableres en ulvestamme i Telemark/Agder.
Det viser seg nå at det blir observert ulv flere plasser
i dette området.

Mener statsråden at det skal tillates
en egen ulvestamme i Telemark/Agder?»

  Jeg takker for svaret. At statsråden
legger til grunn en forvaltning av ulv på linje med gaupe,
er avklarende, kanskje ikke minst for forvaltningen hos fylkesmannen. 

Slik jeg forstår det, skal det altså ikke
være ulv i Vest-Agder, mens Aust-Agder blir en buffersone
og må regne med ulv. Agder har den høyeste sauetettheten
i landet med anslagsvis 100 000 sau. Det kan derfor bli
en massakre av dimensjoner hvis ulven og gaupa får utvikle
seg fritt. Skjønner statsråden alvoret for næringen
føler med utbredelse av gaupe og ulv i hevdvunne beiteområder?

  Jeg takker igjen statsråden for det
jeg vil oppfatte som et positivt svar. 

Men vil statsråden gi fylkesmannen
i Aust-Agder, som blir denne buffersoneforvalteren, bedre mulighet
for jakt på uønskede dyr, og vil statsråden
pålegge miljøavdelingen hos fylkesmannen å lage
en forvaltningsplan for rovdyr, der kommuner og organisasjoner blir
med på utarbeidelsen av planen, slik det, sånn
som jeg oppfatter statsrådens svar, er gjort i Telemark?

