 Jeg har følgende spørsmål til
forsvarsministeren:

«Forsvarssjefen har foreslått å flytte
det meste av aktiviteten fra Evjemoen til Oslo, noe som vil føre
til store investeringer. Samtidig pågår utredningen
Forsvarsstudien 2000, og Forsvarspolitisk utvalg arbeider med å få en helhetlig
vurdering av hele Forsvaret, blant annet gjennom langtidsmeldingen. 

Vil det ikke være naturlig å avvente
endringer i Hæren, og se alt i en sammenheng?»

  Jeg takker for svaret. Den avgåtte
regjeringen skapte usikkerhet blant Forsvarets personell og i kommunene
på grunn av mange sprikende signaler. Jeg er glad for at
den nye regjeringen nå vil se ting i en større
og strukturert sammenheng. Selvfølgelig vil utredningene
og studier og til slutt langtidsmeldingen gjennomgå innholdet
i alle militærleirer. Men jeg er svært glad for
at forsvarsministeren understreker at Forsvaret skal ha geografisk
forankring i alle landsdeler, og at forsvarsministeren slår
fast de parlamentariske og demokratiske selvfølgeligheter
at han vil legge betydelig vekt på Stortingets meninger.

Jeg vil bare til slutt spørre om statsråden
tror at innstillingen fra Forsvarspolitisk utvalg og Forsvarsstudien 2000
blir ferdig til sommeren. 

