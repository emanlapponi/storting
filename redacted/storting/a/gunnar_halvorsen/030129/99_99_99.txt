 Jeg har et spørsmål til forsvarsministeren:

«I Kristiansand-området har
seks forsvarsforeninger (ca. 1 500 medlemmer) gått sammen
i Kristiansand Forsvarsstiftelse Gimlemoen (KFSG). De har i en årrekke disponert
bygning 84 på Gimlemoen til sin virksomhet, men har ikke
hatt råd til å bruke penger på kostbart
vedlikehold så lenge Statsbygg har tilkjennegitt
at KFSG ikke har vært ønsket
der i framtida.

Vil statsråden ta noen initiativ
slik at KFSG er sikret et lokale, og at deres viktige
arbeid for forsvarssaken kan fortsette også i
framtida?»

 Jeg vil først takke for svaret. Jeg
oppfatter statsråden som positiv. Statsråden er
sikkert like klar over det som meg, at forsvarsstiftelsen
primært sett ønsker å være
på Gimlemoen, men innenfor en akseptabel pris. Det snakkes
vel her om 100 000 kr, mens jeg har forstått
at de har fått et tilbud som er opp mot 200 000 kr.

Nå kan vi ikke drive forhandlinger
om pris her, det er ikke det, men de mener at
de som frivillig organisasjon ikke makter å betale
et så stort beløp. Jeg håper at vi kan finne
en løsning innenfor den rammen som
de kan akseptere. Hvis ikke ønsker
de, slik jeg oppfatter det, å være i nærheten
av Kristiansand sentrum, f.eks. på Odderøya eller
Marvika, som er gamle militære områder der det kanskje
kunne finnes muligheter. Tredje og siste alternativ oppfatter
jeg er Kjevik.

Jeg lurer på om statsråden
sammen med sin kollega, Victor D. Norman, vil arbeide for en slik
prioritering?

 Takk.

Jeg vil gjøre det siste spørsmålet
til et litt mer prinsipielt spørsmål. Som stortingsrepresentanter
får vi veldig mange henvendelser om avhending av bygg og
anlegg, fra f.eks. Oscarsborg og Fredrikstad, fra kommuner ute i distriktene
som er opptatt av bygg og anlegg.

Jeg vil bare spørre: Er
statsråden fornøyd med det arbeidet
som Forsvarsbygg gjør overfor kommunene i den avhendingsprosessen
som pågår? Overfor oss her i Stortinget er det
iallfall en veldig stor pågang fra kommunene på dette
feltet. Kan statsråden eventuelt på en
høvelig måte komme tilbake til Stortinget
med en melding om dette?

