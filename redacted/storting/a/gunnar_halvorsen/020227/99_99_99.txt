 Jeg har følgende spørsmål til
kultur- og kirkeministeren:

«Det er et stort antall lisensbetalere
som ikke får inn NRK2 fra de bakkebaserte senderne.
Dette føles urettferdig, da alle betaler den
samme NRK-lisensen.

Vil statsråden arbeide for videre
utbygging av bakkebaserte sendere for NRK2, eller differensiere
NRK-lisensen?»

 Jeg takker for svaret.

Formelt er det slik at den som har et TV-apparat,
skal betale lisens, og han har ikke krav på noen
motytelse. Men ut fra folks vanlige forståelse og rettsoppfatning
føles det urettferdig når man får en
lisensregning fra NRK der noen får mer for pengene
enn andre.

Dersom statsråden mener
at dette er forskjellsbehandling, vil det da bli utredet en differensiert
lisens på et senere tidspunkt? Og er det mulig/ønskelig å styre
NRK slik at f.eks. filmer og viktige sportsarrangementer blir sendt
på NRK1, slik at vi unngår det som skjedde under OL,
da 200 000 mennesker ble snytt for skiskytterjentenes innspurt?

 Jeg takker for tilleggssvaret.

Jeg er veldig enig i at det er ikke
fornuftig å satse på det gamle, utbygde analoge
nettet. Men jeg har stor tro på det digitale bakkenettet.
Det samme gir statsråden uttrykk for. Kan statsråden
gi noen positive signaler om når det digitale
nettet vil være på lufta, slik at de
som venter på NRK2, i alle fall kan få en
dato?

Det er ikke bare NRK2 som
har dårlig dekning. Viktige radiokanaler, som f.eks. «Alltid
nyheter», får man heller ikke inn over hele
landet. Mener statsråden at staten må spille
en viktig rolle i utbyggingen av dette landsomfattende digitale
nettet? Og vil hun støtte opp om det positive som etter
min mening nå skjer mellom NRK og TV 2 i forhold
til det digitale bakkebaserte nettet?

