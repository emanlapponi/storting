 Jeg tillater meg å stille følgende
spørsmål til fiskeriministeren:

«Forstudien om havnestrukturen i Oslofjord-området anbefaler
som en av løsningene etablering av ny containerhavn
på Kambo. Moss kommune ønsker ikke
en slik etablering, som vil ødelegge verdifulle strandområder
i strid med rikspolitiske retningslinjer for Oslofjorden. Bare
ved Borg havn er det tilstrekkelig med arealer til å håndtere hele
containermengden fra Oslo havn. Det er også ledig
havnekapasitet i Moss og Halden.

Vil statsråden også vurdere
en løsning som utnytter denne kapasiteten framfor en helt
ny havn på Kambo?»

 Når fiskeriministeren vil se på disse
områdene på Kambo, vil han oppdage at det bl.a.
vil ødelegge et nytt boligfelt hvor det er investert 150 mill. kr
i infrastruktur allerede. Slik sett er jeg glad for svaret, når
han sier at det å utnytte eksisterende havneanlegg også vil være
en del av de tingene han vil vurdere.

Jeg er enig i de premissene som han for øvrig
legger til grunn for valg av løsning, også dette
med konsentrasjon. La meg bare nevne at ved Borg havn
er det arealer som er tilstrekkelige til å ta hele
containertrafikken fra Oslo havn og mer til. Det er ingen
arealkonflikter der. Det er behov for en ny havnevei, og det er også mulighet for å legge
jernbanespor. Jeg er veldig fornøyd med svaret, og vil
tro at de tingene som er utgangspunktet for spørsmålet,
vil føre til at man i hvert fall ikke
velger en ny havn på Kambo.

La meg si til slutt at jeg regner med at også fylkesordføreren
får et møte i den prosessen, slik fylkesordføreren i
Østfold har bedt om.

 Jeg vil bare takke for svaret på tilleggsspørsmålet.
Det bestyrker meg i troen på og håpet
om at konklusjonen her blir positiv også for
dem som gjerne vil unngå å bli rammet av en ny,
stor containerhavn, når det er tilstrekkelig
med havnekapasitet i dette området.

