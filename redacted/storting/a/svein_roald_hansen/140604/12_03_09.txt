 Jeg vil bare avrunde med å si at jeg tror statsråden nå brukte stikkordet, nemlig rehabilitering. Jeg har lurt på om denne saken har vært i et blindspor fordi man har diskutert om dette er kronisk eller ikke. Det er kronisk, men det er ikke det som er poenget, for det er de første ukene etter operasjonen dette handler om. Selv om man skulle bli frisk av operasjonen, ville det vært behov for denne rehabiliteringsfasen for at man ikke skulle ha en bortkastet operasjon, for å bruke det uttrykket.


