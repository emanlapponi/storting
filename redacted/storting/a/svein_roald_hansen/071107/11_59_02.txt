 Jeg takker for svaret, som jeg oppfatter som
positivt.

Jeg tror det er viktig at vi i tillegg til
utviklingen av egen politikk også har et blikk
på det som skjer rundt oss. Vi deler jo mange av de samme
problemene, og det kan jo hende at vi også har
noe å tilføre oppfølgingen av grønnboken.
Men det viktigste er jo at vi sjekker ut hvilke
deler av den som eventuelt kan komme tilbake i form av
direktiver og altså påvirke vår egen
politikkutforming. Da tror jeg det er viktig at vi også har
den debatten med oss.

Det er ett element i den aktive europapolitikken
som Regjeringen har tatt initiativet til, og det er å bringe
Stortinget inn på et tidligere stadium enn i
sluttfasen av arbeidet med direktiver. Spørsmålet
er om statsråden også vil forsøke å trekke
Stortinget, særlig kommunikasjonskomiteen, inn i dette
forberedende arbeidet, slik at de også kan ha
et ord med i laget.

