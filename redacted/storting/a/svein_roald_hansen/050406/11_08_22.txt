  Nå er det endelige eiendomsskattetakstnivået
redusert med 20 pst. i forhold til de tallene kommunalministeren
her opererer med, slik at økningen fortsatt er sterk, men ikke
så sterk.

Jeg håper kommunalministeren er villig
til å erkjenne det som fylkesmannen sier i sin årsmelding,
nemlig at det for kommunene i Østfold, og også andre
steder i landet, er en ubalanse mellom utgiftsnivået
og det samlede inntektsnivået. Jeg håper kommunalministeren
er villig til å ta dette med seg når det nå arbeides
med en revidering av inntektssystemet. De to endringene som er foretatt
under denne regjeringen, endringer i sosiale kriterier og tilbakeføring
av selskapsskatten til kommunene, har gitt reduksjon
i inntektene i Fredrikstad kommune i størrelsesorden ca.
20 mill. kr.

