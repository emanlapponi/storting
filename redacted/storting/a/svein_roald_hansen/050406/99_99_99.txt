  Jeg tillater meg å stille følgende
spørsmål til kommunal- og regionalministeren:

«Ifølge Fredrikstad
Blad 2. mars i år uttaler statsråden at innbyggerne
i Fredrikstad «må protestere
og levere inn klager. Folk må kjenne sin rett og ikke
uten videre finne seg i å betale den økte
eiendomsskatten». Gjennom fylkesmannen ber statsråden
kommunene utnytte sine inntektsmuligheter når
kommunene er i økonomisk ubalanse.

Hva mener statsråden med å oppfordre
folk gjennom avisene til ikke å respektere lovlig
fattede vedtak?»

