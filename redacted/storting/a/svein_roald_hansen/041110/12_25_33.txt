  Jeg er glad for at Kreftregisteret gjennomfører
undersøkelser på Årum, og at Statens
strålevern leder en arbeidsgruppe som gjennomgår
forvaltningspraksisen med sikte på utdyping og konkretisering.
Men når Statens strålevern etter brystkreftundersøkelsen
anbefaler en fortsatt varsomhetsstrategi, og når Kreftregisterets
direktør på møtet i Årum sa
at luftstrekk i dette tilfellet langt fra er optimalt i forhold
til en føre var-strategi, vil jeg spørre: Ser
ikke statsråden det slik at det Kreftregisterets direktør
sier, er at i dette tilfellet er ikke luftstrekk i tråd
med det Statens strålevern anbefaler at man skal legge
til grunn, nemlig en varsomhetsstrategi?

