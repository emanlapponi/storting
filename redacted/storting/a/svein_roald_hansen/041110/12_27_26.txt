 Da vil jeg bare håpe at den gjennomgangen
som nå skjer, og også den oppfølgingen
av den urovekkende undersøkelsen som viser flere tilfeller
av brystkreft blant kvinner som bor nær høyspentledninger,
enn blant dem som bor lenger unna, vil føre til at man
innskjerper føre var-prinsippet, at man senker terskelen
for å benytte bakkestrekk gjennom boligområder,
og at man også, i lys av den oppmerksomhet og den debatt
som har vært rundt dette konkrete tilfellet, er villig
til foreta en ny vurdering av luftstrekket gjennom dette området
hvis konklusjonen blir at man skal innskjerpe føre var-prinsippet.
Jeg vet at dette ligger under en annen statsråds ansvarsområde,
men jeg tillater meg likevel å gi uttrykk for et håp
om at det vil bli utfallet i saken.

