 Jeg tillater meg å stille følgende
spørsmål til kirke- og kulturministeren:

«Opplysningsvesenets fond, som eier
Storesand på Hvaler, har overfor Oslofjordens Friluftsråd
foreslått å oppjustere leieprisen fra 300 kr til
130 000 kr årlig. Storesand er et friområde
som benyttes, og har i årtier vært benyttet som
badeplass og teltområde. Oslofjordens Friluftsråd
drifter området.

Vil statsråden ta initiativ
til at dette friområdet kan overføres Direktoratet
for naturforvaltning vederlagsfritt, slik andre liknende
statseiendommer har blitt?»

Eirin Faldet hadde
her overtatt presidentplassen.

 Jeg takker for svaret.

Det at det ut fra dagens lovverk ikke
er lovlig å overføre eiendommen vederlagsfritt,
går det jo an å gjøre noe med, hvis man
tar et initiativ til det. Det er det ene. Det andre
er at det i det hele tatt å kreve leie fra noen
som har store utgifter på å forvalte området,
altså holde orden på et område som er
et friområde, og som kan brukes som friområde,
er jo noe spesielt. Det må være mulig
for fondet å se dette også i lys av
andre lovverk. Det finnes ingen mulighet for at fondet
skal få inntekter av et friområde. De kan ikke
bebygge det, området ligger i strandsonen, og
vannet skvulper inn på stranden. I lys av andre saker
vi har hatt i denne salen om Opplysningsvesenets fond, må man
jo begynne å lure på om det ikke
er mulig å få dette fondet til å forstå at
de også må forholde seg til lovverk
som andre grunneiere må forholde seg til.

Jeg gjentar spørsmålet: Vil
statsråden ta initiativ til å gjøre
noe med det som er et formelt hinder for at man kan overføre
denne eiendommen til de myndighetene som naturlig bør forvalte
denne type friområde?

 Statsråden sier at hun svarer
det som står i loven, men spørsmålet
var om hun ville ta et initiativ til at dette
kan overføres. Da må hun også ta et
initiativ til å gjøre det
gjennom eventuelt å endre loven.

Det er hyggelig hvis Opplysningsvesenets fond
nå forstår at man i hvert fall skal videreføre
en avtale om en leiepris på 300 kr med hva som eventuelt
måtte være dagens realverdi. Men prinsippet
er at fondet skal ta seg betalt overfor et organ som forvalter og
holder orden på området for fondet. Hvis de sa
nei, vi vil ikke betale for det, vi burde hatt betalt
for det, så ville fondet ha et problem. Stranden ville
bli brukt som et friområde, og hvem skulle da hatt ansvaret
for den forsøpling som naturlig ville skje i et slikt område?

