 Det er bare en kort merknad. Det gjelder forskrifter. Komiteen peker i
                  innstillingen på at fullmakter til å gi forskrifter i en del saker delegeres til
                  ytre etater. Hvis komiteen, eller Stortinget, skal ha noen mulighet til i det hele
                  tatt å kunne kontrollere dette, ber vi om at en oversikt over slike fullmakter
                  legges ved statsrådsprotokollene, og at det i den sammenheng også redegjøres for
                  hvilke kontrolltiltak som departementene har iverksatt for å sikre at forskrifter
                  basert på delegert fullmakt er utformet i tråd med Stortingets vedtak og
                  forutsetninger. 

Hvis de legges ved, slik vi ber om, har vi i hvert fall en mulighet til å gå inn
                  og ta stikkprøver og kontrollere at forskriftene er i tråd med Stortingets vedtak.
               

