 Jeg vil stille følgende spørsmål
til kommunal- og regionalministeren:

«Fylkesmannen i Østfold har satt Fredrikstad
på observasjonsliste for nye låneopptak på grunn
av høy gjeld. Kommunen har derfor måttet revurdere
sin investeringsplan, noe som bl.a. innebærer at utbygging
av flere barnehager må skje gjennom private aktører.
Nå sier avdelingsdirektøren hos fylkesmannen» – i
et intervju i Fredrikstad
Blad 15. mai i år – «at «kommunen
løper fra ansvaret sitt hvis den overlater all barnehageutbygging
til private aktører».

Hvilke av disse to ulike styringssignalene
mener statsråden kommunen skal forholde seg til?»

 Jeg takker for svaret, som ikke var
overraskende.

Jeg konstaterer det som statsråden
avsluttet med, at det er det negative signalet knyttet til å benytte
private utbyggere for å få flere barnehageplasser
man kan se bort fra i det som er sagt fra fylkesmannen.

Et naturlig oppfølgingsspørsmål
vil da være: Vil statsråden påse at fylkesmannen
samordner sine styringssignaler? Som statsråden
er vel klar over, ligger det mange føringer – vedtatt
i denne sal under ulike flertall og etter forslag fra
ulike regjeringer – som i sum, i hvert fall for kommuner
som Fredrikstad og mange andre minsteinntekt-kommuner,
i realiteten er umulig å oppfylle med det inntektsnivået
disse kommunene har. Det gjør det ekstra viktig
at fylkesmannen også samordner styringssignalene,
slik at det ikke blir gitt ulike og forvirrende signaler fra
den regionale stat.

Dette er ikke et nytt problem
med denne regjering. La meg bare understreke det, slik
at statsråden kan spare tid, mot å ta en retorisk
runde på det.

 Da vil jeg takke for svaret og for så vidt bare
avslutte med å si at jeg ser fram til statsrådens
oppfølging av det hun avsluttet sitt svar med.





                

