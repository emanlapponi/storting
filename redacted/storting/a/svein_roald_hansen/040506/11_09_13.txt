 Noen få merknader i tillegg til det saksordføreren sa.




Jeg vil bare understreke at vi har en ordning med fri rettshjelp, som er mer målrettet, og som vi mener er et bedre virkemiddel til å løse de problemstillingene som ligger i forslaget.




Nå har Fremskrittspartiet nettopp hatt landsmøte, og hvis jeg har forstått signalene derfra riktig, er neste målsetting å prøve å bli et parti som i større grad kan anses som et parti som egner seg for samarbeid også i regjeringsposisjon. Da tror jeg det hadde vært ønskelig at denne strie strøm av Dokument nr. 8-forslag opphørte – dette er ikke det eneste som har vært i denne vårsesjonen, og det er ikke det siste som kommer til å komme heller – når det gjelder forslag som har betydelige budsjettmessige virkninger. Jeg er helt enig med saksordføreren, denne type forslag må håndteres i budsjettet, slik at de kan ses i en sammenheng og innenfor de prioriteringer vi der må gjøre.




