 Jeg tillater meg å stille følgende
spørsmål til kommunal- og regionalministeren:

«En to år gamle pike
har fått avslag fra UDI på søknad om
oppholdstillatelse
i Norge fordi det ikke ble søkt før hun
reiste fra Litauen til Norge. Hennes mor er gift med en
nordmann og har fått oppholdstillatelse.

Kan statsråden bidra til at toåringen
slipper å reise tilbake til Litauen i tre måneder
for å søke, når utfallet av en slik søknad
likevel er opplagt, nemlig at hun vil få oppholdstillatelse?»

 Jeg deler fullt ut statsrådens vurderinger
rundt kompleksiteten som kan være i slike saker,
og ikke minst at man må ha en saksbehandling
som gir trygghet for at man her ikke begår
en urett mot den av foreldrene som ikke er i Norge. Det
synet deler jeg fullt ut.

Jeg forstår svaret dit hen, med den
instruks som er gitt om at man ikke skal sende ut særkullsbarn
uten videre, at statsråden er åpen for å sikre
en individuell saksbehandling, og at i de tilfeller det er mulig å forsikre
seg om at de hensynene som må ligge til grunn, er tatt – nemlig
at det hos den av foreldrene som ikke befinner seg i Norge, er
forståelse for at barnet kan bli boende her – kan
oppholdstillatelse
gis uten at barnet må sendes hjem. Det er for meg poenget
i dette spørsmålet at man i saker hvor det er
mulig å foreta denne vurderingen og ivareta sikkerheten,
gjør det uten automatisk hjemsendelse og ny søknad
fra hjemlandet.

 Igjen er jeg enig i det statsråden
sier, at her er det mange hensyn å ta, og mange tungtveiende
hensyn. Jeg skal ikke gjøre noe forsøk
på å utfordre behovet for å legge
dem til grunn, men jeg er fornøyd med svaret fordi statsråden også har
vist at hun vil åpne for at der man kan forsikre
seg om at disse andre hensynene er ivaretatt, kan man
gi oppholdstillatelse
uten å ri det formelle prinsippet om at dette skal skje
når barnet er i sitt hjemland.





                

