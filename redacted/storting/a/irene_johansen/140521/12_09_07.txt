 Takk for svaret. Det høres veldig gledelig ut at dette er noe som er på dagsordenen.


Som jeg innledet med å si, tok den rød-grønne regjeringen initiativ til å lage en handlingsplan for oppfølging av resolusjon 1325, som bl.a. resulterte i at temaet kom på dagordenen i NATO, og også nasjonalt, og til finansieringen av den spesialrepresentanten i NATO for kvinner, fred og sikkerhet. Det er klart at NATO-toppmøtet vil være en glimrende anledning til å se både på hva man har oppnådd og framover. Jeg synes det er et flott tiltak å få spesialrepresentanten inn som en fast del av strategikonferansen.


Det jeg lurer på, er: Det var Norge som tok initiativ, og som sørget for finansiering – vil Norge bidra til en fortsatt finansiering av en sånn stilling? Det vil være en viktig del av dette.


