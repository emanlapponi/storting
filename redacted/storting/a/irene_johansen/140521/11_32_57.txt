 Som jeg innledet med å si, var den store diskusjonen nettopp om den helhetlige utbyggingen, nedkorting av planleggingstid osv. – at intercity skulle planlegges og bygges ut som et helhetlig grep.


Jeg er ute etter å få ministerens svar på: Vil man nå se en annen måte å planlegge og å bygge ut intercity på, f.eks. som et sammenhengende prosjekt, i motsetning til tidligere, da man bygde ut stykkevis og delt, som har vært grunnen til kritikken – fra egentlig alle – mot utbyggingsstrategien hittil? Vil det skje en endring under denne regjeringen med hensyn til å lage en helhetlig utbyggingsstrategi, med helhetlig planlegging og utbygging?


