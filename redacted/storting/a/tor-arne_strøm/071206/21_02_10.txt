 

(ordfører for saken):

 Den 18. september 2007 oppstod det oljelekkasje fra vraket «Nordvard» i Moss. Det er bra at en har fått stoppet hovedlekkasjen. Vurderingen som er kommet fra Kystverket, er at vraket er i en slik forfatning at lekkasjer sannsynligvis vil øke i omfang i løpet av ganske kort tid. Derfor er det viktig å komme i gang så fort som mulig og få tømt «Nordvard» for olje.




Komiteen ser alvorlig på situasjonen, og komiteen slutter seg til å gi Fiskeri- og kystdepartementet fullmakt til å foreta en bestilling for inntil 27 mill. kr for å kunne inngå en kontrakt om tømming. I tillegg flyttes 5,5 mill. kr fra «Server»-forliset til tømming av «Nordvard», altså til sammen 32,5 mill. kr.




Samtidig er det viktig å understreke at hovedprinsippet i forurensningsloven er at forurenser skal betale. Jeg vil også gi honnør til Fiskeri- og kystdepartementet for rask inngripen for å få stoppet lekkasjen og nå få tømt «Nordvard» for olje, til beste for alle.




