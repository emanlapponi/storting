 Jeg tillater meg å stille følgende
spørsmål til samferdselsministeren:

«Luftfartsverket
har lenge ønsket å etablere
nytt treningssenter for brann- og havarivern for sitt personell ved
landets flyplasser. I 1998 ble det vedtatt at Luftfartsverkets treningssenter
skal samlokaliseres med Norges Brannskole på Fjelldal i
Tjeldsund kommune. Stortinget har bevilget tre mill. kr til forprosjektering
av slikt nytt treningssenter.

Hvilken fremdrift legger statsråden
opp til for å iverksette Stortingets
vedtak?»

 Jeg takker statsråden for svaret,
men jeg synes ikke svaret er godt nok i og med at man
for mange år siden har planlagt at man skulle legge et
sånt treningssenter til Tjeldsund. Når man gjør
vedtak i Stortinget, forventer man at Regjeringen følger
opp de vedtakene som blir fattet. Nå har jeg også forståelse
for at man skal ha en gjennomgang av hele problemstillingen
i forhold til Luftfartsverket, men vi må også ta
med i betraktningen at både Tjeldsund kommune,
Kystverket og fylkeskommunen faktisk har brukt 12,5 mill. kr
i forprosjektering for å få på plass
dette anlegget. Jeg håper derfor at statsråden
og Regjeringen har ambisjoner om å følge opp det
vedtaket selv om man får en evaluering
av disse tingene. Dette er også god distriktspolitikk,
så jeg forventet et litt annet svar fra statsråden,
jeg må medgi det.

 Jeg registrerer svaret fra statsråden,
og jeg rekner med at dette er en sak man ikke er ferdig
med. Jeg hadde forventet at man nå prøvde å sette litt
fortgang i det, og at man, selv om man skal ha en evaluering, får
lagt dette treningssenteret til Tjeldsund, i og med at de jeg refererte
til i stad, også har brukt en god del midler
for å få gjort denne jobben. Men jeg registrerer
at vi kommer tilbake til saken.





                

