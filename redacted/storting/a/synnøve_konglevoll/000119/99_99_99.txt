  «Ifølge oppslag i tf Folkebladet
27. november 1999 får ikke Kristian Rasmussen, som er valgt
inn i kommunestyret i Sørreisa kommune, permisjon fra sin
førstegangstjeneste som han avtjener i Harstad, for å delta
i kommunestyremøte. Ifølge pressekontaktoffiser
Stensrud i Kystartilleriet på Trondenes skal man ifølge
permisjonsdirektivet normalt søke seg fri fra politiske
verv mens man avtjener førstegangstjenesten. 

Mener statsråden dette er i tråd
med målet om å øke det lokalpolitiske
engasjementet?»

  Som statsråden var inne på, er
det på en måte to plikter som her står
opp mot hverandre. I kommunelovens § 40 så står
det at man har en rett og plikt til å delta i kommunestyremøte,
mens man likevel i Permisjonsdirektivet oppfordrer til at man normalt skal
søke permisjon fra det politiske vervet i hele førstegangstjenesten.
Likevel står det jo i Permisjonsdirektivet at man kan få permisjon
så lenge det er forenlig med opplæringa og utøvelsen
av tjenesten. Det er altså et skjønn som skal
benyttes her. 

Statsråden viser til det konkrete
tilfellet, og det er riktig at vedkommende har fått permisjon
en rekke ganger, men problemet har vært at han har følt
at det har vært veldig vanskelig hver gang, og at det har
vært en slags tilfeldig utøvelse av skjønnet. 

Mitt spørsmål er om statsråden
oppfatter at dette er viktig for å øke det lokalpolitiske
engasjementet spesielt blant ungdom? For det er jo slik at det er
svært få ungdommer som engasjerer seg politisk,
og det er også veldig få ungdommer som deltar
i kommunestyremøtene. Mener statsråden at dette øker
engasjementet?

  Jeg vil bare prøve å oppsummere
det statsråden svarte nå, at hun ikke mener at reglene
skal endres, men at det er helt klart at man må være
fleksibel når det er folkevalgte som ønsker å kombinere
det folkevalgte vervet med å avtjene verneplikten, og at
statsråden også kan være villig til å sende
signaler om det nedover i systemet.





                

