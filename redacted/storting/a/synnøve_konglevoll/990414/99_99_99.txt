 Jeg vil stille følgende spørsmål

til kirke-, utdannings- og forskningsministeren:

«Ifølge oppslag i Aftenposten

Aften 3. mars 1999 viser brukerundersøkelser i Lånekassen

at rundt 80 pst. av kundene i Lånekassen ikke kjenner sine

rettigheter dersom de for eksempel blir syke, gravide eller uføre.

Hva vil statsråden gjøre

for å rette opp dette?»

  Jeg vil takke statsråden for svaret – det

var en nyttig presisering statsråden kunne gi.

Det er tydelig at vi er enige om at det er

et verdifullt trekk ved Lånekassen at det finnes sosiale

ordninger. Spesielt i en tid hvor det har vært en del uro

omkring rentenivået i Lånekassen har det vært

viktig å få frem disse sosiale ordningene som

er med på å gjøre Lånekassen

til det den er: ikke en bank tilfeldigvis eid av staten, men et utdanningspolitisk

virkemiddel.

Dessverre er det likevel et problem at veldig

mange får betalingsproblemer. I 1998 ble over 376 mill. kr

innbrakt ved hjelp av inkasso, og antall inkassosaker gikk opp fra

33 000 i 1997 til 38 200 i 1998. Så det

det er naturlig å spørre om, er om statsråden

tror det kan være noen sammenheng mellom det store antallet

kunder med betalingsproblemer og den informasjonen Lånekassen gir

om rettigheter. Det vil etter mitt syn være nødvendig å undersøke

om det er en sånn sammenheng, for å se om man

da kan redusere behovet for bruk av inkasso gjennom bedre informasjon

om muligheter for betalingslettelser. Selv om dette er et budsjettspørsmål,

kan det jo være grunn til å spørre seg

om det kan lønne seg å bruke mindre inkasso – hvis

man får bedre informasjon.

 Jeg vil stille følgende spørsmål

til kirke-, utdannings- og forskningsministeren:

«I statsbudsjettet 1999 fra Kirke-,

utdannings- og forskningsdepartementet står det: «Departementet

vil foreta en gjennomgang av studentenes arbeidsmiljø.»

Hvor langt har departementet kommet i denne

gjennomgangen, og hvilke foreløpige konklusjoner har statsråden

trukket?»

 Jeg vil takke for svaret.

Jeg hadde vel ikke egentlig forventet noen

konklusjoner ennå. Men når jeg spør om

dette, er det fordi det er interessant å få rede

på om dette er en gjennomgang for gjennomgangens skyld,

eller om statsråden har noen tiltak i bakhodet.

Det går fram av svaret at dersom det

viser seg at arbeidsmiljøet er dårlig, har man

her tenkt å følge dette opp og undersøke

det ytterligere. Statsråden sa også i svaret at

man allerede har kjennskap til at studenter har dårligere

arbeidsmiljø enn ansatte. Det er derfor naturlig å forvente

at en slik gjennomgang vil avsløre at det er en jobb å gjøre

på området. Vi har f.eks. nylig sett at Universitetet

i Oslo ikke har fulgt opp brannforskriftene. 

Jeg vil spørre én gang til

om statsråden har tenkt å følge opp utvalget

med tiltak dersom det viser seg at arbeidsmiljøet ikke

er tilfredsstillende.

 Jeg vil takke for svaret. 

Jeg hadde tenkt å spørre

om dette med å følge opp med en lov, så det

er positivt at statsråden åpner for å vurdere

det. Verken elever eller studenter har noen lovbeskyttet rett til

et godt arbeidsmiljø. Riktignok er studenter som f.eks.

har laboratorieundervisning, beskyttet gjennom den ordinære

arbeidsmiljøloven, men de har likevel ingen rett til å klage

til f.eks. en tilsynsinstans. En arbeidsmiljølov for studenter,

f.eks. en studentmiljølov, vil kunne bedre studentenes

rettsvern. 

Jeg har ikke noe spørsmål,

men jeg ser fram til å få statsrådens

vurdering av dette.

