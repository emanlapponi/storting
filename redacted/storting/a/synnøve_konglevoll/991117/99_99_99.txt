  «Ifølge Dagbladet 8. november
1999 sier statssekretær Marit Totland: «En av grunnene
til at vi har fått flere kristne, private grunnskoler,
er nok at foreldrene har vanskelig for å godta det nye faget
kristendomskunnskap med religions- og livssynsorientering (KRL).» 

Er dette en vurdering statsråden deler,
og hvilke konsekvenser vil eventuelt dette få?»

 Dette var et svar som må tolkes. For
det første sier statsråden at han er enig i vurderinga
av at dette nye faget er en årsak til at mange flere ønsker
private skoler, men samtidig argumenterer han med at det er såpass
liberal praksis at det ikke skulle være noen grunn til
det. Jeg vil ta meg den frihet å påstå at
en av årsakene til at det nå er så stor
søkning om å få etablere private skoler,
er at Regjeringa står for en annen og langt mer privatiseringsvennlig
politikk enn det de foregående regjeringer har gjort. 

La meg stille spørsmålet
litt annerledes: Kan statsråden bekrefte at Regjeringa ønsker
flere private skoler? Og er statsråden enig i at det i
denne uttalelsen som statssekretæren kom med, om at mange
kristne foreldre har vanskelig for å godta KRL-faget, ligger
en kritikk av KRL-faget, siden mange foreldre ifølge statssekretæren ikke ønsker
at barna skal få undervisning i dette faget?

  «Ifølge oppslag i Verdens Gang
4. november 1999 mener overlege Øivind Rø ved Modum
Bads Nervesanatorium at det ikke finnes behandling for de alvorligst
syke bulimikerne i Norge. 

Hvilke tiltak vil statsråden gjennomføre
for å rette opp dette?»

  Jeg vil gjerne takke statsråden for
svaret. 

Den interpellasjonsdebatten som var i Stortinget
den 5. november i fjor, viste at det var et bredt flertall på Stortinget
som tar dette på alvor. Og den handlingsplanen som statsråden
i sitt svar nå sa at departementet arbeider med, varslet
statsråden ville komme allerede da denne debatten var for
et år siden. Det er også foreslått en del
tiltak i statsbudsjettet, som statsråden viste til, men fremdeles
er det altså slik at vi ikke har et tilbud for dem som
er hardest rammet. 

Mitt spørsmål er: Når
akter statsråden å legge frem den handlingsplanen
som han varslet allerede i november i fjor?

