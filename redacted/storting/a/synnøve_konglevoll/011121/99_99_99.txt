  «En undersøkelse som Arbeidstilsynet
har gjort ved 227 videregående skoler, høgskoler
og universiteter, viser at elever ved de fleste norske
undervisningssteder utsettes for farlige kjemikalier uten å bli
opplyst om farene.

Hva vil Regjeringen gjøre for å rydde
opp i denne uholdbare situasjonen?»

  Jeg vil takke statsråden for svaret.

Det er positivt at statsråden vil
sette seg inn i saken. Dette er en svært alvorlig situasjon,
og da er det også viktig, dersom det viser seg
at rapporten medfører riktighet, at statsråden
går aktivt inn i saken og sørger for at det blir
ryddet opp så raskt som mulig, slik at håndtering av
kjemikalier skjer i overensstemmelse med arbeidsmiljøloven.
Statsråden var inne på at arbeidsmiljøloven
gjelder på dette området allerede i dag innenfor
undervisningssektoren.

Mitt spørsmål er: Vil statsråden også gå aktivt
inn i saken og følge den opp dersom det viser seg at dette
er tilfellet?

  Jeg regner med at vi får mulighet
til å komme tilbake til dette senere i Stortinget. Jeg
håper at statsråden vil sørge for at
Stortinget blir informert på en passende og egnet måte
om hvordan situasjonen er rundt på skolene og i de høyere
utdanningsinstitusjonene. Dette er som sagt en meget alvorlig sak, dersom
dette viser seg å stemme, som er nødt til å følges opp også av
den politiske ledelsen i Utdanningsdepartementet.

