  Det kan godt hende at media ikke
får fram bredden, men det er likevel slik at
statsråden i media sa at pleiing av plener og utvikling
av miljøvennlige gravkranser var ting disse pengene skulle
gå til.

Nå har ikke statsråden
sagt noe om det i sitt svar. Min bekymring er at det framgår
at Kirken nærmest er blitt oppfordret til å søke
fra et område der det er særdeles knappe ressurser,
og der Stortinget blir orientert om bevilgninger ned til under 100
000 kr til organisasjoner. Spørsmålet mitt blir
om ikke statsråden ser at det kan være
problematisk med en slik bevilgning, tydeligvis basert på en
veldig kortfattet søknad, når man ser på hva slags
arbeidsvilkår de andre organisasjonene har.

