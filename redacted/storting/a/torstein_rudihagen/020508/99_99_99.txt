 Eg vil stille følgjande spørsmål
til kommunal- og regionalministeren:

«Det er et politisk mål å få kvalifisert
langtidsledige inn i arbeidslivet. Gjeldende regelverk kan være
et hinder. I Hedmark og Oppland har samarbeidende offentlig virksomhet
gått sammen om et prosjekt for å samordne virkemidler
innenfor sysselsettingspolitikken og søker derfor
om regeldispensasjon. Sosialdepartementet er i en høringsuttalelse
svært positive til dette, men Arbeids- og administrasjonsdepartementet
er avvisende.

Vil statsråden skjære igjennom
og åpne for et slikt forsøksprosjekt?»

 Statsråden gav jo ei veldig god framstilling både
av målsetjinga og av sjølve
prosjektet som det er søkt om, og ho gir på ein måte
ei positiv attendemelding, at ein vil sjå på moglegheitene
innanfor dagens ramme- og regelverk.

Men poenget er jo at her er det søkt
om dispensasjon frå dagens regelverk for å få prøve
ut eit prosjekt til beste for dei langtidsledige som kanskje
manglar både ressursar og personlege føresetnader
til å kunne få ei nødvendig utdanning
for å kvalifisere seg i arbeidslivet. Som statsråden
sjølv seier, aukar kravet til kompetanse for tida.

Sosialdepartementet understrekar òg
i si høringsutsegn at dette er eit veldig positivt tiltak,
ja, dei seier at det er i tråd med eit politisk
mål om ei betre samordning. Det som da er problemet, er
at Arbeids- og administrasjonsdepartementet finn dette vanskeleg å gjennomføre
innanfor dagens regelverk. Men poenget er at
her ønskjer ein å få dispensasjon frå regelverket,
så det er det eg ber sosialministeren gi si positive
tilslutning til.

 Eg oppfattar svaret som positivt, i den grad
at ein vil prøve å finne ei løysing
på dette. Men eg må jo få minne Kommunal-
og regionaldepartementet om at dei har inngått ei rammeavtale
med Hedmark fylkeskommune og Oppland fylkeskommune. Departementet
har faktisk forplikta seg til å både
rettleie og opne for dispensasjonar der regelverket
kan hindre positive utviklingsforsøk, og dette
er jo nettopp eit slikt utviklingsforsøk som desse fylkeskommunane
i samråd med forpliktande samarbeidspartar har prioritert,
og som dei nå ønskjer å få Kommunal-
og regionaldepartementet til å vere med på.
Så eigentleg vil eg berre be departementet følgje
opp det som er intensjonen i rammeavtala.

