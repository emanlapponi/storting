  Eg vil stille finansministeren følgjande

spørsmål:

«Regelverket for bustadregistrering

av pendlarar fører i mange høve til at einslege

og sambuande pendlarar blir bustadregistrerte og skattepliktige

i arbeidsstadkommunen sjølv om dei har bustad i heimkommunen

sin og pendlar dit i helgene. I svar til underteikna 24. september 1998

skriv finansministeren at han vil ta initiativ til ei utgreiing

av ulike justeringar av regelverket. 

Kva er statusen for dette arbeidet, og når

vil Stortinget bli meddelt resultatet?»

  Eg takkar finansministeren for svaret. Eg

er òg glad for at utgreiinga og arbeidet rundt desse spørsmåla

nå er sett i gang, og at ein vil kome attende til det i

statsbudsjettet.

Nå vil eg vel likevel seie at det

tek noko lang tid. Svaret som finansministeren refererte frå,

var frå 24. september i 1998. Det finst mange eksempel

nå på at einslege pendlarar strir nettopp med

dette regelverket. På mange måtar vil dei få ei

form for «tvangsflytting» frå heimkommunen

sin til arbeidskommunen. 

Eg trur finansministeren var innom det som

er kjernen i dette, nemleg definisjonen på ein sjølvstendig

bustad. Slik samfunnet har utvikla seg, må ein på ein

måte etter kvart tåle at ein pendlar får

lov til å ha det litt meir komfortabelt på arbeidsplassen

sin enn å bu i ei stussleg anleggsbrakke, utan moglegheit

til å kunne ha såpass som ei kokeplate. Det er

på ein måte det som er problemet nå, at

dersom ein har litt betre standard, så blir det definert som

sjølvstendig bustad, og det er der ein er flest døgn. Så dette

må finansministeren prøve så fort som

råd er å gripe fatt i, og gjere ei endring.

  Eg takkar for svaret. Eg òg ser at

det er komplisert. Ein må ikkje kome fram til eit regelverk

her som gir rom for misbruk, slik at ein som eigentleg ikkje skal

ha pendlarfrådrag, får det. Eg ser godt at den

moglegheita fort kan ligge der.

Problemet nå er at ein del likningskontor

rundt omkring praktiserer dette ulikt. Det er der ein kanskje må gjere

noko på stutt sikt og kanskje opne for ei litt meir einsarta

fortolking av regelverket rundt om i kommunane, og i alle fall slik

at dei pendlarane som nå tilfeldigvis er i ein kommune

som har ei veldig streng fortolking av dette, ikkje blir straffa

meir enn andre. I påvente av ei endeleg opprydding i regelverket

om dette kunne eg godt tenkt meg at Finansdepartementet såg

litt på korleis dette nå blir praktisert rundt

om i landet, og la nokre føringar for det.

