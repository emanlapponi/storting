 Eg har følgjande
spørsmål til nærings- og handelsministeren:

«I et foredrag holdt av statsministeren
og i brev fra Kommunal- og regionaldepartementet sies
det at størstedelen av de distrikts- og regionalpolitiske
virkemidlene fra kategori 13.50 på statsbudsjettet skal
legges til fylkeskommunen. SND er nå i ferd med å tilpasse
seg de store nedskjæringene Regjeringen foreslo, og som
stortingsflertallet vedtok i årets statsbudsjett.

Hvilke konsekvenser vil dette få for
SND, og vil statsråden klargjøre
rollen og omfanget SND skal ha i næringsutviklingen?»

 Eg takkar for svaret. Det var ikkje
så veldig klargjerande i
forhold til SNDs framtidige rolle.

Det er riktig at verkemiddelapparatet sjølvsagt
ikkje er noko mål i seg sjølv,
det er den regionale næringsutviklinga
som er målet. Men SND har gjort ein god og nødvendig
jobb for utvikling av kompetanse og næringsutvikling, og
det konkluderte faktisk òg stortingsfleirtalet med så seint
som i fjor vår. Men vi veit òg at for å finansiere
skattelette på 3,4 milliardar kr vart det m.a.
kutta i Regjeringas budsjettopplegg
med 1,7 milliardar kr totalt på utviklingsprosjekt
i norsk næringsliv, og det faktisk i ei tid da vi slit
med å få nødvendige etableringar, særleg
i Distrikts-Noreg. Og det er ikkje slik at skatteincentiv
hjelper særleg mykje for nyetableringar og småbedrifter
i ein tidleg utviklingsfase. I denne prosessen fekk SND nedskjeringar
på 25 pst., som vil medføre ein reduksjon
på om lag 100 tilsette osb. Og så er det gitt
ytterlegare signal no, og da synest eg at statsråden må klargjere
SNDs rolle.

 Eg takkar for svaret enda ein gong.

Det er greitt at det er ein prosess på gang,
men Regjeringa gir jo òg ein del signal. I nemnde foredrag
sa statsministeren at 800 mill. kr skulle leggjast
inn til regionale utviklingstiltak
i fylkeskommunen. Dessutan skriv Erna Solberg
i eit brev ho har sendt ut, at ansvaret for BU-midlane skal over
til primærkommunane – i seg sjølv er det
60 årsverk. Dessutan har Gabrielsen og Regjeringa tidlegare
signalisert ei privatisering av låneporteføljen – som
faktisk er på 30 milliardar kr – som òg
vil gje eit stort inntektstap for SND. Kva blir
da att til SND?

Det er interessant å høyre
Gabrielsen prate om å styrkje fylkeskommunens rolle. Vi
veit jo at Høgre har programfesta å avvikle
fylkeskommunen. Det er ikkje mange dagane sidan eg høyrde
fylkesleiaren til Høgre i Oppland seie at fylkeskommunen
ville vere borte om 5–6 år. No snakkar
Gabrielsen om å styrkje fylkeskommunens rolle. Pratar Gabrielsen
frå hjartet?

