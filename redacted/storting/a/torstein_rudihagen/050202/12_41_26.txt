  For all del, følg opp det som Stortinget har
sagt i denne saka, iallfall når det gjeld politikken. Det som Stortinget
har sagt, kan eg godt referere:

«Flertallet henviser til sammensetningen som
er foreslått  der det legges opp til at berørte fylkeskommuner i
hver region velger ut og innstiller representanter til rovviltnemndene.
Miljøverndepartementet som overordnet viltorgan, skal forestå den
endelige oppnevning av nemnden.»

Det står ikkje med eitt ord her at det skal
vere folk som sit fast i fylkesutvalet, som er den formelle grunngivinga for
overprøvinga. Rett nok er det ei setning i sjølve meldinga frå departementet
som seier det, og når Stortinget ikkje har kommentert det noko spesielt,
kan ein så klart underforstått oppfatte det slik at ein har slutta
seg til det. Men iallfall, dette gir eit handlingsrom for å kunne
setje i hop den beste nemnda, slik fylkeskommunen her har foreslått.
Det er jo ikkje på dette området at ein til punkt og prikke må følgje
bokstaven og orda i meldinga og det som er Stortingets innstilling.
Det er gjennomføringa av rovviltpolitikken det er viktig at ein
følgjer opp.

