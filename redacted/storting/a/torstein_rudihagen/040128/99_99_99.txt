 Eg har følgjande
spørsmål til landbruksministeren:

«Innafor
landbrukssamvirka skjer det ei stor omstrukturering og sentralisering. Mellom anna
går no styret i TINE Meieriet Øst inn for å leggje
ned Fosheim-meieriet i Vestre Slidre. Fosheim har stor
verdi for næringsverksemd og arbeidsplassar i kommunen og
regionen. Bygde-Noreg blir tappa for ressursar pga. slik sentralisering.
Staten satsar mykje på landbruket som eit distriktspolitisk
verktøy. Landbrukets eigne samvirke driv likevel
sterk sentralisering.

Kva er statsråden si vurdering av
dette?»

 Landbruksministeren gav på ein måte
ei grei beskriving av dei faktiske forholda. Det er sjølvsagt
rett som landbruksministeren seier, at dette er Landbrukssamvirkets eiga
vurdering og eige ansvar.

Likevel er det slik at satsinga på landbruket
i dette landet er grunngitt mykje ut frå distriktspolitiske
omsyn. Éin ting er at vi vil produsere god og trygg mat i dette landet,
men det åleine er ikkje grunnen til den relativt sterke
satsinga på landbruket. Vi vil bruke landbruket som
eit verkemiddel for å halde ved lag levande bygder, arbeidsplassar
ute i distriktet, kulturlandskap osb.

Når ein da opplever at landbrukets
eigne folk, som driv desse landbrukssamvirka, nyttar nærmast alle høve
til å rasjonalisere og sentralisere – ut frå konkurransesituasjonen
og ut frå økonomiske forhold, noko eg
forstår – blir det på ein måte
litt paradoksalt og inkonsekvent. Det blir på ein måte
litt vanskeleg å få forståing
for den store satsinga på landbruket når dei sjølve
opptrer på ein slik måte. Eg bed om landbruksministerens
vurdering av dette problemet.

 Det er jo slik som landbruksministeren peiker
på, at dette må Landbrukssamvirket sjølv
bestemme. Og regelverket er slik som
landbruksministeren beskriv. Spørsmålet er likevel,
når ein ser kva som skjer, om ein ikkje på ein måte
burde ha ein gjennomgang av regelverket
og vurdere ei eventuell styring òg av Landbrukssamvirket.

Det er jo litt underleg at det som skjer innanfor
denne sektoren, berre skal skje ut frå bedriftsøkonomiske
vurderingar. Men dersom vi skulle ha lagt bedriftsøkonomiske
vurderingar til grunn i norsk landbrukspolitikk generelt, ville
vi hatt eit heilt anna landbruk enn det vi har i dette
landet. Eg er ikkje framand for tanken om at ein på ein
måte burde trekkje denne sektoren inn i jordbruksoppgjeret
og inn i diskusjonen om eventuelle kompensasjonsordningar for denne
sektoren, nettopp for at dei skal ta samfunnsmessige og
distriktspolitiske omsyn . Da ein opna for at dei skulle
få ansvar for dette – ved behandlinga av landbruksmeldinga
for ti år sidan – peikte ein på at DU
skulle ha det ansvaret. Det har ikkje fungert godt nok,
og eg trur at det kan vere grunn for ein ny gjennomgang.

