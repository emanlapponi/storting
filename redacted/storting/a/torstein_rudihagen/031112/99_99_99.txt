 Eg har følgjande
spørsmål til finansministeren:

«Med virkning fra og med inntektsåret
2001 ble det gjort endringer i forskrift om skattemessig
bosted og forskrift om folkeregistrering. Disse
regelendringene skulle gjøre
det lettere for enslige pendlere å være bostedsregistrert
i sin hjemkommune. Nå viser det seg at enslige pendlere
som leier bolig i foreldrehjemmet i hjemkommunen, ikke
får det definert som selvstendig bolig. Dette synes urimelig,
og forskriftene tolkes også ulikt i skatteetaten.

Vil statsråden ta initiativ
for å rette opp forskriften?»

 Eg takkar for svaret.

Som finansministeren er inne på,
er kjernen i dette spørsmålet retten
til å leige i foreldreheimen. Finansministeren kjenner
sikkert òg historia til einslege pendlarar som i stor grad
blei tvangsflytta så snart dei hadde ei kokeplate
på brakka si. Det var folk som reiste heim kvar helg, og
som hadde si tilknyting til heimkommunen, men som måtte
pendle på grunn av arbeidet sitt. Så blei det
ei opprydding i 2000, med verknad frå 2001. Den
konkrete saka som er bakgrunn for spørsmålet
mitt, gjeld for så vidt to forhold. Det eine, som eg meiner
er urimeleg, er at vedkomande når han oppfyller stort sett alle
dei krava i forskrifta som finansministeren her har referert til,
blir flytta på grunn av at buplassen han leiger i heimkommunen,
er ein buplass i foreldreheimen.

Det andre er at dei ulike fylkesskattekontora
her har ei ulik tolking. Vedkomande hadde gått fram i høve
til fylkesskattesjefen i Oppland, fått klarlagt reglane
og innretta seg deretter, men så trekkjer fylkesskattesjefen
i Sør-Trøndelag den motsette
konklusjonen. Med andre ord: Det er behov for ei opprydding
i forhold til fylkesskattekontora.

 Takk for det. Eg kan ikkje seie anna
enn at her er eg litt ueinig med finansministeren, for den konkrete saka
avdekkjer nettopp det. Her oppfyller ein altså krava
til bustad når det gjeld storleiken på bustaden
i heimkommunen, og der ein er på arbeid. Avslaget frå fylkesskattesjefen
i Sør-Trøndelag er grunngjeve med at ein leiger
bustad i foreldreheimen, for alle dei andre
krava i forskrifta er oppfylte. Det ligg her eit behov for å rydde
opp. Det at ein leiger bustad i foreldreheimen,
skal ikkje på nokon måte ekskludere
moglegheita for at han skal bli definert som ein sjølvstendig
bustad i heimkommunen.

Ein kan jo ikkje i utgangspunktet
sjå på desse pendlarane som potensielle skattesnytarar.
Det er heilt andre grupper i samfunnet som ein i så fall
må gå laus på. Eg såg ein statistikk
frå Noregs Bank no, der dei var inne på at
det var skatteunndraging på 24 milliardar kr i
dette samfunnet, men eg trur ikkje at denne gruppa bidreg
til det.

 Eg tillèt meg å stille følgjande
spørsmål til justisministeren:

«Den 12. juli 2003 ble en
mann fra Skjåk drept under et besøk i Praha. En
mann ble anholdt for drapet, men er senere løslatt, da
vitneforklaringer utpekte en annen gjerningsmann. Så langt
den dreptes familie er kjent med, er ikke den angivelige
gjerningsmannen arrestert. Det er også uklart
hvor etterforskningen står. Dette er en ekstrabelastning
for familien, og reiser spørsmål om nordmenns
rettssikkerhet i utlandet.

Hva gjør norske myndigheter
for å få fortgang i oppklaringen av denne saken?»

 Eg takkar for svaret, særleg det siste
om at ein no har sett i gang eit arbeid for ei betre oppfølging
av dei pårørande. Det som undrar meg i denne saka,
er dei til dels motstridande og forvirrande opplysningane som kjem
frå den nordiske sambandsoffiseren i Praha, frå Kripos
og frå Utanriksdepartementet.

Den 4. september uttalar pressetalsmenn i Utanriksdepartementet
til avisa Gudbrandsdølen Dagningen at tsjekkisk politi
har skrive ut arrestordre på den
mistenkte gjerningsmannen, og at Interpol er kopla inn, slik at
han kan bli pågripen om han viser seg i eit anna
land i Europa enn Serbia. Det er gitt lovnad om å skjerpe
og prioritere etterforskinga. Den 10. september uttala
Kripos-sjefen at Interpol jaktar saman med serbisk politi på den
drapsmistenkte serbaren. Kripos-sjefen uttala at han hadde stor
tru på at den mistenkte ville bli pågripen. Så viser
det seg den 1. november, ifølgje opplysningar
frå ambassadøren og den nordiske politioffiseren,
at den mistenkte enno ikkje er etterlyst gjennom
Interpol. Familien som sit att i Skjåk, veit lite eller
ingenting om det som eventuelt er skjedd i saka.

 Eg takkar for svaret, og eg vil rose
justisministeren nettopp for at han tok kontakt med sin
tsjekkiske kollega for å øve påtrykk
i denne saka. Ein av hovudgrunnane til at eg reiste spørsmålet,
var nemleg å få litt fortgang i etterforskinga
av denne konkrete saka.

Men dette reiser òg eit meir prinsipielt
spørsmål om rettstryggleiken og oppfølginga
av pårørande. Eg kan vise til at avisa
Gudbrandsdølen Dagningen for få dagar sidan hadde
eit oppslag om eit drap på ein 35-åring frå Dombås
som skjedde på Gran Canaria for fem år sidan. Der
blei ein britisk statsborgar pågripen og seinare
tiltala for drapet, men så langt har det ikkje vore
verken rettssak eller ein eventuell dom. Så her
blir det avslørt ein tregleik i det spanske rettsvesenet
som er til stor fortviling, ikkje minst for familien som
er att. Eg trur det er viktig at dei etterlatne blir sikra
god rettshjelp når det gjeld saker i utlandet, bistand
til informasjon og eventuelt nærvær
under rettssaka.

Meiner justisministeren at rettshjelpsordninga
fungerer bra nok, eller er det nødvendig å ta
eit grep når det gjeld dette området?

