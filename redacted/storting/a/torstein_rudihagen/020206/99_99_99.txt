 Eg har følgjande
spørsmål til finansministeren:

«De sakene som behandles i likningsnemndene,
er til dels kompliserte og krever mye skjønn. Dersom likningsnemnda
skal overprøve likningskontorets vedtak, må endringen
begrunnes juridisk.

Hva kan statsråden gjøre
for å sikre at folkevalgte medlemmer i likningsnemndene
får den opplæring som er nødvendig for å skjøtte
sine verv?»

 Eg takkar for svaret. Eg synest det er positivt
at statsråden og Skattedirektoratet nå fokuserer
på dette problemet.

Det er rett, som statsråden seier,
at fagetaten så klart har sin funksjon i dette, men skal
det demokratiske innslaget som nemnda representerer, ha noka
meining, må medlemmene i nemnda ta avgjerdene ut frå det
materialet som ligg føre.
Utfordringa her er at ein har folkevalde likningsnemnder av lekfolk
som rett nok skal utøve eit skjønn,
men det skjønnet skal vere basert på eit
nokså komplisert lovverk. Medlemmene av denne nemnda må uvilkårleg føle
seg nokså ukomfortable med å måtte ta viktige
avgjerder for folk utan nødvendig opplæring
og skolering.

Varamedlem i likningsnemnda i Lørenskog,
Aslam Ahsan, har gjennom oppslag i media fått aktualisert
og synleggjort den situasjonen som nemndmedlemmene er i. Han nekta å vere
med og realitetsbehandle 28 likningssaker på eit møte
i likningsnemnda utan noka opplæring og
innsikt i lover og reglar som gjeld på området.
Så vidt eg hugsar, dreidde det seg om 266 tekstsider som
måtte lesast gjennom på tre virkedagar. Eg reknar
med at statsråden er einig i at det er ein uhaldbar
situasjon.

 Eg takkar for at statsråden er imøtekommande
når det gjeld dette. Det eg er kjend med, er at det ligg føre
eit informasjonshefte som består av 29 sider som skal gi
ei slags grunninnføring. Men ut frå det ansvaret
som ligg til denne nemnda, er det neppe nok. Dei skal jo ivareta
skattebetalaranes interesser og vere
ein rettssikkerheitsgaranti, som òg statsråden
var inne på. Samstundes skal dei sjølvsagt òg vere
skattemyndigheitenes representantar og sikre at skattar blir utlikna etter
lova. Det er sikkert mange nemndmedlemmer som føler at
det nærmast er umoralsk og uforsvarleg å realitetsbehandle
saker av ein så alvorleg karakter utan meir
omfattande opplæring som gir basisinnsikt i saksfeltet.
Eg håpar derfor at statsråden, som han nå signaliserer,
vil følgje dette opp.

