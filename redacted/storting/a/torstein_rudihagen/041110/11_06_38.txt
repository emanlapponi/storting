 Eg kan forsikre forsvarsministeren om at eg
ikkje vil bruke ei krone meir enn nødvendig på det
norske forsvaret. Her dreiar det seg altså om Hovemoen,
som fram til det siste har hatt 120 stillingar. Som forsvarsministeren
sjølv peikar på, er det her gjort store investeringar,
og det er topp teknologi og topp kompetanse. Bør ikkje
innfallsvinkelen og tilnærminga vere korleis ein kan utnytte
dette i ein framtidig effektiv logistikkorganisasjon? Det må vere meir å vinne
på det enn å sentralisere det inn mot Oslo-området,
samtidig som ein driv og tvangsflyttar statlege tilsyn i motsett
retning.

