 Takk for svaret.

Avtalen mellom NSB og departementet
skal eg ikkje blande meg så mykje borti. NSB
opplyser at det var ein føresetnad då dei sa dei
kunne vidareføre nattogtilbodet ut dette året,
at dei fekk 6 pst. meirverdiavgift, i tillegg til at elavgifta
skulle takast bort – og det skulle gjelde ut året.
Når elavgifta igjen blir innført, eventuelt
frå 1. juli, medfører det ein ekstrakostnad
for NSB Persontrafikk på 35 mill. kr,
ifølgje dei sjølve.

I tillegg har ein godstransporten. CargoNet
påstår at dei vil få ein ekstra
kostnad på 12 mill. kr. Dei er i konkurranse
med lastebilane – til dei grader! Og dersom det er eit ønske
om å få mest mogleg godstrafikk
over frå veg til bane, er dette veldig bekymringsfullt
i forhold til den konkurransesituasjonen som godstransporten på jernbanen
vil kome i.

Statsråden refererte til Regjeringas
satsing på jernbane, bl.a. kjøp av jernbanetenester
for 1,4 milliardar kr. Det eg bed om, er at statsråden
gir ein slags garanti for at Regjeringa vil foreslå å oppretthalde
nattoga framover.

