 Det gjeld eigentleg prioritering og satsing
på jernbane i tida framover.

Når det blir brukt 1,4 milliardar
kr til kjøp av jernbanetransport frå staten si
side, er det klart høgare enn det har vore før,
men det er ein veldig liten auke i forhold til det som
var for berre fire–fem år sidan. Kjøp
av jernbanetransport går stort sett til sentrale
område for å løyse dei bynære
trafikkoppgåvene. Men ute i distrikta derimot, der det
gjeld nattog og ekspresstog over lange strekningar, brukar ikkje
staten nokon ting på å halde oppe dei rutene
ved kjøp av tenester.

Spørsmålet er om vi i det
heile kan tenkje slik i tida framover at dette
skal drivast reint kommersielt. Etter mitt syn blir det
brukt altfor lite pengar på jernbane. Ein kan
gjerne slå i bordet med at det blir brukt 1,4 milliardar kr
til kjøp av jernbanetenester, men samfunnsøkonomisk er
det eigentleg altfor lite i forhold til kostnadene med
all den transporten som går på veg.

