 

(ordførar for saka):

 Eg vil seie nokre få ord om proposisjonen, der det blir foreslått ein del endringar på 2005-budsjettet på området til Samferdselsdepartementet.




Det gjeld ei omdisponering for å finansiere 2,2 mill. kr til eit bidrag frå Noreg til drift av eit europeisk jernbanebyrå. Vidare er det eit prosjekt, E18 Momarken–Sekkelsten, der departementet gjer greie for ei styrings- og kostnadsramme som er slått fast etter ekstern kvalitetssikring. Det blir vidare gjort greie for eit opplegg for eit visst risikotillegg mellom staten og ferjeselskapa når det gjeld oljepris. Ein kompensasjon for elavgift for elektrifisert skjenegåande transport er foreslått gjord overførbar med tanke på eit sluttoppgjer for 2006. Vidare gjeld det ei tilleggsløyving på 30 mill. kr til omstillingskostnad i Jernbaneverket, og til sist er det ei oppretting av ei feilføring.




I innstillinga sluttar ein samrøystes komite seg til desse foreslåtte endringane. Elles er det slik at Framstegspartiet har eit eige forslag om ei tilleggsløyving på budsjettet for i år, som kompensasjon for ekstraordinære utgifter til vegvedlikehald på riks- og fylkesvegar. Det forslaget står Framstegspartiet aleine om, så eg går ikkje meir inn på dei endringane som er foreslått i proposisjonen, eller forslaget frå Framstegspartiet. Eg reknar med at det siste gjer Framstegspartiet sjølv.




