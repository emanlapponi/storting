  Igjen takk for svaret.

Jeg må jo si at jeg er blitt mer beroliget
av å høre statsråden enn av å høre
en del av embetsmennene i helsevesenet for tiden.

Jeg skal ikke bruke landbruks-
og matministeren som sannhetsvitne når det gjelder helsetjenestene
i samfunnet, men tidligere i dag sa landbruks- og matministeren
at han hadde ønsket seg et noe mer latinsk temperament
hos forbrukerne. Han anbefalte til og med å slå agurken
i kassaapparatet når man ikke var fornøyd.

Follo-befolkningen er jo en meget sindig og
nærmest godlynt befolkning. Men dette med sykehustjenesten
har opptatt oss voldsomt. Vi er ikke spesielt
latinske i vårt vesen i Follo. Men
vi kan bli det hvis behovet er der.

Nå er det ikke naturlover
som styrer utviklingen av helsevesenet, men vilje og evne
til å møte folks behov. Derfor igjen – nå synes
jeg statsråden har svart veldig klart på det,
men for å få det helt klart: Vil Ski sykehus
bli opprettholdt i sin nåværende
form og videreutviklet? Jeg er klar over at statsråden
da kan si at noen justeringer kan skje. Men vil dét
i det alt vesentlige være situasjonen framover?

