 Saksordføreren hadde en god gjennomgang av den rapporten som foreligger. Jeg skal bare si et par ord om ett område, for komiteen fant jo at Sivilombudsmannen i 2004 tok opp 18 saker av eget tiltak. Det er det man kaller ET-saker, forstår jeg.




Jeg vil bare bekrefte fra denne talerstolen at det er nok noe som Stortinget setter meget stor pris på, og vi ønsker nok, hvis mulig, at den aktiviteten intensiveres og økes fra Sivilombudsmannens side, for det er en av metodene for å få grep om en del prinsipielle problemstillinger ute i samfunnslivet.




