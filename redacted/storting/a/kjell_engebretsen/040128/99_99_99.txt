 Jeg har fått lov til å stille
følgende spørsmål til samferdselsministeren:

«I løpet av siste år
har det oppstått flere feil eller mangler
ved de tekniske anleggene i Oslofjordtunnelen, noe som har ført
til at tunnelen har vært stengt i perioder. I julehelgen
ble tunnelen stengt, og senest forrige uke ble den stengt
igjen. Disse siste stengningene kom ikke som en konsekvens
av feil ved tekniske anlegg, men som følge av en feil ved
selve konstruksjonen.

Mener statsråden at sikkerheten
ved denne tunnelen på alle måter er
tilstrekkelig ivaretatt?»

 Jeg takker for svaret.

Denne tunnelen er blitt en svært viktig
del av kommunikasjonssystemet mellom øst- og
vestsiden av Oslofjorden. Og denne tunnelen er noe mer enn som så,
den er også en viktig del av miljøpolitikken.
Den er der for å hindre at så mange
mennesker og trafikanter samles i Oslo fra øst-
og vestsiden. Derfor er det svært viktig at denne tunnelen også blir
brukt.

Nå sier statsråden
selv at automatiske installasjoner osv. kan svikte. Ja, det kan
de naturligvis. Nå er det slik at det er trafikantene selv
som har varslet disse feil og mangler som har oppstått
i tunnelen – som da vannet flommet inn, og hadde det vært
en motorsyklist som kom først,
kunne det ha vært en stor ulykke. Da det falt ned fra taket,
var det også trafikantene som måtte
gi beskjed om dette og fikk stengt tunnelen.

Vil statsråden ta initiativet til
at vi får en overvåking av denne tunnelen?

 Jeg takker igjen for svaret og er helt enig.

Naturligvis kreves det mer enn overvåking,
for konstruksjonen må selvsagt være
trygg og skikkelig. Jeg føler meg overbevist om og trygg
på at det vil skje.

I tillegg til at tunnelen skal være
sikker må det også være
slik at folk føler seg trygge på å bruke
den. Dette er en lang tunnel. Det er en dyp tunnel. Det er en bratt
tunnel, og det er en tunnel i ett løp. Trafikken går
begge veier i ett løp her, slik at i tillegg til de andre
sikkerhetstiltakene som statsråden klokt nevner, vil overvåking være noe
som vil gjøre folk tryggere. Det vil også gjøre
at når redningsmannskaper går inn i denne tunnelen,
vil de vite hva de møter, og de vil kunne være
forberedt på det. Det vil naturligvis også føre
til at intermessoer i tunnelen umiddelbart blir registrert, slik
at man umiddelbart får stengt tunnelen. Jeg ber statsråden
innstendig om sterkt å vurdere en slik overvåking,
i tillegg til andre ting. At hun kommer tilbake til dette,
er utmerket. Jeg ber om at det gjøres relativt snart, slik
at man får gjenopprettet tilliten til denne tunnelen.

