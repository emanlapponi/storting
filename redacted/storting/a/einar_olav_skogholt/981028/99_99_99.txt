 Jeg vil få stille følgende spørsmål
til samferdselsministeren: 

«Ved utendørs gokartbaner
kan man kjøre fra man er 12 år gammel, mens for
innendørs gokartbanekjøring er aldersgrensen 18 år.
Dette til tross for at gokartene som brukes utendørs, er
både større og sterkere.

Vil statsråden ta initiativ til å oppheve
denne forskjellsbehandlingen?»

  Jeg takker statsråden for svaret,
og er tilfreds med at statsråden har bedt Vegdirektoratet
vurdere om det er behov for en revisjon av forskriften. Hvem som
helst kan åpne gokartbaner under forutsetning av at kjøretøyene
er godkjent, og at brukeren har førerkort.

Jeg tror mange som driver kommersiell utleie
av gokarter, savner et regelverk å forholde seg til som åpner for
en mer omfattende bruk enn det som er tillatt i dag. 

For øvrig hadde jeg et tilleggsspørsmål
om når denne saken ville foreligge, men det har jo statsråden
allerede svart på – så takk!

