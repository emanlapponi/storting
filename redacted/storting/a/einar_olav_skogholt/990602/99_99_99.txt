  Jeg vil få stille følgende spørsmål
til justisministeren:

«Hvorfor er ikke saken om lotteriloven
blitt fremmet i vårsesjonen 1999, slik som tidligere lovet?»

  Jeg takker statsråden for svaret,
og er glad for at saken allikevel blir fremmet i vårsesjonen
1999. Bakgrunnen for mitt spørsmål var at jeg
registrerte at saken ikke var oppført i oversikten over saker
som Regjeringen ville fremme i vårsesjonen 1999. 

Det har tatt lang tid å få fremmet
denne saken for Stortinget. Den var i ferd med å bli ferdigbehandlet
i Justisdepartementet høsten 1997. Regjeringsskiftet bidro
vel til en utsettelse. Saken ble lovet fremmet i vårsesjonen 1998
av daværende statsråd Aure. 

Jeg er glad for at vi nå får
saken oversendt Stortinget i løpet av inneværende
måned, og ser med spenning fram til de forslag Regjeringen
fremmer i denne saken.

