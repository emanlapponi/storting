 Jeg skal få stille følgende spørsmål
til sosialministeren:

«Rusmiddeldirektoratet rettet i 1999
en forespørsel til AKAN om komiteen kunne påta
seg ansvaret som norsk ressurssenter med kompetanseområdet
arbeidsliv og rus. AKAN-komiteen stiller seg meget positiv til dette.

Når vil AKAN få klarsignal
til å etablere ovennevnte ressurssenter?»

  Jeg vil få takke statsråden for
svaret.

Da Stortinget den 1. desember 1998 behandlet
Handlingsplan for redusert bruk av rusmidler, vedtok Stortinget
en rekke punkt når det gjaldt avholdstiltak, for eksempel
på arbeidsplassen, på idrettsarenaen, i trafikken og
ved graviditet.

Området arbeidsliv og rusmiddelbruk
er et viktig innsatsområde. Jeg ble overrasket over en
undersøkelse for en tid tilbake som viste at snaut 40 pst.
av alt alkoholforbruk var relatert til arbeidsplassen og/eller
arrangement knyttet til arbeidsplassen. 

Jeg tolker statsrådens svar som meget
positivt. Rusmiddeldirektoratet har også en meget positiv
holdning til et ressurssenter med kompetanseområde arbeidsliv
og rusmidler. Jeg ser derfor fram til en snarlig positiv beslutning
så snart budsjettet for 2001 er vedtatt i Stortinget.





                

