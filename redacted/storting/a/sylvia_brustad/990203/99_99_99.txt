 Jeg vil få stille følgende
spørsmål til helseministeren:

«Hvorfor har Sosial- og helsedepartementet
overprøvd Statens helsetilsyn og gitt statsstøtte
til ytterliggående organisasjoner som Norsk Pro Vita, For
Livsrett og Menneskeverd, og også til Norges Kristelige
Student- og Skoleungdomslag som Helsetilsynet mener bygger på metoder
som er «direkte uegnet til å bevisstgjøre
ungdom på egne handlingsvalg»?»

 : Jeg takker statsråden for svaret, men
jeg syns ikke det var noe svar på det jeg spurte om. Jeg
er selvfølgelig klar over at statsråden er i sin
fulle rett til å overprøve Helsetilsynet, men
spørsmålet er om det er klokt. Spørsmålet
er om det er klokt å gi støtte til prosjekter
under de nevnte organisasjoner som vi vet hvor står i abortkampen,
som vi vet er imot abort, som er ekstreme, og som er ytterliggående.
En av dem, Pro Vita, har til og med Børre Knudsen som æresmedlem.
Ludvig Nessa er også medlem. 

Dette er meget følsomme ting, og dette
er også meget ekstreme organisasjoner i en meget vanskelig
abortdebatt. Dette er organisasjoner som er uenig i den
abortloven vi har i dag. Og jeg er fristet til å spørre
statsråden om det å gi støtte til denne
type prosjekter under disse organisasjonene er å prøve å ta
omkamp på den abortloven som det er et bredt flertall bak
i dette stortinget, og om ikke statsråden på denne
måten også er med på å legge mer
stein til byrden for de jentene som fra før har det meget
vanskelig.

  Jeg vil gjerne gjenta det jeg sa i stad, at
statsråden selvfølgelig er i sin fulle rett til å overprøve
og ta beslutningen i forhold til den type saker, men jeg setter
fortsatt spørsmålstegn ved om det er klokt. Jeg mener
det er uklokt å gi støtte til den type prosjekter
og til den type organisasjoner, særlig når Helsetilsynet,
som er den faglige myndigheten på dette området,
så klart sier at flere av disse prosjektene er direkte
uegnet til å bevisstgjøre ungdom i forhold til
det spørsmålet vi her prater om. De sier bl.a.
om det prosjektet Livsrett og Menneskeverd søkte om:

«Helsetilsynet
tar imidlertid skarp avstand fra den sammenheng forebygging av uønskede
svangerskap og abort presenteres i.»

Jeg mener at det selvfølgelig er lov
til å gi støtte til de prosjektene en måtte ønske.
Jeg mener det er galt, og jeg er sterkt uenig i, at en gir støtte
til den type organisasjoner. Jeg mener at det er oppsiktsvekkende
at det gjøres på denne måten. Jeg føler
vel også – og må få lov til å si
det – at Kristelig Folkeparti i denne saken lar sin egen
moralistiske og religiøse overbevisning styre mer enn hensynet
til de jentene vi her prater om.

