 Jeg takker statsråden for svaret.

Dette er jo ikke direkte enkelt for
noen, heller ikke den teknikken i skattesystemet. Men
det er klart at når det er slik at det har skjedd en feilbehandling
som i dette tilfellet gjorde at gutten ble blind, det er innrømmet
en legetabbe ved sjukehuset, og vedkommende har fått pasientskadeerstatning,
forstår jeg at det virker urimelig at en da må betale
betydelig skatt av den.

Jeg hører statsråden sier
at her er det mulig at det kan ettergis osv., men det åpner
da for skjønn ved de ulike lokale kontorene, og det er
totalt sett heldigvis ikke så mange dette dreier
seg om. Spørsmålet mitt blir da: Vil statsråden
vurdere å klargjøre regelverket enda
mer på dette området, slik at denne guttens familie
og andre i tilsvarende i situasjoner slipper å betale
skatt på erstatningen som skulle bidra til å sikre
et godt liv for gutten og andre i liknende situasjoner
i framtida?

