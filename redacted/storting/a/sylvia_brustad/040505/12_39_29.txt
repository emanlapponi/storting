 Jeg takker statsråden for svaret.
Jeg er rimelig godt fornøyd med det.

Jeg opplever at statsråden tar dette
problemet på alvor, for det er bekymringsfullt
det som har kommet fram i denne rapporten. Det er helt klart at
en del av vårt biologiske mangfold står i fare
ved en del av våre skyte- og øvingsfelt.
Derfor er det viktig, som statsråden sier, at det blir
vurdert å sette i gang tiltak. Jeg ville kanskje gått
ett skritt lenger og sagt at det 

bør

 iverksettes
tiltak.

Jeg har et konkret oppfølgingsspørsmål,
og det er: Kan det f.eks. bli aktuelt å iverksette
avrenningskrav for eksisterende skytefelt også? Og vil
statsråden påse at Forsvaret nå følger
opp dette slik at nødvendige tiltak blir iverksatt, slik
at vi redder det biologiske mangfoldet, rett og slett?

