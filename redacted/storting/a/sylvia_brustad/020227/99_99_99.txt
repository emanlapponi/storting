 Jeg vil få stille følgende
spørsmål til olje- og energiministeren:

«Hjemfallsretten har vært
et viktig virkemiddel i de norske konsesjonslovene.

Mener Regjeringen at hjemfallsretten
fortsatt skal være et viktig virkemiddel for
at staten og fellesskapet skal ha kontroll med vannkraftressursene?»

 Jeg takker statsråden for svaret. Men
jeg følte nok ikke at statsråden var
helt klar i sitt svar til meg, og jeg håper ikke
det betyr at Regjeringa er på vikende front når
det gjelder kampen for hjemfallsretten. Jeg tror ikke
jeg trenger å dra noen flere argumenter med hensyn
til hvorfor det er viktig. Vi har jo sett – også i
denne sak, vil jeg si – litt ulike signaler fra Kristelig Folkeparti
og fra Høyre, og jeg håper ikke at det
er slik at det også i denne saken, som vi nå har
sett noen eksempler på i
andre saker, er Høyre som får
bestemme politikken, mens Kristelig Folkeparti
nøyer seg med statsministeren.

Jeg gjentar mitt spørsmål:
Hva er Regjeringas primærstandpunkt i forhold til hjemfallsretten?

 Jeg takker igjen for svaret og er jo glad for
at statsråden søker løsninger der en
vil ivareta «grunnleggende prinsipper»,
slik statsråden formulerer seg. Likevel er jeg
litt usikker, for det jeg synes jeg hører statsråden sier
her, er at han tenker i retning av et kompromiss. Er det det som
er tilfellet med hensyn til det som har skjedd i forhold til ESA?
Og i så fall, kan statsråden antyde i hvilken
retning Regjeringa nå vurderer eventuelle kompromisser
i denne saken?

