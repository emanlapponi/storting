 Jeg vil få stille følgende
spørsmål til olje- og energiministeren:

«Etter olje- og energiministerens møte
med Naturkraft og deres eiere sist uke har det oppstått
betydelig tvil om hva som er Regjeringens standpunkt til de konsesjoner selskapet
har fått for bygging av gasskraftverk.

Kan jeg derfor be statsråden redegjøre
for hvilke signaler som ble gitt i møte med Naturkraft,
og hva som er Regjeringens holdninger til en eventuell
forlengelse av selskapets konsesjoner?»

 Arbeiderpartiet
er også opptatt av å bruke
den til enhver tid mest miljøvennlige teknologi, også i
forhold til gasskraftverk. Det må være
helt klart.

Jeg er glad for den retrett som Steensnæs
nå faktisk gjør, og som han gjorde også på fredag,
for de signaler som ble gitt i møtet med Naturkraft og
deres eiere, var i høyeste grad selvmotsigende.
På den ene siden ble det stilt krav om at det skulle bygges
CO2-frie gasskraftverk, men samtidig skulle ikke selskapet
få den tid de mente de trengte for å utvikle teknologien
for å nå det målet. Dessuten
var det helt klart – slik jeg oppfattet Høyres
reaksjon, og slik vår reaksjon var – at
det farvannet statsråden opererte med, var i strid med
Stortingets flertall.

Fordi jeg føler at statsråden
med dette svaret ikke er helt tydelig, vil jeg spørre:
Kan statsråden nå garantere at selskapet får
den tid de ber om, slik at det blir i tråd med det et flertall
i Stortinget ønsker?

 Jeg takker statsråden for svaret, og
jeg er glad for det han sier.

Etter dette møtet kom det
i hvert fall klart fram at statsråden hadde stilt klare
krav til forlengelsen av konsesjonen. Det var i strid med hva et
flertall i Stortinget ønsket, ikke fordi et flertall
i Stortinget ikke også ønsker den
mest miljøvennlige teknologien
som til enhver tid er tilgjengelig, men fordi selskapet selv sier
at de trenger mer tid for å komme fram til den teknologien
som kan gi så nært som mulig CO2-frie gasskraftverk.

La meg da – bare for å få det
helt klart – spørre én gang til: Kan
statsråden garantere at selskapet får den tid de
trenger til å nærme seg en teknologi for CO2-frie
gasskraftverk, og – hvis de mener at det ikke
er mulig å få til det – at de likevel
får tid og mulighet til å bygge det de faktisk
har fått konsesjon for?

