 Jeg vil få stille følgende
spørsmål til olje- og energiministeren:

«Det har over en tid vært
utredet om CO2 kan injiseres i Gullfaks-feltet, slik at man kan øke
oljeproduksjonen på feltet. En CO2-injisering ville trolig
gitt en større utvinningsgrad enn vanninjeksjon. Statoil
har foreløpig valgt å gå videre med vanninjeksjon.
CO2-injeksjon på Gullfaks ville gitt norsk industri
viktig erfaring og kompetanse på håndtering av
CO2, og det ville bidratt til betydelig reduserte CO2-utslipp.

Hvordan stiller statsråden seg til
at prosjektet med CO2-håndtering nå kan bli skrinlagt?»

 Jeg takker statsråden for svaret.

Det virker som om statsråden og vi
i Arbeiderpartiet er enige om at det
hadde vært en fordel om vi kunne ha fått gjennomført
dette prosjektet, med alle de gevinster det
har for miljø, som statsråden sa, og jeg vil også si
for teknologisk utvikling framover, også i forhold
til arbeidsplasser. Derfor er det viktig å prøve å få realisert det.

Jeg er glad for at statsråden sier
han vil følge saken nøye. Mitt spørsmål
blir da: Hvis det skulle være behov for at statlige myndigheter
stiller opp med noe, slik vi har gjort i en del andre
prosjekter som ikke har vært bedriftsøkonomisk
lønnsomme her og nå, men som kanskje kunne bli
samfunnsøkonomisk lønnsomme, vil statsråden være
innstilt på det?

 Jeg takker igjen for svaret.

Jeg tolker faktisk svaret dit hen at statsråden
er beredt til også å kunne gå inn
her – det måtte være seg med
endringer i rammebetingelser eller økonomiske
incentiver som gjør at dette kan bli realisert. Hvis min
tolkning er riktig, er jeg veldig fornøyd med
det, fordi jeg tror vi som samfunn har mye å tjene på å få prøvd
ut et slikt prosjekt, også med tanke på de
store utfordringer vi har miljømessig i tida
framover. Hvis en på den måten også kan
få ut mer olje, vil det være en vinn-vinn-situasjon.

Hvis min tolkning som sagt er riktig, er jeg
fornøyd med at statsråden ser ut til å ville
stille opp for dette prosjektet hvis det skulle være nødvendig.

