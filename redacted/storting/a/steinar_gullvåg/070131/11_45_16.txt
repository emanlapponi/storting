  Jeg tillater meg å stille følgende
spørsmål til samferdselsministeren:

«NSB har lagt inn betydelig slakk
i sitt ruteopplegg på Vestfoldbanen. Etter
siste ruterevisjon pr. 8. januar 2007 varierer reisetida Tønsberg–Oslo
fra 1 time 27 minutter til 1 time 37 minutter.
På returen varierer reisetida fra 1 time 25 minutter
til 1 time 31 minutter. De reisende opplever stadig at
toget må «ta pauser» for å holde
oppsatt reisetid eller vente på kryssende tog.

Hva kan gjøres for å korte
ned kjøretida og få til et bedre ruteopplegg?»

