  Jeg vil takke statsråden for et meget
positivt svar. Jeg vil også takke statsråden
for hennes innsats for Vestfoldbanen.

Jeg finner grunn til å understreke
at det er nødvendig å ha stadig fokus på kjøretida
på Vestfoldbanen, fordi det nå er slik at Vestfoldbanen
i større og større grad vil konkurrere med biltrafikken
på strekningen inn mot Oslo. Etter hvert som
kollektivfeltet blir utvidet fram mot Asker, vil biltrafikken og
busstrafikken i framtida få kortere kjøretid enn
i dag.

Det er videre grunn til å se nærmere
på stoppmønsteret på disse strekningene
for å få til et bedre ruteopplegg
enn det vi har i dag.

