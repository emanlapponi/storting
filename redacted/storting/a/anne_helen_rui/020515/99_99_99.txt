 Jeg har følgende spørsmål
til justisministeren:

«I Dagsavisen 6. mai d.å.
blir det opplyst at sikkerhetstiltak for unge utsatt for
tvangsekteskap flere ganger har vært forgjeves. Noen
av årsakene som blir framhevet, er at institusjoner som
Lånekassa og Trygdeetaten ikke vet om slike sikkerhetstiltak.

Hva har statsråden tenkt å gjøre
for å sikre at identiteten til mennesker som er utsatt
for tvangsekteskap, ikke avsløres?»

 Jeg takker for svaret.

Det er viktig at det ikke er ofrene
for tvangsekteskap som hele tida blir skadelidende,
og at tiltakene rundt dem fungerer så effektivt som mulig.
Det er ingen tvil om at en del ofre har nølt
med å søke hjelp nettopp fordi
de tviler på at det er mulig å få nødvendig
hjelp.

Sjølve handlingsplanen mot tvangsekteskap
retter innsatsen mot informasjon om rettigheter og lover til ungdom
og foreldre og til hjelpeapparatet, mot tiltak
som kan føre til økt dialog
og samhandling, og mot tiltak for den enkelte slik at han kan få hjelp
i den vanskelige situasjonen han er i. Dette er vel og
bra.

Men et annet spørsmål som
denne saken reiser, er: Er det i større grad behov for
kompetanse i departementer og offentlige etater, siden vi ser at
det mangler rutiner og koordinering – som
ministeren sier han vil ta fatt i? Er det behov for økt
kompetanse i offentlige etater?

 Et lite spørsmål
til når det gjelder kompetansehevinga. Vi vet at noen
miljøer har kompetanse på dette området,
og statsråden nevner sjøl at det er andre
etater som kommer inn her. Jeg vil spørre: Er det å gå inn
i en dialog med utdanningsministeren og med skoleverket
en mulig måte å gi mer kompetanse og
informasjon til skoleverket, til lærere, på?

Jeg er også bekymret over
at man i en del skoler tar vekk f.eks. helsesøster, som
kunne vært en innfallsvinkel til det å inneha
grad av kompetanse, og at ungdommen da kunne vite at kanskje
er det dette mennesket man kan henvende seg til.

