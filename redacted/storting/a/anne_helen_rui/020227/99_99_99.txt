 Jeg har følgende spørsmål
til arbeids- og administrasjonsministeren:

«Regjeringen sier de vil
ha fortgang i utbygging av offentlige servicekontorer med kommunal
og statlig deltagelse. Arbeidet med etablering av slike kontorer
i kommunene er i gang. Stortinget har bevilget 30 mill. kr som bl.a.
skal gå til økonomisk støtte til lokale
prosjekter. Kriterier for tildeling av midler skulle være
klare i januar 2002, men kommunene har fått opplyst at
invitasjon til søkerrunden er utsatt.

Når kan kommunene forvente at søkerkriteriene
er ferdig utarbeidet?»

 Jeg takker statsråden for svaret, og
er veldig fornøyd hvis kommunene nå får
beskjed om fjorten dager.

Da har jeg bare én tilleggskommentar,
og det er at man som bruker av et servicekontor ikke blir
sittende irritert i telefonen og høre at man
stadig rykker fram i køen, når det virkelig er
lang ventetid. Jeg håper at det er slike barnesykdommer
man nå tar vekk.

