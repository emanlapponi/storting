 Jeg har følgende spørsmål
til helseministeren:

«Vi har lovverk som skal sikre befolkningen øyeblikkelig
helsehjelp når det er nødvendig. Helseforetaket
kutter nå betraktelig i ambulansetilbudet til innbyggerne
i Larvik og Lardal.

Mener statsråden at dette
sikrer liv og helse, og at loven om øyeblikkelig hjelp
overholdes?»

 Jeg takker statsråden for svaret.

Det er hevet over enhver tvil at rask og riktig
behandling redder liv og minsker skader. I St.meld. nr. 43 for 1999-2000
ble det foreslått at man i tettbygde strøk skal ha
en utrykningstid på 12 minutter. Det tror jeg ikke
man vil greie med én bil etter vanlig
virketid i Larvik og Lardal.

Styret i Sykehuset i Vestfold har besluttet
at beredskapsreduksjonen skal være en forsøksordning
som skal evalueres etter et halvt år. Dette er
en forsøksordning som vil bety
liv eller død for Larviks og Lardals befolkning,
som blir forsøksmennesker. Det minner om kriterier for
forsøk med mennesker som vi ikke liker å tenke
på. Det er nærliggende å sammenligne
forsøket med medisinsk forskning. Ved medisinsk forskning
i verden i dag gjøres det normalt etiske vurderinger som
medfører at forsøk avbrytes på gitte
vilkår.

Larvik vil bli landets desidert (presidenten
klubber) mest befolkningsrike tettsted med bare én
ambulanse etter arbeidstid. Hvordan kan man tillate å igangsette
et slikt forsøk med befolkningen (presidenten klubber)
når man hadde kunnet gjøre de registreringene
som entydig ville ha gitt svarene, uten at det hadde gått
ut over menneskeliv? Og er dette innafor akseptable, etiske
prinsipper for medisinsk forskning?

