 «Bommen på gamle E18 mellom
Sande og Holmestrand i Vestfold er satt opp for å virke
avvisende på trafikantene på den nye E18. Siden bompengene
skal finansiere den nye E18 videre sørover, burde
lokalbefolkningen i Sande og Holmestrand kommuner, som bruker denne veien
som sin lokale vei, få anledning til å kunne komme
inn under en rabattordning.

Kan statsråden tenke seg å imøtekomme
de problemer og kostnader lokalbefolkningen
blir pålagt ved en slik bomplassering?»

 Jeg takker statsråden for svaret.

Jeg har hørt her i dag og lest i media
at teknikken som nå finnes for veksling og kortbruk, skal
tas i bruk etter hvert ved de ubemannede bomstasjonene
i Norge. Men hva med de trafikantene som er funksjonshemmede, som ikke
under noen omstendigheter kan klare verken å betale,
veksle eller bruke kort? Vi vet også at
trafikkgrunnlaget øker, og før i dag har samferdselsministeren
sagt at det er viktig å tenke på at man skal ha
inntjening på bomstasjonene. Men når trafikkgrunnlaget øker,
stort sett hele vegen, kunne en ikke da tenkt
på å gi de funksjonshemmede rett og slett fri
adgang gjennom bomstasjonene i Norge?

 Jeg takker også for det
svaret. Men er det ikke sånn at samferdselsministeren
kunne ta initiativ til å utvide ordningen
med bomringene til også å gjelde de
andre bommene som vi setter opp nå og i framtida?

