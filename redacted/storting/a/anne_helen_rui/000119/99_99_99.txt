 Jeg har følgende spørsmål
til justisministeren:

«En mangemillionær kjørte
i oktober 1999 gjennom politiets fartskontroll i 141 kilometer i
timen. Retten la i formildende retning vekt på at føreren
kjørte en bil som har gode kjøreegenskaper ved
høy fart.

Mener statsråden at denne rettsavgjørelsen
gir grunn til å vurdere endringer i regelverket?»

  Jeg takker statsråden for svaret, og
jeg er fullt klar over de begrensningene som statsråden
har i slike saker. 

Vi har likt å tro i Norge at vi har
et rettsvesen som ikke gjør forskjell på folk,
sjøl om vi har forskjellig status, både økonomisk
og ellers. Men hvilken oppfatning har statsråden: Gjøres
det forskjell på folk i det norske rettsvesen i dag, og
kan ministeren, hvis det er tilfellet, ta noen initiativ for å begrense
den utviklinga? 

