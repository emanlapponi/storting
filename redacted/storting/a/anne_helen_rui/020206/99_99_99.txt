 «Ansatte ved Hof fengsel er oppgitte
over bemanningssituasjonen ved institusjonen. Fortsatt er det kun
to nattevakter som skal passe på 108 innsatte.

Mener statsråden at dette
er tilstrekkelig bemanning?»

 Jeg takker statsråden for svaret.

Jeg er klar over at det foregår en
selektering, og at det er et annet klientell enn det Hof fengsel
var bygd for. Men man kan jo tenke seg ekstraordinære situasjoner, f.eks.
ved sykdom og ved brann. Da synes jeg at to personer er lite. Jeg
kan imidlertid ikke se at det finnes retningslinjer for
hvor mange ansatte det bør være på et visst
antall innsatte ved de forskjellige kategorier fengsel. Kunne statsråden
tenke seg å ta initiativ for å lage noen
slike retningslinjer?

