  Jeg har et spørsmål til
fiskeriministeren:

«Østlandets fiskeridistrikt har 2-3
pst. av fiskeflåten i landet. Men havnene i dette området
får svært få midler til å forbedre
sine havner. I Nevlunghamn i Larvik er fiskerihavna nå så grunn
at mudring er tvingende nødvendig for at de store fiskebåtene
skal kunne få levert fisken til fiskemottaket, slik at
fiskemottaket og arbeidsplassene kan bestå.

Hvorfor blir Østlandets fiskeridistrikt nedprioritert,
og vil statsråden omprioritere slik at havna i Nevlunghamn kan
bli utbedret i 1999?»

  Jeg takker statsråden for svaret, men
jeg er egentlig særdeles lite tilfreds med det svaret jeg
fikk. Det er ganske mange år siden Larvik ble en storkommune,
og sånn sett syns jeg det er utrolig å kunne få til
svar at det nå skal være en hemsko for at Nevlunghamn
havn skal kunne utbedres. 

Nevlunghamn havn er en landingsplass for kreps
og for reker. Det er et stort marked rundt Nevlunghamn for ferske
fiskevarer. Jeg syns det er helt utrolig at man ikke har råd
til de 400 000 – 500 000 kr det vil koste å kunne lande
de store fiskebåtene som kommer inn til Nevlunghamn fra
hele østlandsområdet. Og med det markedet som
er der, syns jeg det rett og slett er en diskriminering av oss i østlandsområdet.

  Men når det distriktet har 2-3 pst.
av fiskeflåten og de greier å få 1 mill.
kr av de pengene som er satt av til havnedistriktsutbedringer, syns
jeg ikke det rimer. Tenk 2-3 pst. av 170 mill.
kr – litt mer burde gå til østlandske
fiskeridistrikt. Det er også ansatt innvandrere i dette
fiskemottaket, og da er det faktisk våre innvandrere som
egentlig lider for at det ikke går an å finne
en liten pott penger til en liten havn i østlandsdistriktet.
Det er kun én havn i østlandsdistriktet som i
det hele tatt får penger på 1999-budsjettet. 

