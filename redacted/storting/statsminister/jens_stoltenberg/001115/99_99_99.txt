  Regjeringen og Arbeiderpartiet tar avstand
fra alle totalitære regimer og det menneskesyn de representerer.
Vårt arbeid bygger på de verdiene som er nedfelt
i Arbeiderpartiets program og Regjeringens tiltredelseserklæring.

Sosialdemokratiet har opp gjennom historien
stått i første rekke i den politiske kampen mot
diktaturer, mot totalitære regimer over hele verden og
mot udemokratiske krefter både internasjonalt og i vårt
eget land.

Denne holdningen ligger til grunn for det arbeidet som
utføres av partiets tillitsvalgte og representanter i alle
posisjoner. Det gjelder selvsagt også for medlemmer av
min regjering.

  Jeg svarte på spørsmålet
ved å understreke at absolutt alle medlemmer av min regjering
helt selvsagt står på et demokratisk verdigrunnlag
og tar avstand fra alle totalitære regimer, diktaturer
og overgrep og brudd på menneskerettigheter. Det er selvsagt,
det er åpenbart, og det er også nedfelt i det programmet
Regjeringen bygger på, og i Regjeringens tiltredelseserklæring.
Og det er altså en kompromissløs holdning mot
denne politikken som vi har sett at totalitære regimer
står for også i nyere tid.

Det at man har hatt andre standpunkter tidligere
i livet og har et annet standpunkt i dag, at man har forandret mening,
er en del av en politisk prosess som skjer med mange mennesker.
Og det at man har ment noe tidligere som var feil, hindrer ikke
at man kan gjøre en god gjerning i en regjering i dag.

