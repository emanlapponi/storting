 «Storting og regjering har som mål
at støyplagen i løpet av ti år skal reduseres med
25 pst.

I en nylig utkommet rapport fra Transportøkonomisk institutt
og Miljøakustikk AS «Mye skrik og lite
ull – Dagens støyregelverk i praksis» (jf.
tidsskriftet Samferdsel, febr. 2002), konkluderes det med at man
med dagens regelverk og satsing ikke vil være
i nærheten av å nå et slikt mål.

Vil statsråden foreta noen
nye grep for å nå målsettingen?»

 Mange barn og unge er plaget av støy.
Å forebygge er naturligvis langt mer rasjonelt enn å reparere
i etterkant. Jeg er veldig glad for den vektleggingen statsråden
har på samferdselssektorens betydning, og løsningen
er vel kanskje her, som i klimasammenheng, at en rett og slett må kjøre
mindre. Men når skoler må holde vinduene lukket
for å skjerme elevene, er det noe som er fundamentalt galt.
Det finnes et eksempel på en splitter
ny skole som måtte gå til dette skrittet fordi
det ikke var penger igjen på budsjettet til å bygge
støyvoller mot veien. Mitt spørsmål til
statsråden er da: Synes statsråden at dette er
akseptabelt?

 Jeg takker for svaret.

Ut fra det statsråden nå sier,
er det naturlig å spørre om det vil bli utarbeidet
en samlet forskrift med bindende og anbefalte støygrenser
for behandling av støy etter de ulike lovene
som vi har, både plan- og bygningsloven, forurensningsloven
og kommunehelsetjenesteloven.

