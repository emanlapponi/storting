 Jeg vil først takke statsråden
for svaret. Jeg vil også i tillegg gratulere han
med Sellafield-seieren, selv om jeg synes det er litt paradoksalt
at det synes som om vi har bedre kontroll med utslipp
i England enn det vi har i Norge.

Jeg ser poenget med den generelle informasjonen
som er gjort tilgjengelig fra SFT, men dette er et spesielt
tilfelle, og det må være mulig for allmennheten å få vite
eksplisitt hvilke kjemikalier som slippes ut ved Snøhvit-feltet.
Kan statsråden bekrefte at den typen informasjon, om kjemikaliene
som slippes ut ved Snøhvit, nå vil bli gjort tilgjengelig
for offentligheten, i tråd med det som er intensjonen bak både
Århuskonvensjonen og den nye miljøinformasjonsloven?

