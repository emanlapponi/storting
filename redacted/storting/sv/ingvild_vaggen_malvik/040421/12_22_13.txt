 Jeg tillater meg å stille følgende
spørsmål til miljøvernministeren:

«Norge har ratifisert Århuskonvensjonen
om retten til miljøinformasjon, og Stortinget
vedtok i fjor en ny lov, miljøinformasjonsloven (Ot.prp.
nr. 116 (2001-2002)), som trådte i kraft f.o.m. 1. januar
i år.

Kan SFT etter denne loven nekte offentligheten
innsyn i hvilke kjemikalier som slippes ut ved Snøhvit,
og hvordan har statsråden i så fall tenkt å sørge
for å få håndhevet og verifisert målet
om nullutslipp fra anlegget?»

