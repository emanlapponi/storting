 «I Malvik kommune har det gått
et belastningsras på rundt 20 mål som har tatt med
seg deler av E6. Mye tyder på at raset skyldes masseoppfylling
i forbindelse med motorveien. Dette er ett av flere eksempler
på ras i forbindelse med eller i etterkant av
vegarbeid.

Hvilke rutiner foreligger
for grunnundersøkelser i forkant av slike arbeider, og
hvilke tiltak vil statsråden sette i verk for å sørge
for grundigere forundersøkelser i framtida?»

 Jeg takker for svaret.

Det er en del ting vi vet om grunnforholdene
i det området ved Trondheimsfjorden hvor Malvik kommune
ligger. I stor grad snakker vi om det som under istiden var havbunn,
og som kan karakteriseres som leirsuppe. Også små masseforflytninger
kan utløse katastrofer. Og selv om det ikke hadde
noe med veiarbeid å gjøre, hadde vi et tilfelle
i Rissa på 1970-tallet.

Mitt spørsmål er: Påhviler
det ikke Vegvesenet i slike områder
et spesielt ansvar i forhold til grunnundersøkelser
i forkant? Veibyggingen kan være en medvirkende årsak,
men ansvarsforholdene kan være vanskelige å kartlegge
i etterkant. Er det ikke bedre å forebygge
og ta kostnadene ved det, enn å være
nødt til å reparere i etterkant?

 Som saksordfører
for klimameldingen har jeg jobbet mye med problemer
knyttet til klimaendringer som følger i farvannet av den
globale oppvarmingen.

Noe av det forskerne er enige om, er at hyppigheten av
stormer med stort skadeomfang vil øke mest på kysten av Møre
og Trøndelag. Et villere og varmere klima er også dårlig
nytt for samferdselssektoren. Vann og leire er som kjent ingen spesielt
heldig kombinasjon i denne sammenheng.

Da er mitt spørsmål: Har
samferdselsministeren tatt tilstrekkelig høyde
for disse endringene som vil foreligge i forhold til klimaet, når
det gjelder forebygging av ras i framtiden?

