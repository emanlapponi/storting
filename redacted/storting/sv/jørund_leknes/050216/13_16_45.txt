 Jeg takker for svaret. Det har vært
delte meninger om hvor offensiv miljøvernministeren har
vært overfor USA. Natur og Ungdom rapporterte bl.a. fra
Buenos Aires:

«Etter å ha
holdt to innlegg i plenum har Hareide ikke
engang nevnt at det er noen land som lager større problemer
enn andre. Slik dulling med verdens klimaverstinger har vi ikke
tid til.»

I Buenos Aires gjorde også USA
det veldig klart at de ikke kommer til å slutte
seg til Kyoto-avtalen.

Med Irak-krigen friskt i minne vet vi godt
at diplomatisk press ikke
er nok til å få USA til å endre
politikk. Derimot har vi andre pressmidler og andre
tiltak som vi kan benytte oss av. Et eksempel
på et slikt tiltak er å true med å begynne å handle olje
i euro.

Vil Regjeringen ta initiativ
til å utrede tiltak for å påføre
USA økonomiske tap hvis de fortsatt nekter å ratifisere Kyotoprotokollen?

