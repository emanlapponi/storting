  Jeg takker for svaret.

Apartheidregimet i Sør-Afrika har
blitt kalt en forbrytelse mot menneskeheten. Regimet ble kastet
bl.a. fordi man internasjonalt boikottet det. USAs klimapolitikk
er også en forbrytelse mot menneskeheten. Behovet
for reduksjoner i CO

2

-utslippene er så store
at vi ikke kan godta USAs alenegang i denne saken. Jeg
oppfatter statsrådens svar som om han har gitt opp å presse
USA til å gå med på Kyoto-avtalen, samtidig
som USA sier at årsaken til at de ikke
vil ratifisere protokollen, er at det vil straffe seg økonomisk.

Spørsmålet mitt til statsråden
blir derfor: Er det ikke slik at når et land sier
at det vil straffe seg økonomisk å gå inn
på en avtale, så bør man finne virkemidler
som gjør det økonomisk lønnsomt for det
landet å gå inn på den avtalen?

