  Jeg takker for svaret.

Jeg har full forståelse
for at moderniseringsministeren ikke kan forskuttere et
eventuelt svar fra Konkurransetilsynet. Men det som er
interessant her, er jo at på regjeringshold
er det den frie konkurransen som på en måte
er det drivende elementet. Og når man snakker om fri konkurranse,
vil jeg minne moderniseringsministeren om at det er veldig stor
forskjell på det å kjøpe seg strøm
på strømmarkedet, hvor man kjøper helt
homogene produkter, og det å kjøpe programvare
fra forskjellige leverandører. For det krever stor opplæring å skifte
programvareleverandør. Så spørsmålet
mitt til moderniseringsministeren er helt enkelt: Deler moderniseringsministeren
den oppfatning at hvis man skal sikre fri konkurranse
innenfor programvareområdet, må man
gi opplæring i flere systemer for å hindre
at én aktør kan profittere på at den
allerede har en stor markedsposisjon og automatisk får
gitt opplæring til brukerne?

