  Jeg takker for svaret.

Jeg tror vi skal få en spennende og
interessant debatt på dette
området framover. Jeg vil bare nok en gang understreke
behovet for opplæring i andre systemer enn de som
dominerer i dag, som i hvert fall innenfor operativsystem-
og kontorsektoren i all hovedsak er Microsoft. Jeg vil foreslå for
moderniseringsministeren at det fra regjeringshold tas initiativ
til gratis opplæring i programvare basert på åpen
kildekode for IT-ansvarlige i offentlig sektor.

Det vil kanskje være vanskelig
for moderniseringsministeren å forskuttere et ja eller
nei, men jeg vil i hvert fall spørre om han vil vurdere
et slikt tiltak for å bedre den teknologipolitiske
utviklingen – eventuelt den frie konkurransen,
hvis man befinner seg litt lenger mot høyre på partiskalaen
enn SV gjør.

