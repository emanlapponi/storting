 «Ifølge et oppslag i Adresseavisen
11. februar var to fly fra Braathens og Widerøe
på kollisjonskurs over Brandbu i Oppland 3. juni
i fjor med 156 passasjerer om bord. Det var det automatiske kollisjonsvarslingssystemet
i flyene som hindret historiens verste flyulykke
over Fastlands-Norge.

Vil statsråden bidra til at det blir
et obligatorisk krav om antikollisjonssystem på alle
flytyper som driver personbefordring mellom norske
flyplasser?»

 Jeg takker for svaret.

Statsråden bekreftet at i dag er det
altså flyselskap og flytyper som trafikkerer på kortbanenettet
som ikke har dette utstyret, og som ikke har
krav om det.

Her er statsråden i den situasjon
at hun har direkte styring med hvordan dette kan bli i framtiden,
gjennom at når det legges ut anbud for kortbanenettet,
kan hun stille krav om at det for de flytypene som skal brukes,
skal være obligatorisk å ha dette systemet
på samtlige fly.

Da blir mitt spørsmål til
statsråden om statsråden ved neste anbudsrunde
på kortbanenettet vil stille krav til samtlige flytyper
som skal trafikkere kortbanenettet, om at de skal ha dette kollisjonsvarslingssystemet.

 Takk for svaret, men jeg oppfattet ikke
at det ble svart direkte på spørsmålet.

Når det gjelder trafikken på kortbanenettet,
der staten kjøper tjenester, har også staten
anledning til å stille krav om at det skal være
et slikt system på samtlige flytyper. Her har altså statsråden
direkte styringsmulighet. Spørsmålet var om statsråden
vil stille slikt krav når anbudet på kortbanenettet
skal legges ut neste gang.

