 «NSB AS har siden september 2002 varslet
at de ikke vil drive persontrafikken på Ofotbanen etter
ruteskifte i juni 2003. Samferdselskomiteen har i en flertallsmerknad
presisert at dersom forholdene ligger til rette for det, bør
trafikkeringsretten overføres fra NSB til Ofotbanen AS.

Hva vil statsråden gjøre
for å følge opp innstillingen fra samferdselskomiteen,
og hva vil statsråden gjøre for å sikre
persontrafikken etter juni 2003?»

 Jeg takker for svaret.

Jeg konstaterer at det som var intensjonen
i flertallsmerknaden fra samferdselskomiteen om at dersom forholdene
lå til rette for det, kunne Ofotbanen AS overta trafikkeringsretten
på Ofotbanen, ikke er blitt fulgt opp, ved at
man nå forlenger avtalen med NSB.

I dagens Fremover er det et stort
oppslag om at det er fare for togstopp om seks uker – det
er altså seks uker til disse avtalene går ut – og
at NSB er i forhandlinger både med Ofotbanen AS og Connex
AS om trafikkeringsrett og videre persontrafikk på Ofotbanen.

Ofotbanen AS har lagt opp til å etablere
et regionalt togtilbud mellom Nord-Sverige og Nord-Norge.
Ofotbanen AS er et nordnorsk selskap som er i etableringsfasen. Vil
statsråden se det som positivt om NSB nå får
til en avtale med Ofotbanen AS om å overta trafikkeringsretten på Ofotbanen
og ivareta de sikkerhetsmessige forholdene på Ofotbanen
som NSB i dag har?

 Jeg takket for svaret, og ser fram til at det
blir etablert en avtale med Ofotbanen AS om togtrafikk/persontrafikk
på Ofotbanen fra og med juni 2003.





                

