 Jeg takker for svaret, og jeg må også si at jeg er fornøyd med det. 




Jeg hørte og opplevde at statsråden pekte på en rekke tiltak som er gjort, og som gjøres for ikke minst å forbedre informasjonen og veiledningen overfor de ansatte innenfor helsesktoren og den offentlige sektor – hvis jeg hørte riktig – sånn at man på en måte skal få bedre rutiner på dette med å varsle og få trygghet i forhold til det å varsle. 




Som både undertegnede og statsråden har nevnt i sine innlegg, og som det går fram av rapporten fra Helsetilsynet, går det helt klart fram både av helsepersonelloven og av barnevernsloven at man har et klart ansvar, man har en klar plikt til å varsle. Så tror jeg, som sagt, at de tiltakene som statsråden nå har annonsert skal gjennomføres, vil være et bidrag til å følge opp det som Helsetilsynet skriver i sin rapport, nemlig at man mener at helsetjenesten bør ta et løft for å bedre varslingen av vold og mot mishandling av og omsorgssvikt overfor barn og å identifisere det å la være å si fra som et risikoområde. Det er ganske sterke signal fra tilsynet. 




Jeg takker for svaret og opplever at det som tilsynet annonserer, nå blir fulgt opp av statsråden. 




