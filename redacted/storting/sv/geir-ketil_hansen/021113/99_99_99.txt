 «Styret for Helse Nord må iverksette
budsjettnedskjæringer for 521 mill. kr over en 2-årsperiode
for å tilpasse budsjettrammene. I styrepapirene til foretakets møte
den 5. november framgår det at akuttkirurgien og fødetilbudet
ved lokalsykehusene må vurderes endret for å løse
tilpasningsproblemet.

Vil statsråden akseptere at helseforetakene
nedlegger kirurgisk akuttberedskap og fødetilbud ved lokalsykehusene
som et tiltak for å tilpasse budsjettrammene?»

 Når det gjelder innholdet i et lokalsykehus
og definisjonen på hva et lokalsykehus er,
kan det for så vidt være rom for ulike tolkninger.
Min vurdering er, og jeg tror det gjelder for de fleste som steller
med helsepolitikk, at et lokalsykehus
inneholder akutt kirurgi, akutt medisinsk beredskap og et fødetilbud.
Det kan man si er kjernevirksomheten til et lokalsykehus. Hvis en
av disse delene faller bort, er det grunn til å stille spørsmål
om vi fortsatt har et lokalsykehus.

Da blir tilleggsspørsmålet:
Dersom man skulle velge å ta bort akuttkirurgien eller
fødetilbudet, vil ministeren anse det som en så vesentlig
endring av strukturen, av innholdet i et sykehus, at det
må opp til beslutning i et foretaksmøte?

 Jeg er enig med helseministeren
i at det innenfor rammen av kirurgisk akuttberedskap
og medisinsk akuttberedskap er ulike modeller. Men mitt spørsmål
var: Hvis man legger ned den kirurgiske akuttberedskapen totalt, eller
hvis man tar bort fødetilbudet, er det en slik vesentlig
endring som bør besluttes i et foretaksmøte?

