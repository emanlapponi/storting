  Jeg takker for svaret og tolker det dit hen
at statsråden vil følge opp saken og forsøke å bidra
til å finne en løsning. Det synes jeg var positivt.
Det er grunn til å understreke at Svalbard har en befolkning
på ca. 2 000 innbyggere. I tillegg er det en hel del turister
som besøker øygruppen. Det er registrert ca.
100 000 gjestedøgn. Så behovet for et godt sykehustilbud,
en god akuttberedskap, for Svalbard er stort. Det er ingen tvil
om at en tilkobling til denne fiberkabelen vil
bidra til å forbedre det tilbudet.

I tillegg vil man ved å ha et godt
sykehustilbud og telemedisin på Svalbard kunne spare penger
fordi man kan få utført medisinsk behandling på Svalbard
som man ellers ville ha måttet reist til fastlandet for å få.
Så her er det også penger å spare.
Så jeg vil bare oppfordre
statsråden til å ta et skikkelig grep i saken
og bidra til at man får en løsning i forhold til
Telenor.

