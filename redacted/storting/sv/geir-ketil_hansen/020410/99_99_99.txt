 «Etter at flyselskapene
har samordnet sitt rutetilbud i Nord-Norge, er forbindelsen mellom
Bardufoss og Bodø lagt ned. Det betyr en svekket
flyforbindelse internt i landsdelen.

Vil Regjeringen bidra til at flyforbindelsen
blir sikret, ved å legge den på anbud?»

 Jeg oppfatter svaret dit hen at statsråden ikke
vil bidra til at rutetilbudet blir lagt ut på anbud.

Bardufoss flyplass betjener åtte-ti
kommuner i Indre Troms. Det blir opplyst at det var mellom
25 og 30 reisende daglig mellom Bodø og
Bardufoss – det betyr ca. 10 000 reisende i året.

Jeg viser til at det ikke er veldig
lenge siden Braathens sluttet å fly på Røros
av kommersielle grunner. Da ble den ruten umiddelbart lagt ut på anbud,
og Widerøe fikk den. Så jeg vil anmode statsråden
om å se på eksemplet Røros.

Jeg vil også anmode statsråden
om å se på muligheten av en rute mellom
Bardufoss/Evenes og Bodø. Nordland fylke har prioritert
Evenes–Bodø høyt. Det burde være en rute
som kunne gi et godt passasjergrunnlag.

Så jeg vil på nytt spørre
statsråden om hun vil se på de momentene som jeg
her har tatt opp.

 Jeg registrerer at statsråden ikke
vil være med på en innsats – rutetilbudet
i Nord-Norge blir altså forringet.

Det er viktig å opprettholde
de interne kommunikasjonsmulighetene, ikke minst av regionalpolitiske
grunner. Røros har et togtilbud i tillegg til en flyforbindelse, men
man fant det likevel riktig å legge ut på anbud.
Det synes jeg også var riktig.

Jeg mener at statsråden
burde ha anstrengt seg litt for å opprettholde
denne flyforbindelsen.

