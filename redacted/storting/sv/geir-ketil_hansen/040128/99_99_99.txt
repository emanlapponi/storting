 «Ifølge en pressemelding fra
Norges Offisersforbund av KV Nord vil Kystvaktens fartøyer,
av budsjettmessige grunner, få flere dager ved kai i 2004
enn foregående år. Konsekvensen vil bli mindre
kapasitet til inspeksjoner i nordområdene, bl.a. i Svalbardsonen.

Utnyttes kapasiteten på Kystvaktens
fartøyer maksimalt, og dersom det ikke
gjøres, hva kreves av økte ressurser
for maksimal drift?»

 Jeg takker for svaret.

Jeg registrerer at det er noe ulik oppfatning
av virkeligheten i det som kommer fra Offisersforbundet og fra statsråden.
Her opplyses det at produksjonsplan for de fire største
havgående fartøyene med helikopterkapasitet er
980 døgn i året, mens de i 2003 seilte 907 døgn,
og i 2004 er det planlagt 857 døgn – altså en
forskjell på 127 døgn i forhold til opprinnelig
produksjonsplan.

Mitt spørsmål til slutt er
om det stemmer at seilingstiden for de fire største
fartøyene som inspiserer Svalbardsonen,
Jan Mayen og Barentshavet, er kortere enn i 2003, og hva som i tilfelle
er årsaken til det?

