  «Dei siste åra har torskekvotane lege vesentleg
over forskarane sine anbefalingar. Samtidig skjer
forhandlingane i den norsk-russiske fiskerikommisjonen utan
offentlegheit, i strid med internasjonale avtala som Noreg
har slutta seg til, og i strid med ønsket til mellom
andre norske miljøorganisasjonar og
50 ordførarar (Dagbladet 5. november 2001).

Vil statsråden i framtida
gjere den norske forhandlingsposisjonen i dei norsk-russiske
kvoteforhandlingane kjend på førehand?»

  Eg takkar for svaret. Eg må vel innrømme
at det var det svaret eg hadde venta, sjølv om det ikkje
var det svaret eg hadde ønskt. Men eg får finne
meg i at verdien av offentlegheit rundt og demokratisk
styring over fiskeriforvaltninga førebels er ulik for statsråden
og meg.

No svarte statsråden faktisk på tilleggsspørsmålet mitt,
så eg får gå vidare til neste tilleggsspørsmål:
Vil statsråden ta på alvor dei signala som kjem
frå næringsutøvarar, kommunar, ordførarar,
fylkeskommunar, miljøorganisasjonar og ikkje
minst opposisjonspolitikarar, og vurdere ei meir open fiskeriforvaltning,
der omsynet til berekraft, og for å vere sikker
på at vi snakkar det same språket, også omsynet
til framtidig forteneste, ikkje berre umiddelbar forteneste,
står i fokus? Vil statsråden vurdere meir openheit
i næringa, eller anser han dette som fullstendig
tilfredsstillande?

  Eg må innrømme at svaret
bekymrar meg. Årets forskingstokt har avslørt at det er lite
torskeyngel å snakke om. Bladet Vesterålen
refererte den 20. oktober at torskeyngelen ikkje
berre har gøymt seg, den er rett og slett borte. Når
statsråden då sa til avisa Nordlys i forgårs
at dei langsiktige utsiktene er noko uklare, tok han ikkje
for hardt i. Statsråden er ikkje eingong villig
til å ta konsekvensane av ei så pass forsiktig utsegn,
tvert imot. Neste års torskekvote er over dobbel så stor
som det forskarane tilrår. Eg registrerer svaret
frå statsråden i forhold til openheit i forvaltninga.
Eg må seie at det bekymrar meg. Det har kome
ganske sterke signal frå kysten, også frå næringsutøvarar,
om at ein ønskjer ei omlegging. Det er signal som eg tar
på alvor, og som eg vil fortsetje å utfordre
statsråden på vidare.

