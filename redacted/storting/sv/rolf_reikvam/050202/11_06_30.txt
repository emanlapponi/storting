  Jeg vil gjerne stille følgende spørsmål til
utdannings- og forskningsministeren:

«I St.meld. nr. 30 for 2003-2004 Kultur for
læring henstilte kirke-, utdannings- og forskningskomiteen om at Utdannings-
og forskningsdepartementet skal vurdere utviklingen av nasjonale
prøver i nær dialog med foreldre-, lærer- og elevorganisasjoner.
Ifølge organisasjonene har ikke departementet tatt initiativ til
et slikt samarbeid.

Hva er årsaken til at departementet ikke har
inkludert brukerne i større grad i dette arbeidet, og hva vil statsråden
gjøre videre?»

