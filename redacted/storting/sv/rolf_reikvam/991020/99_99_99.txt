 : Jeg vil gjerne stille følgende spørsmål
til kirke-, utdannings- og forskningsministeren:

«Rapporten «Gjeldsslaver
med norsk vitnemål» (Tromsø, april 1999)
viser at utenlandske studenter som har returnert til sine hjemland
etter endt høgre utdanning i Norge, ikke har fått
omgjort sine lån til stipend, men sitter med gjeldsbrev
til Statens lånekasse for Utdanning. Rapportens grunnlag
er studenter fra Ghana. Studentene gikk under den gamle u-landsparagrafen,
før den nye kvoteordningen ble innført.

Vil statsråden ettergi lånene?»

  Jeg takker for svaret, som jeg også er
rimelig godt fornøyd med. 

Jeg synes det er bra at det nå er
tatt et initiativ for å få ryddet opp i disse
forholdene. Dette gjelder en begrenset gruppe studenter, og det
er en gruppe som ikke vokser. Snarere tvert imot, det er en gruppe
som blir mindre etter hvert, slik at vi burde kunne klare å rydde opp
i dette forholdet. Den faktiske situasjonen for mange av disse studentene
er at de sitter med gjeldsbrev, og de får inkassokrav.
Det er organisert et system med inkassokrav til disse studentene,
og det er ganske urimelig når disse arbeidstakerne – de
er jo ikke studenter lenger – har en lønn som
er så lav at de ikke har noen sjanse til å betale. 

Jeg er derfor glad for at det er satt i gang
et arbeid med sikte på å rydde opp i dette forholdet.
Men jeg skulle nok ønske at statsråden kunne være
helt klar på at dette er urimelig slik det fungerer i dag,
og at han allerede nå kan signalisere klart og tydelig
at dette må vi rydde opp i. Disse lånene må vi
få slettet på en grei og skikkelig måte, slik
at disse arbeidstakerne slipper å få disse inkassokravene
med jevne mellomrom.

  Jeg er glad for at statsråden vil komme
tilbake igjen til Stortinget med dette. Jeg håper at det
allerede kan skje i høst, som en tilleggssak til statsbudsjettet.
Det må være målet. Jeg vil gjerne at
statsråden bekrefter at målet er at han vil komme
tilbake igjen til dette i høst, for det må jo
være rimelig enkelt å få en oversikt
over disse folkene. Det går an å telle ganske kjapt
hvor mange det er, og så kan man også finne ut hvor
mye lån de har. Så kan man finne ut hvor mye dette koster,
og deretter kan man komme tilbake igjen ganske kjapt. Vanskeligere
er ikke dette. 

Jeg vil derfor gjerne be statsråden
bekrefte at han er i stand til, at han tror han er i stand til, å komme
tilbake igjen til dette i løpet av høsten, slik
at vi kan få ryddet opp i det.

