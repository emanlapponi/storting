 Jeg takker for svaret.

Svaret tyder på at statsråden
og jeg er enige om at det er behov for den type revisorattestasjon
for disse statlige midlene som går til trossamfunn. Vi
har den samme prinsipielle tilnærmingen.

Det som jeg er litt mer usikker på,
er beløpets størrelse. Rent umiddelbart reagerer
jeg på at statsråden her opererer med at for beløp
under 100 000 skal det ikke kreves den type godkjenning
fra en revisor. Det er ganske mange trossamfunn som får
fra 50 000 kr og oppover, eksempelvis også under
50 000 kr. Det er behov for å gå inn
og sjekke at de midlene som går til disse trossamfunnene,
også blir brukt til det som det var forutsatt at de skulle
brukes til.

Rent umiddelbart, slik jeg ser det, er min
første reaksjon at beløpet 100 000 kr
er for høyt. Selv om statsråden kan vise til at
dette er vanlig praksis for andre tilskudd fra departementet, vil
jeg be henne vurdere beløpets størrelse.

