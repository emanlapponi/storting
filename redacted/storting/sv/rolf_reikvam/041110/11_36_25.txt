 Jeg vil komme tilbake til beløpets
størrelse.

Jeg regner med at alle forutsetningene om godkjenning
o.l. er greit, at ikke det er noe problem. Men jeg blir litt overrasket
når statsråden argumenterer med byråkrati, frykten
for at hvis vi setter et lavere beløp enn 100 000 kr,
vil det skape et unødvendig byråkrati. Jeg tror
ikke vi skal være så redd for det. Det som er
viktig her, er at en er sikker på at de offentlige midlene
som går til disse trossamfunnene, går til det
de skal, og ikke blir misbrukt. Ting tyder på at vi har
noen eksempler på at midlene er blitt misbrukt, og det
gjaldt beløp under 100 000 kr. Slik kan
vi ikke ha det. Derfor er det fryktelig viktig at vi har et system
som gjør at både vi som politikere og menigheten
selv, de ordinære medlemmene, føler trygghet for
at disse midlene går til det de skal.

Fortsatt mener jeg at beløpet er for
høyt, og at vi bør sette et lavere beløp.
Men vi får altså høringsrunden, og så får
vi se hva resultatet blir.

