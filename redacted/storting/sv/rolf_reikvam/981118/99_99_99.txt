  Jeg vil gjerne stille kirke-, utdannings-
og forskningsministeren følgende spørsmål:

«Å sikre fremtidig rekruttering til
forskerstillinger er en prioritert oppgave for de høyere
utdanningsinstitusjonene. Rekrutteringen skjer hovedsakelig gjennom
doktorgrad og post-doc.-stipendier. Størrelsen på stipendiet kan
ikke konkurrere med de betingelser mange potensielle stipendiater
kan få som lønn andre steder. Det må derfor
settes inn ulike stimuleringstiltak.

Vil statsråden ta initiativ til igjen å innføre
ordningen med at renten i Statens lånekasse for utdanning
ikke løper i stipendperioden?»

  Jeg takker for svaret.  Og det var også rimelig
klart at statsråden ikke vil ta i bruk et slikt virkemiddel
for å prøve å stimulere folk til å velge
et stipendiat for å gå inn i forskerstillinger.
 

Jeg er godt kjent med bakgrunnen for den endringen som
ble foretatt i 1995. Men ting har endret seg siden 1995, og vi vet
at lønnsnivået i det private næringsliv
i mange tilfeller er vesentlig høyere enn det en stipendiat kan
få som stipend.  Det er viktig at vi tar vare på dem som ønsker å gå inn
i forskerstillinger, at vi greier å stimulere dem, og da
må vi ta i bruk ulike virkemidler for å gjøre
det.

Jeg er også kjent med at man kan bruke
lønnsspennet på en annen måte enn tidligere,
men vi vet at det går på bekostning av institusjonene.
 Det vil gjøre det vanskeligere for institusjonene å greie
andre viktige oppgaver.  Så jeg vil igjen stille spørsmålet:
Vil ikke statsråden når han skal legge fram forskermeldingen
i løpet av ikke altfor mange måneder, drøfte
rentefritak under utdanningen som et virkemiddel for å stimulere
til forskerstillinger?

  Jeg er ikke uenig med statsråden i
at de virkemidler som vi nå har ved å bruke lønnsspennet,
kan være mer målrettet.  Men problemet er at institusjonene
har så begrensede lønnsmidler at de ikke bruker lønnsspennet
for å stimulere personer til å gå inn
i stipendiatstillinger.  Det blir en kamp mellom ulike interesser, og
der taper ofte stipendet.  Jeg tror nok vi må være
villig til å bruke alternative stimuleringsmidler for å få folk
til å velge en forskerutdanning, velge å gå en
forskervei.  For det er en stor utfordring å få flere
til å velge dette som en vei, i den konflikten som er mellom
kanskje det å tjene mange penger i det private næringsliv,
og det å velge stipend, som ikke alltid er så veldig
høyt. 

Jeg takker for svaret.  Jeg takker for at dette
blir drøftet i meldingen, og jeg håper også en
vil drøfte generelt alt som har å gjøre
med forskerrekruttering.

