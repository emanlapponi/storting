  Jeg vil stille følgende spørsmål til
kirke-, utdannings- og forskningsministeren:

«Akershus fylkeskommune skal bygge
nytt sentralsykehus, og byggestart er fastsatt til 1.
oktober. Utbyggingen kommer i konflikt med høgskolen, og
avdelingen må skaffes nye lokaler. Avdelingen har ca. 500
studenter og bidrar sterkt til rekrutteringen av sykepleiere til
SiA. Flere mulige lokaliseringsalternativer har vært vurdert.

Hva vil statsråden gjøre
for å sikre høgskolen lokaler til kommende studieår,
og kan statsråden garantere at opptaket av studenter til
høgskolen neste år vil gå som planlagt?» 

  Jeg takker statsråden for svaret. Jeg
oppfatter det slik at de problemene vi har nå med lokaler,
ikke vil påvirke studentopptaket. Jeg oppfatter at dette
vil gå som planlagt. 

Da blir mitt neste spørsmål
til statsråden: 1. oktober er deadline, slik som
det ligger an til nå. Arbeider statsråden også ut
fra den deadlinen, eller ser statsråden for seg at dette
eventuelt kan bli forskjøvet og av den grunn tar dette
noe roligere enn han ellers ville ha gjort med 1. oktober
som deadline? Dette er viktig for meg å få klart,
slik at en har det som en ramme. 

  Jeg vil følge opp dette. I og med at
statsråden opererer med 1. oktober som deadline,
vil det si at man har 5–6 måneder på seg,
og fortsatt er det ikke funnet nye lokaler. Da blir mitt spørsmål:
Bekymrer det statsråden at han pr. i dag ikke har alternative,
nye lokaler for denne utdanningen?

Det har jo vært lansert en del mulige
lokaliseringsalternativer, ett knyttet opp til Telenor-bygget
på Kjeller. Det var jo et alternativ en periode – et
etter min oppfatning godt alternativ. Ser statsråden det
fortsatt som et alternativ i og med at det er Statsbygg som kan
bli involvert i forhold til dette nye Telenor-bygget? Ser han dette som
et mulig lokaliseringsalternativ for sykepleierutdanningen når
den må flytte ut 1. oktober, eller jobber han primært
med andre alternativer?

