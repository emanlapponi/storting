 Jeg vil gjerne stille følgende spørsmål
til utdannings- og forskningsministeren:

«I Innst. S. nr. 268 (2003-2004) uttalte
flertallet: «Dette flertallet [...] støtter
departementet i at offentliggjøring ikke skal
legge til rette for rangering av skoler.» Etter
offentliggjøringen av resultatene av de nasjonale prøvene har
flere medier laget lister der skolene er rangert. Faggruppen som
analyserte og vurderte kvaliteten på prøvene og
resultatene, hadde sterke innsigelser mot offentliggjøring.

På bakgrunn av medienes rangering,
var det i samsvar med flertallets merknader å offentliggjøre
resultatene?»

