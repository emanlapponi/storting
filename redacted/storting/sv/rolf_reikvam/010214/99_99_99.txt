  Jeg vil stille følgende spørsmål til
kirke-, utdannings- og forskningsministeren:

«Et flertall i kirke-, utdannings-
og forskningskomiteen bad i Budsjett-innst. S. nr. 12 for 1998-1999
Regjeringen legge til rette for at Norges forskningsråd
allerede i 1999 kunne starte arbeidet med å utvide informatikkbygget
i Gaustaddalen. Det er forutsatt at Forskningsrådet skal
eie bygget. Det er gitt anledning til låneopptak. Stortinget
har vedtatt å øke kapasiteten innenfor IT-utdanning.
Det haster derfor med å få bygget på plass. 

Hvor står saken, og vil statsråden
påse at det blir fortgang i arbeidet?» 

  Det var jo et greit svar på den første
delen av spørsmålet, om hvor saken står.
Om statsråden vil påse at man får fortgang
i arbeidet, var mindre klart.

Jeg forstod svaret slik at Statsbygg var ferdig
med sine vurderinger i april 2000, dvs. for knapt et år
siden. Siden den tiden har dette prosjektet tydeligvis ligget i
departementet. Det er en ganske lang tid, og jeg hadde forventet
at departementet var kommet noe lenger enn til å 

vurdere.

 Det har nå hatt ett år
til å vurdere, så jeg hadde regnet med at de hadde
kommet noe lenger.

Det som er saken, er at IT er et satsingsområde.
I forskningsmeldingen har en sagt at IT skal være
ett av de fire tematiske satsingsområdene. Vi vet at Universitetet
trenger større lokaler. Vi vet at de 

må 

ha
det om de skal kunne greie å påta seg å utdanne
flere med den type kompetanse, om de skal kunne ta imot flere stipendiater. 

Et nybygg i tilknytning til nåværende
informatikkbygg er helt nødvendig, så jeg vil
be statsråden svare på om han vil få fortgang
i dette arbeidet, slik at dette bygget kan bli realisert om ikke
altfor lang tid.

  Jeg lurer på om det er misforståelser
her, fordi Stortinget har vært klar på at dette
bygget skal ikke Statsbygg eller departementet stå ansvarlig
for, dette er et bygg som Norges forskningsråd skal bygge. Og
poenget er nettopp at det er Forskningsrådet som skal stå som
eier, Forskningsrådet som skal stå som låntaker – det
er Forskningsrådet som har ansvaret for dette bygget. Hva
det er man må komme tilbake til Stortinget med, er derfor
litt uklart. 

Jeg går ut fra at hvis Forskningsrådet
får en fullmakt, vil de være i stand til å gjøre
det Stortinget forutsatte da Stortinget gjorde sitt vedtak om at
Forskningsrådet skulle stå som eier, stå som
låntaker for å finansiere dette bygget. Dette
trenger derfor ikke vurderes i forbindelse med andre byggeprosjekter
som vi har innenfor høyskole- og universitetssektoren.

Jeg tror det er viktig at en har klart for
seg at dette var Stortingets forutsetning, og av den grunn burde
det gått kjappere. Dette burde kunne la seg gjøre
utenom tur, slik disse prioriteringene er satt opp. 

Jeg vil gjerne at statsråden bekrefter
at han har samme oppfatningen av dette.

