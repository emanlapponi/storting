 Jeg vil gjerne stille følgende spørsmål
til kirke-, utdannings- og forskningsministeren:

««Departementet er en bremsekloss
i arbeidet med å gi norske elever et bedre inneklima.» Det
er nestlederen i Foreldreutvalget for Grunnskolen (FUG) som skriver dette
i et notat ifølge Norsk Skoleblad. Ifølge Barneombudet
er det behov for 15 mrd. kr for å ruste opp skolene. I
budsjettet for 1999 foreslo SV en øremerket låneordning
på kr. 1 mrd. til inneklimatiltak. Nestlederen konkluderer
med at det må til statlig finansiering.

Vurderer statsråden dette annerledes
enn nestlederen i FUG?»

 Jeg takker for svaret.  Hvis en har mye god
vilje, kan en si at det var et svar på spørsmålet.

Mitt utgangspunkt var at nestlederen i Foreldreutvalget
for grunnskolen har påpekt at det er behov for statlige midler.
 Vedkommende tar utgangspunkt i bl.a. det som Barneombudet har påvist,
nemlig at det trengs 15 milliarder kr for å ruste
opp skolene slik at vi kan få tilfredsstillende inneklima.
Mitt spørsmål var  helt konkret knyttet opp til
det.  Anser statsråden det for mulig med de store investeringene
vi ser foran oss, med det behovet for penger som en har, at kommunene
kan klare dette uten at de får statlige midler?  Jeg regner
med at nestlederen er riktig sitert i Norsk Skoleblad, og det han åpenbart
var opptatt av, var at for å få en fortgang i
dette, må en gi statlige midler.  Jeg vil gjerne ha et
svar på om statsråden ser at det må til
ekstra statlige midler for å gjennomføre denne
forbedringen som det er påvist behov for.

