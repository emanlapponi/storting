  Jeg vil gjerne stille følgende spørsmål
til kirke-, utdannings- og forskningsministeren:

«Praksisopplæringa er viktig
for å utvikle og å gjennomføre ei god
lærarutdanning. Lærarutdanninga sitt høve
til skulen er basert på eit gamalt avtaleverk som hindrar
nyutvikling av denne viktige delen av lærarutdanninga.
Avtalen er sagd opp utan at eit nytt avtaleverk er kome i staden. 

Vil statsråden syte for at høgskulane
kan ta i bruk og prøve ut ulike alternative opplegg for
praksisopplæring som del av arbeidet med å utvikle
lærarutdanninga?»

  Jeg takker for svaret. Statsråden og
jeg har tydeligvis samme mål, at det skal være
mulig å utprøve ulike alternative modeller for
lærerutdanningen og for øvingslærerutdanningen. 

Men jeg synes likevel at statsråden
var litt uklar i forhold til avtaleverket. Jeg forstår
at forhandlinger kan ta tid, og det er vanskelig å si når
man er ferdig med forhandlinger. Men jeg føler nok at det
er viktig at det kommer ut et klart signal til høgskolene
om at dette er nært forestående, for jeg vet at
det er mange høgskoler som er i startgropen med nye opplegg
for praksisbiten, og det er viktig at de får sjansen ganske
kjapt til å komme i gang. Vi er nødt til å gjøre
noe med lærerutdanningen, og da er praksisbiten en viktig
del å få gjort noe med. Jeg skulle nok ønske
at statsråden var litt klarere på at her blir
det muligheter, her er det bare å kaste seg rundt og prøve
ut alternativer, for en ny avtale vil foreligge ganske kjapt.

  Dette lover jo bra, så jeg fortsetter:

«Som en oppfølging av Stortingets
vedtak i 1996 om etablering av de to kunsthøgskolene nedsatte
departementet et utvalg for å utrede nye faglige strukturer
for kunstutdanningen. Parallelt med dette ble det opprettet et utvalg
for å utrede tilsvarende spørsmål for
musikkutdanningen. I juni 1999 ble innstillingene levert. 

På hvilken måte vil statsråden
følge opp saken, og på hvilket tidspunkt og i
hvilken form vil Stortinget få anledning til å behandle
den framtidige kunstutdanningen?»

  Dette gikk ikke så bra.

Jeg takker for svaret, men det var ikke godt
nok etter min oppfatning. Gradsstrukturen er bare én bit
av det vi nå snakker om i forhold til Mjøs-utvalget
og i forhold til de andre utvalgene som har utredet kunst- og musikkutdanningene.
Det har vært et videre spekter av problemer som er tatt
opp og drøftet i disse utvalgene, og mandatet var vesentlig
videre enn å diskutere gradsstruktur.

Jeg har ikke noe problem med å si
at det som gjelder grad og gradsstruktur, kan tas i forbindelse
med Mjøs-utvalget og den stortingsmeldingen som kommer
på bakgrunn av det. Men jeg føler nok veldig sterkt
at det er behov for at vi får en egen stortingsmelding,
at vi får anledning til å diskutere kunstutdanningen
i Norge på bakgrunn av de to innstillingene. En kan allerede
nå si at det er ganske mange spørsmål
som går utover det som har med grad og gradsstruktur å gjøre.
Det er behov for at statsråden allerede nå signaliserer
at man skal ta dette opp. Det er behov for å ta det opp
ganske kjapt. Utredningsarbeidet er gjort. Det som står
igjen, er å lage en stortingsmelding, jobbe med det i departementet,
og så få det lagt fram for Stortinget. Jeg håper
at statsråden kan være litt klarere på at
dette vil han legge fram og dette vil han komme til Stortinget med,
slik at vi får anledning til å diskutere dette
i et større perspektiv. 

