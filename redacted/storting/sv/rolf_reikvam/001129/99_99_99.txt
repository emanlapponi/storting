  Jeg vil gjerne stille følgende spørsmål:

«De to rapportene som evaluerer KRL-faget,
er offentliggjort. Et funn er at fritaksordningen praktiseres forskjellig.
Det kan skyldes dårlig informasjon, men det er også klart
at reglene praktiseres ulikt. Rapportene viser at der det er konflikter,
er konfliktnivået høyt. Det er flere steder skapt
et klima som vanskeliggjør dialog og samarbeid.

Hva vil statsråden gjøre
for å rette opp forholdene, og vil statsråden
foreta seg noe allerede inneværende skoleår selv
om Stortinget ikke har behandlet saken?»

  Jeg takker for svaret.

Jeg føler at det arbeidet som er gjort
så langt, er greit nok. Det er satt i gang et stykke arbeid
for å informere. Men jeg tror også det er litt
viktig at en viser stor grad av fleksibilitet ut dette skoleåret
når det gjelder fritak. Jeg tror at det vil være
riktig og fornuftig av statsråden å signalisere
allerede nå at der konflikten er stor, og der det er skapt
et psykologisk klima som gjør at dette er veldig problematisk
og vanskelig, bør det innvilges fullt fritak for å prøve å dempe
konfliktnivået. For jeg tror aldri vi vil komme ut av denne
saken på en god måte hvis vi ikke allerede nå prøver å dempe
konfliktnivået. Det er en oppfordring til statsråden
om å gjøre noe med akkurat fritaksordningen også før
Stortinget har behandlet saken. (Presidenten klubber.)

Jeg vil gjerne understreke at et demokratis
styrke kjennetegnes ved måten en behandler mindretallet
på (presidenten klubber igjen), og her er det viktig at
mindretallet får en god behandling. 

