 Jeg vil gjerne stille følgende spørsmål:

«Et oppslag i Aftenposten Aften 18.
februar d.å. viser til at over 250 lærerstillinger
i Oslo vil bli fjernet neste skoleår. Det vil
bli færre timer til undervisning, noe som vil ramme elever
som trenger spesiell tilrettelegging. SV har tidligere fremmet forslag
om å lovfeste et minste timetall til
hver skole.

Vil statsråden vurdere å foreslå å lovfeste
minstestandarder som et minste timetall for å sikre
et mest mulig likt tilbud og samtidig redusere timetallskuttene
som rammer utdanningstilbudet?»

 Jeg takker for svaret, som jeg kanskje ikke
ble så mye klokere av. Men jeg registrerer at statsråden
sannsynligvis ikke tenker i retning av det som SV tenker,
nemlig et minstetimetall i form av minstestandarder.

I spontanspørretimen tidligere i dag
sa statsråden at min beskrivelse av situasjonen i Oslo
var å dramatisere. Hun sa også at Oslo
har et timetall som ligger skyhøyt over resten av landet.
Jeg forstår at Oslo må ha et noe høyere
rammetimetall, for de har en del problemer som man
sannsynligvis ikke har i resten av landet. Men hvis det
er riktig det som statsråden sier, at Oslos timetall ligger
skyhøyt over resten av landet, må jo situasjonen
være ganske dramatisk rundt omkring i resten
av Norge. Det betyr at de sannsynligvis har et lavt rammetimetall,
de bruker forholdsvis få timer, og dette gjør
at det blir få muligheter til gruppedeling.

Hvis vi ser historisk på det, vet
vi at timetallet har gått ned – det vet vi. Det
betyr, som sagt, at det blir færre muligheter til gruppedeling,
til individuell oppfølging av hver enkelt elev osv. Og
når foreldre i Oslo begynner å reagere
på det lave timetallet, og sier at
man ikke får til et undervisningsopplegg slik
som man egentlig forutsetter, må situasjonen være
ganske dramatisk i resten av landet. Innser statsråden
det?

 I Oslo er det ikke Utdanningsforbundet,
men foreldrene som nå reagerer, og det er viktig. De har
i hvert fall ikke sin syke mor å be
for, slik at vi må ta dette på alvor. Det at foreldrene
engasjerer seg, det at de beskriver en situasjonen som nå er
utålelig, synes jeg vi som rikspolitikere er nødt
til å ta innover oss og gjøre noe med.

Det alvorlige med dette kuttet i rammetimetallet,
som vi ser ikke bare i Oslo, men også i
resten av landet, er at etter hvert som de kutter rammetimetallet
som en konsekvens av at de har lite penger, ser vi at
antall timer som går til spesialundervisning, øker.
Og det er en sammenheng mellom kutt i rammetimetallet og økning
i spesialundervisningen – det gjelder dem som etter
enkeltvedtaksbestemmelsene får økt timetall. Det
er en vond spiral som vi på en eller annen måte
må gjøre noe med. Hvis vi ikke gjør
det, vil dette gå over stokk og stein. Den eneste måten å gjøre
noe med dette på, er det som er vårt forslag,
nemlig å sette minstestandarder og si at 

der

 skal timetallet
ligge, under det aksepterer vi ikke. Og så får kommunene
bevege seg høyere enn det hvis de vil. Vi fastsetter rammene
for all annen virksomhet. Eksempelvis har vi rammer for klassestørrelse,
og da må vi også kunne tørre
sette noen minstestandarder for timetallet!

