 Jeg vil stille følgende spørsmål til
utdannings- og forskningsministeren:

«Personer med språk- og talevansker
har rettigheter både etter opplæringsloven
og etter folketrygdloven. Tiltak for denne gruppen skjer
gjennom kommunens utdanningstilbud og det private «logopedmarkedet».
Finansiering går gjennom kommunene
(kommunalt ansatte) og folketrygden. Det er behov for å samordne
og legge det samlede ansvaret ett sted.

Vil statsråden ta initiativ
til at kommunene får et samordningsansvar som også sikrer
kommunene finansieringsgrunnlag med utgangspunkt i det som folketrygden
i dag bruker?»

 Jeg takker for svaret.

Jeg er litt overrasket over at en ikke
er klarere med hensyn til at dette må være
et kommunalt ansvar. Det skyldes rett og slett det faktum at opplæringsloven
legger ansvaret for både barns og voksnes rett
til opplæring på kommunene. Jeg hadde derfor kanskje
forventet at statsråden hadde vært rimelig tydelig
på at dette slik det nå er formulert i opplæringsloven,
er et kommunalt ansvar. Det gjelder også samordningsansvar,
som det nå helt åpenbart er behov for fordi det
er en del kommuner som dytter dette over på folketrygden.
Det er kanskje en påstand, men jeg tror det er riktig at
det blir gjort i en del tilfeller. Derfor er det helt sentralt
at vi klarer å si at dette er et kommunalt ansvar, dette
skal kommunene drive. Og hvis vi bestemmer oss for det, er det også viktig
at kommunene får tilført de ressursene som i dag
går inn til denne tjenesten ad andre veier.

Hvis vi klarer å pålegge
kommunene dette ansvaret og samtidig overfører ressurser
til kommunene, er jeg helt overbevist om at dette kommer til å bli
den aller beste ordningen.

 Jeg er fornøyd med å få denne attesten
fra statsråden, så jeg synes jeg er kommet langt nok
nå. Jeg venter da på den videre behandling i departementet
og samarbeid om dette.

Så takk for svaret.

