 Jeg vil gjerne stille følgende spørsmål
til utenriksministeren:

«Den siste tiden har konflikten mellom
okkupasjonsmaktene og grupper av befolkningen i Irak blitt
trappet kraftig opp, og sikkerhetssituasjonen er alvorlig forverret.
Svært mange, både sivile og soldater, har mistet
livet de siste ukene, og faren for full borgerkrig synes å være til
stede.

Hva er utenriksministerens syn på den
amerikanske okkupasjonsmaktens håndtering
av den aktuelle situasjonen i Irak, og kan Norge ta noen
initiativ for å styrke FNs rolle framover?»

