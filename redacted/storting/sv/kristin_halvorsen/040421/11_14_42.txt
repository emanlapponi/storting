 Jeg takker utenriksministeren for et grundig
svar.

Det er en veldig alvorlig situasjon
i Irak for tiden. I Fallujah er det blitt drept mange amerikanske
soldater, men også en betydelig andel irakiske
sivile. Det store paradokset er jo at disse tapene telles
ikke, så vi vet egentlig ikke hvor
mange sivile irakere som er drept.

Jeg vil gjerne utfordre
utenriksministeren til å gi en vurdering av den amerikanske
håndteringen på bakken, altså av selve
situasjonen. Mener utenriksministeren at den måten
USA nå håndterer situasjonen på i Irak,
er klok i forhold til den situasjonen som nå er i Fallujah, men også i
forhold til den jakten de har satt i gang på al-Sadr, der
man på en måte lager et fiendebilde,
som også kan bidra til en alvorlig situasjon
på sikt? Hva mener utenriksministeren om den
måten USA nå utfører sin okkupasjon av
Irak på?

