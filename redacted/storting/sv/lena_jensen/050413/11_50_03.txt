  Tallene for Oslo er klare. Det er
i løpet av to år blitt 2 700 flere elever i Oslo-skolen,
og det er blitt 256 færre lærere i Oslo-skolen.
Det må nødvendigvis bety at det er blitt
mindre tilrettelagt opplæring for hver enkelt
elev. For meg står dette fram som en logisk slutning. Det
skjer i en høyrestyrt by, men beklageligvis er det slik
at veldig mange kommuner rundt i Norge opplever akkurat
det samme. Vi har en evaluering, og vi har forskning som
viser at vi har en skole i dag som ikke greier å utjevne
de sosiale forskjellene vi har i samfunnet. Vi har en skole som ikke
greier å gi tilpasset og tilrettelagt opplæring
til hver enkelt elev.

Statsråden har sagt tidligere – og
jeg er veldig enig i det – at den viktigste
ressursen i skolen er læreren. Da er mitt spørsmål
til statsråden: Er statsråden bekymret for den
utviklingen som skjer i Oslo-skolen?

