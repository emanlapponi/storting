 Det er mange lærere og elever som ikke
kjenner seg igjen i det klasserommet statsråd Clemet beskriver,
og heller ikke i den utdanningsstatistikken som hun i
dag legger fram, og den hun tidligere har lagt fram. Statistikk
kan brukes på mange måter, og den trenger ikke måle
det som egentlig skal måles. Det vil jeg hevde i forhold
til den type utdanningsstatistikk som statsråden
har lagt fram.

For det første har vi nå en
differensiert struktur. Vi har mange små skoler, udelte
og fådelte skoler. I Oslo har man f.eks. veldig
mange store skoler i sentrale strøk, og i mange små kommuner
har man små, udelte og fådelte skoler. For det
andre er deler av spesialundervisningen lagt inn i Clemets
tall. Det vil si at en del undervisning som enkeltelever får,
og som en hel klasse ikke får, er kommet inn
i statistikken. For det tredje er det slik at ser man
på fordelingen av gruppestørrelsen, er det 57,3
pst. av elevene som er i grupper med over 17 elever, og nær
20 pst. av elevene er i grupper med over 20 elever.

Er statsråd Clemet enig i at det er
behov for å gjennomgå måten man ser på statistikken
på?

