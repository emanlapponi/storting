 Jeg vil stille følgende spørsmål
til samferdselsministeren:

«Flytilbudet og prisen på flybillett
er grunnleggende viktig for Nord-Norge, både
for privatpersoner og for næring i landsdelen. Når
flytilbudet blir vesentlig redusert, slik det ble fra 7. januar
på flyruten Tromsø–Oslo, rammer dette
hardt. Slik systemet er i dag, har ikke Stortinget myndighet
til å kunne gå inn og styre verken flypriser eller
ruteavganger.

Vil statsråden jobbe for å sette
flere flyruter i Nord-Norge på anbud?»

 Jeg vil først og fremst takke for svaret.

Som samferdselsministeren sier, ser det ut
som problemet med flyruten mellom
Tromsø og Oslo er løst på kort
sikt. Men jeg er opptatt av å tenke langsiktig, både når
det gjelder næringsliv og personer som bor i Nord-Norge.
Man ser hvor sårbart det nordnorske
samfunnet er i forhold til flytilbud, flyavganger og flypriser, både
når det gjelder frakt av personer og av gods.

Jeg vil hevde at det er statens ansvar å sikre
et godt næringsliv, og samferdselsministeren er helt sikkert
enig med meg i at næringslivet er veldig opptatt av langsiktighet
og sikkerhet.

Jeg vil derfor stille følgende spørsmål
til samferdselsministeren: Det er ikke nok å følge
med, som samferdselsministeren sier. Ser samferdselsministeren andre
muligheter til å gå inn og styre flytrafikken
i Norge der hvor det er behov for det?

 Jeg skjønner av svaret fra samferdselsministeren
at hun ikke ønsker å gå inn
og vurdere å legge flere ruter ut på anbud. Dette
eksemplet med Tromsø–Oslo-ruten er bare
ett av mange eksempler. Harstad–Tromsø har vært
rammet tidligere, og da har både næringslivet
og privatpersoner sagt at det blir problematisk å drive.
Jeg håper at samferdselsministeren vil følge med
og vil se de behovene man har i Nord-Norge, og på lengre
sikt vurdere å legge flere ruter ut på anbud.

