 «Jeg viser til rapport om resultater
av omleggingen av overgangsstønad. Den viser at omleggingen ikke
har ført til bedre økonomisk situasjon og
selvforsørgelse for mottakerne, men at mindre
enn halvparten er i full jobb når stønadsfristen
utløper. Omleggingen har skapt et fattigdomsproblem. Rapporten
viser behovet for at Regjeringen setter inn tiltak og kommer med
endringer av regelverket.

Hvilke konkrete tiltak vil statsråden
iverksette for å motvirke negative
konsekvenser av omleggingen?»

 Jeg vil takke for svaret.

Jeg er fullt ut enig i intensjonen i reformen,
men vil sitere litt fra den sluttrapporten som kom for noen
dager siden:

«Det
betyr at noen har fått redusert inntekt som følge
av reformen, og at det er en betydelig gruppe som ikke
har den graden av selvforsørgelse gjennom lønnet arbeid
som var en målsetning i reformen.»

En av konklusjonene som man i denne rapporten kommer
fram til, er drepende. Jeg siterer:

«Reformen
kan dermed ikke sies å ha lyktes i å forbedre
den økonomiske situasjonen for enslige forsørgere
som gruppe.»

Jeg vil stille følgende tilleggsspørsmål
til statsråden: Nå når denne rapporten
foreligger, og man har fått en sluttevaluering av omleggingen
av overgangsstønaden, vil statsråden da komme
tilbake til Stortinget med en tiltaksplan for både å yte
romslighet og å se på de ulike gruppene innenfor
dem som får overgangsstønad, slik at man både
får økonomisk sikkerhet og en mer romslig ordning?

 Jeg skal ikke kverulere mye om rapporten,
men én av tingene denne rapporten påpeker, er
at det er ganske få studenter i forhold til antall
svar, og da konkluderer de med at det antakeligvis vil være enda flere
som har det tøffere enn dem som har svart.

Jeg vil på nytt igjen stille tilleggsspørsmålet,
som jeg mener statsråden ikke har svart
godt nok på: Vil statsråden i forbindelse med
gjennomgangen av reformen, hvor man både ser
at man ikke får fullføre studier, at
folk tvinges ut i fattigdom, og at veldig mange har fått
en mye dårligere økonomisk situasjon
på grunn av omleggingen av overgangsstønaden,
komme tilbake til Stortinget med en tiltaksplan, slik at man kan
sette i verk konkrete tiltak?

