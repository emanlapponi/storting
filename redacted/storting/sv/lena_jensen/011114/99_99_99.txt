  Jeg vil stille følgende spørsmål
til kommunal- og regionalministeren:

«Ved Finnfjordbotn videregående
skole i Troms er to kosovoalbanske gutter elever. Begge guttene
har fått avslag på sine søknader
om utvidet oppholdstillatelse
i Norge og er nødt til å forlate landet
uten en fullført utdannelse.

Er dette i tråd med Regjeringens politikk,
og vil statsråden ta initiativ til
en politisk gjennomgang av dette feltet?»

  Jeg vil først takke statsråden
for svaret. Det var et veldig klart, men veldig lite nyansert svar.
Jeg er veldig skuffet over svaret.

Denne saken har engasjert og opprørt
et helt lokalsamfunn. Den har engasjert skoleledelsen, elever, lokalbefolkningen
og kommunestyret. Ser statsråden det poenget som man har
pekt på hele tiden, at disse guttene er midt
i en utdannelse som de på helt ordinært grunnlag har
blitt opptatt til tidligere, og at det vil være både lite menneskelig
og lite humant å sende disse guttene ut av landet
før de har fått fullført sin påbegynte
utdannelse?

  Det har vært flere lignende saker tidligere
også, så dette er ikke det eneste eksemplet.
Men jeg vil gjerne stille statsråden et spørsmål,
fordi jeg ønsker å gå inn og
diskutere og drøfte den politikken som gjennomføres
i dag: Hvordan vil statsråden at jeg skal gå fram
for å skape en dialog med Regjeringen i dag?

