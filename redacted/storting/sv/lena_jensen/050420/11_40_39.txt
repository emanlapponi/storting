  For en uke siden hadde vi en debatt i Stortinget
om skole på arbeidsplass, der Høyres skolepolitiske
talsmann uttalte følgende:

«Høyre
er ikke redd for at ulike modeller prøves ut og
settes i system, snarere tvert imot.»

Skjærvøy skole har tatt grep
for å sikre elevtallet ved å tilby studieretningen «Kyst-
og fisketurisme». Det er et tilbud som er framtidsrettet,
hvor man har samarbeidet med det lokale næringsliv,
og et tilbud som vil sikre kysten en kompetanse som er
absolutt nødvendig.

Halvårsrapporten for dette forsøket,
som har vært i gang et halvt år, viser at kvaliteten
på dette tilbudet er høy. Det er for meg uforståelig
at man da får avslag på søknaden
til det videre forsøket.

Jeg hadde i dag håpet på et
mer positivt svar fra statsråden. Hvilken type
grep vil statsråden ta, og vil hun følge opp dette
videre?

