 Jeg ønsker å stille
følgende spørsmål til kommunal- og regionalministeren:

«Avisen Nordlys" oppslag
8. oktober 2002 viser at to eiere av ni asylmottak tok ut 7,7 mill.
kr i utbytte av driften av mottakene.

Mener statsråden at dette
er en forsvarlig bruk av skattebetalernes penger, og vil statsråden
heller vurdere å sikre kvaliteten i mottakene
fremfor å basere anbudspolitikken på «billigste» anbud,
med slike konsekvenser som vi her har fått eksempler
på i Troms og Finnmark?»

 Jeg takker for svaret. Men er det ikke
statsrådens politikk at et mottak må plasseres
som et viktig ledd i integreringsarbeidet, at man har en langsiktig
tenkning både når det gjelder kompetanse
og integrering?

Det dreier seg her om at to eiere
av ni asylmottak tok ut 7,7 mill. kr i skattefritt
utbytte. Mitt spørsmål går på kvalitetskravene
som statsråden stiller til disse mottakene. Er det ikke
slik at det ikke er småpenger det er snakk om?
Og selv om statsråden argumenterer med at man har fått
et bedre tilbud og flere mottak for mindre penger,
og at man dermed har fått kvalitet ut av pengene, hvordan kan
hun hevde at dette er riktig?

 Jeg takker for svaret.

Mitt spørsmål er da: Mener
statsråden – jeg vil gjenta det jeg tok opp i
starten – at 7,7 mill. kr i utbytte på ni mottak
er en god politikk når det gjelder mottakene man har i
Norge?

Mitt neste spørsmål til statsråden
er: Ser statsråden mottakene som et viktig ledd i integreringsarbeidet
og den langsiktige tenkningen omkring integreringspolitikk?

