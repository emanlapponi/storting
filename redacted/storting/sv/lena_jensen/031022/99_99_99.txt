 Jeg tillater meg å stille
følgende spørsmål
til utdannings- og forskningsministeren:

«Jeg viser til at utdanningskomiteen
i innstillingen til budsjettet
for 2003 ba Regjeringen legge
frem en helhetlig plan for kvalitetsutvikling
i skolefritidsordningen. Både
i Stortinget og i St.meld. nr. 39 (2002-2003)
har statsråden bebudet
at Regjeringen i budsjettforslaget
for 2004 vil komme med en plan for utvikling
av skolefritidsordningen.
Denne planen foreligger
ikke.

Hvilke konkrete
tiltak for kvalitetsutvikling
i skolefritidsordningen
vil statsråden iverksette?»

 Jeg tar svaret til etterretning.

Jeg vil bare komme med litt fakta:
I forrige statsbudsjett
kuttet Regjeringen 217 mill. kr,
som er en halvering av de statlige tilskuddene
til SFO. Den 1. april i år iverksatte
man arbeidsmiljøloven
for elever i grunnskolen og den videregående
skolen, som også omfatter
skolefritidsordningen,
der man bl.a. sier at man skal fremme trivsel, læring
og helse. Nasjonal evaluering
av skolefritidsordningen
kom i fjor, der Regjeringen bebudet
at den, etter at den hadde kommet
med forslag til tiltak, skulle komme
med denne planen. Den har kommet med
en rekke forslag til kvalitetsheving
i SFO. Samtidig har statsråden – som
sagt tidligere – to ganger
bebudet at man skal komme med en plan
i dette budsjettet.

Mitt spørsmål til
statsråden er da: Har statsråden
nå ingen visjoner om hva
SFO skal være?

  Dette er et viktig spørsmål
som berører nesten alle småbarnsfamilier,
de som har barn som går i 1.–4. klasse,
og dem med særskilte behov
som går i 1.–7. klasse. Behovet
for SFO er økende, viser evalueringen.
Samtidig har man den utviklingen
at personaltettheten
går ned i SFO, prisene på tilbudet
stiger i mange kommuner,
det er – som statsråden sa – veldig
stor forskjell fra plass til plass. Samtidig
vet man at 8,8 pst. av dem som jobber i skolefritidsordningen,
har førskole- eller lærerutdanning,
mot 60 pst. i Sverige. Videre
kan jeg nevne at 11 pst. av dem som jobber i
SFO, er menn, og 89 pst. er kvinner. Man står
overfor mange utfordringer når
det gjelder SFO, og man vet at skolefritidsordningen er
viktig for veldig mange foreldre.

Mitt spørsmål til
statsråden er da: Vil skolefritidsordningen
ha en sentral plass i Kvalitetsutvalget,
og vil statsråden komme med
konkrete forslag til kvalitetsutvikling i
SFO når man legger fram Kvalitetsutvalgets
innstilling?

