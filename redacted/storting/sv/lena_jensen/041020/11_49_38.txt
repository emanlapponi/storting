 Jeg tillater meg å stille følgende
spørsmål til utdannings- og forskningsministeren:

«Universitetet i Tromsø har
søkt Utdannings- og forskningsdepartementet om
finansiering til opprettelse av et bachelorprogram
i luftfartsfag. Stortinget bad Regjeringen i statsbudsjettet for
2004 om å sørge for oppfølging i forhold
til opprettelsen av dette studiet. Bachelorprogrammet har bred støtte
i luftfartsbransjen.

På bakgrunn av at utdannelsen ikke
er kommet med i årets forslag til statsbudsjett, hva vil
statsråden gjøre for å sikre at utdannelsen
etableres ved Universitetet i Tromsø?»

