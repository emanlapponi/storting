 Jeg synes det er rart at sivil flygerutdanning
i offentlig regi i dag ikke ligger på universitetsnivå.
Jeg er overrasket over at statsråden ikke tidligere
og heller ikke nå har tatt dette grepet. Er det
et fag som er viktig, og der man enkelt og greit kan se behovet
for at utdanningen skal ligge på universitets- og høyskolenivå,
så er det dette faget. Det er nødvendig å få trafikkflygerutdanningen
 på  et  høyere  utdanningsnivå – på universitetsnivå. Alle
faginstanser har entydig anbefalt dette. Jo høyere opplæringsnivå,
jo bedre sikkerhet. Trafikkflygere jobber med høy
kompleksitet i faget sitt, både teknologisk, trafikalt,
organisatorisk og menneskelig. Feil tolereres ikke og
kan få fatale konsekvenser. Det er fullstendig feil det
som tidligere er hevdet, at flysikkerheten er godt ivaretatt ved
at det legges til et lavere nivå. Sikkerhetskravene
vil da senkes istedenfor å økes.

Ser statsråden nødvendigheten
av å øke trafikksikkerheten og legge dette utdanningsprogrammet
på et høyere nivå, på bachelornivå?

