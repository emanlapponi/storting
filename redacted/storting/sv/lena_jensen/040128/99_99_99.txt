 «Den offentlige skolen er en av de
aller viktigste arenaer for møteplass mellom
barn fra ulike kulturer og trosretninger. En av de viktige utfordringene
samfunnet står overfor, er å inkludere, skape
forståelse, samhold og toleranse. Vi ser nå en
oppblomstring av kristne private skoler i Norge.

Mener statsråden at dette
er en positiv utvikling, og vil statsråden iverksette
tiltak for å hindre at barn blir isolert og ikke
er en del av det kulturelle mangfoldet?»

 Som statsråden sa, har det blitt godkjent
13 nye kristne privatskoler siden statsråden tiltrådte.

Det norske storting har implementert
Barnekonvensjonen. Det betyr at vi ved lov har styrket barns rettigheter.
Artikkel 14 i Barnekonvensjonen sier at barn
og unge har religionsfrihet og ytringsfrihet.

Jeg mener at statsråden
ensidig fokuserer på foreldrenes rettigheter. Gjennom Redd
Barnas prosjekt Go On, som statsråden selv er med på å finansiere,
har man avdekket at mange barn og unge i sekter og ved å gå på såkalte
sektskoler har blitt utestengt fra det store fellesmiljøet.
De har blitt isolert og dermed fått store problemer.

Det er viktig å forebygge. På hvilken måte
vil statsråden i tiden framover legge større
vekt på barns rettigheter?`

 Til og med biskop Olav Skjævesland
er urolig over økningen i tallet på kristne privatskoler.
Han sier bl.a. at man må ta innover seg at Norge
er i ferd med å bli et flerkulturelt samfunn med mange
religioner.

I Bergen driver Levende Ord den største
bibelskolen i landet pluss barneskole, ungdomsskole og videregående skole.
De har også planer om å etablere
en høgskole, altså en opplæring fra vugge
til grav.

Kvam i Hardanger, Trondheim og en rekke andre kommuner
har sagt nei til etablering av kristne privatskoler i sin kommune.
I forbindelse med den nye privatskoleloven har
man sagt at hvis det medfører langsiktige og vesentlige
endringer for kommunen, skal man legge vekt på kommunenes
utsagn i disse sakene.

Mitt spørsmål til statsråden
blir da: På hvilken måte vil statsråden
behandle slike innsigelser fra kommunene, siden statsråden
gjentatte ganger har sagt at dette skal tilpasses lokale forhold,
og at det lokale selvstyret skal styrkes?

