 Jeg tillater meg å stille følgende spørsmål
til helseministeren:

«Helse Nord har besluttet å kutte
60 mill. kroner ved Universitetssykehuset Nord-Norge uten en foregående offentlig
debatt. Kuttet truer et godt, sikkert og fullverdig sykehustilbud
i Nord-Norge.

Vil statsråden instruere styret om å omgjøre
dette vedtaket, og hvordan vil statsråden sikre at slike
vedtak i fremtiden ikke blir fattet uten folkelig innsyn
og debatt?»

 Jeg vil først takke for svaret.

SV har tidligere gått mot og vært
svært kritisk til lukkede styremøter i helseforetakene.
Statsråden svarte i Stortinget på spørsmål
fra SV at man i utgangspunktet var enig i åpne prosesser
rundt helsepolitikken, men at man ville vinne erfaring fra begge
modellene, dvs. både fra lukkede og fra åpne
styremøter.

Det som nå har skjedd i Helse Nord,
er et resultat av lukkede prosesser. Man har fjernet helsepolitikken
fra folk – fra folkelig innflytelse, fra debatt og fra
engasjement rundt spørsmålet. Resultat: Kun gjennom
mediene har man fått vite
at det er vedtatt å kutte 60 mill. kr – uten å få en
begrunnelse for hvorfor kuttene har skjedd, og hvordan de kunne
ha vært gjort, dvs. hvordan man kunne ha prioritert annerledes.

Ser helseministeren denne problematikken som
er svært viktig i nord, både for det
folkelige og det politiske engasjementet og for tilliten
til at man fører en god helsepolitikk?

 Jeg vil takke for svaret.

Helsepolitikk er et av de viktigste
politikkområdene i Norge, å sikre at man har et
lett tilgjengelig, sikkert og likt helsetilbud over hele
Norge. Et kutt på 60 mill. kr til Universitetssykehuset
Nord-Norge er et reelt og stort kutt.

Et av de viktigste argumentene
for at staten skulle overta sykehusene, var lettere tilgjengelighet
til midler man skulle motta, og lettere tilgjengelighet til styringsorganer
man skulle forholde seg til. Da Troms fylke hadde ansvaret for sykehusene
i nord, var det tøft, men gjennom en folkelig og bred debatt
klarte man å sikre et godt og sikkert sykehustilbud – som ofte også gikk
ut over andre viktige politikkområder
i fylket.

Statsråden sier at han vil
ha en gjennomgang i revidert nasjonalbudsjett, og at han vil følge
opp spørsmålet om åpne/lukkede
styremøter. Jeg håper at statsråden har
tatt innover seg de signalene som er kommet fra nord, og de signalene
som er kommet fra ulike politiske miljøer, i forhold til
hvor vanskelig den åpne prosessen
og den åpne debatten omkring det å kunne
beholde et godt sykehus i nord, er.

