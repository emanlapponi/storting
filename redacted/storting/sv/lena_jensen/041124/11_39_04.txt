 Jeg takker for svaret. Jeg har stor forståelse
for at statsråden her må gjennomgå og
vurdere og derfor ikke er beredt i dag til å trekke en konklusjon.

Men som statsråden nå har
vært inne på, er uttalelsen fra FNs menneskerettighetskomite
alvorlig, og det er en avgjørelse som jeg mener at vi i
Norge er nødt til å legge oss flate i forhold
til.

Vi har et behov for et inkluderende livssynsfag
som er uavhengig av trosbakgrunn, og det var det statsråden òg nevnte
står i L97. Så mitt spørsmål
til statsråden er – selv om man nå ikke
kan trekke en konklusjon – om hun vil vurdere om faget
skal erstattes med et mer allment og inkluderende livssynsfag som
er uavhengig av trosbakgrunn.

