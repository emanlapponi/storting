 Det er urovekkende at vi har et skolesystem
som ser ut til i sterkere og sterkere grad å akkumulere
og forsterke de sosiale forskjellene vi har i det norske
samfunn. Det ser ut til at det blir et viktigere kriterium for å lykkes
i skolen at barna kommer fra et hjem med tjukk lommebok, der det
er bøker og man hjemme er oppkoplet på nettet.
Undersøkelsen «Ung i Norge 2002» underbygger
at dette er en forsterkende tendens. De barn som har læremidler
hjemme, er de som vinner i skolen.

Skal vi skape en rettferdig skole som utjevner
de sosiale forskjellene, må vi sikre godt læremateriell
i skolen. Jeg mener det må bli en økt
satsing på dette.

Bekymrer det statsråden at vi har
et skolesystem som skaper tapere og vinnere, og er det noen
konkrete tiltak som statsråden vil iverksette
når det gjelder en økt satsing på skolemateriell?

