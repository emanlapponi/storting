 : Jeg vil takke for svaret.

Jeg mener også, som statsråden
sier, at det er viktig å følge med i utviklingen,
og jeg er veldig glad for at statsråden gjør det.
Jeg er også enig i det statsråden sier
om at det kan gi et unyansert bilde kun å se på tallene
for ett enkelt år.

Gode læremidler er ved siden av lærerkreftene
det viktigste verktøyet vi
har for å sikre kvalitet i skolen. Jeg regner med at statsråden
er enig i at 777 kr ikke er mye penger, når
disse pengene bl.a. skal brukes til bøker, linjaler, blyanter,
mel osv., og ikke minst til nytt læremateriell – nye,
moderne læremidler – i skolen.

Visst kan det også være
fascinerende å høre om lærere som
drar rundt på loppemarkeder, eller tar penger
av egen lomme til å kjøpe læremidler.
Men når dette i mange kommuner blir en normalitet og ikke
et unntak, mener jeg noe må gjøres.

Mener statsråden at elevene
har et godt nok læremateriell i den norske skolen
i dag?

