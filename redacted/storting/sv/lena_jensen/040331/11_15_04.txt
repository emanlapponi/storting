 Jeg vil gjerne stille følgende spørsmål
til utdannings- og forskningsministeren:

«Kommuneregnskapene fra 2003 viser
at de setter av stadig mindre midler til elevenes undervisningsmateriell. Enkelte
kommuner har kuttet med så mye som 25 pst. fra 2001 til
2003. Tallene viser også at det er store forskjeller
kommunene imellom. Mens elevene i Utsira får 4 938 kr hver
til læremateriell, får elevene i Oppegård
kun 777 kr. Gode læremidler er ved siden av lærerkreftene
det viktigste verktøyet vi
har for å sikre kvalitet i skolen.

Vil statsråden godta slike store variasjoner
i elevenes opplæringstilbud?»

