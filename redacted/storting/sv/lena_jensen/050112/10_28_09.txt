 Jeg vil takke for svaret.

Jeg vil peke på et annet område som er viktig
for å styrke kvaliteten i skolen. En ny fagplan er nå på trappene.
Høringsutkastet har vært lagt ut. Det som står der, er interessant.
Det er mye bra og veldig mange konkrete mål.

Men for å nå disse målene er det viktig at
alle skolene har verktøyene. Skal man kunne lære å svømme - beherske
to ulike svømmetyper, en på mage og en på rygg - må bassengene fylles
med vann. Skal man kunne lære seg andre matkulturer, lære å lage
ulike typer mat fra andre kulturer, må skapene fylles med ingredienser.

Undersøkelser har vist at de elevene som klarer
seg best på skolen, er de som har mer enn 500 bøker hjemme. Vi vet
at skolebibliotekene våre blir dårligere og dårligere - færre og
færre bøker, dårligere kvalitet og kortere åpningstid. Mitt konkrete
spørsmål til statsråden er: Hvordan vil statsråden satse på bibliotekene?

