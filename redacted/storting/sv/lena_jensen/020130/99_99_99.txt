 «Skoler kan når som helst
ta i bruk lærebøker med reklame i undervisningen.
Reklamefinansiering av lærebøker i den norske
skolen vil være en ny praksis og vil innebære
en endring av skolens verdimessige og ideologiske grunnlag.

Ser statsråden ingen betenkeligheter
ved bruk av lærebøker med reklame rettet mot barn
og unge, og vil statsråden ta initiativ
til et forbud mot reklamefinansiert skolemateriell i grunnskolen
og den videregående
skole?»

 Jeg vil takke for svaret, men jeg er ikke
fornøyd med det.

Vi har et samfunn i endring, og det er veldig
viktig å forholde seg til og kunne være
aktuell med de tingene som skjer i samfunnet. Og det har på mange
måter statsråden vært tidligere.

Vi har et samfunn der vi blir bombardert med
reklame – både på gata, i media,
på Internett, på TV, gjennom spill – overalt
hvor man er, og det er i større og større grad
rettet mot barn, og spesielt mot unge. Og reklame fungerer,
det vet alle sammen. I et eksempel
i en av dagens aviser ser man at 50 000 har spiseforstyrrelser,
og dette er et økende problem.

Nyborg-utvalget sier bl.a. at skolen
må sikres muligheten til å framstå som
en frisone for kommersiell påvirkning i barn og unges hverdag. «Frisone» er
et veldig sterkt og viktig begrep som er brukt.

Jeg vil gjerne spørre statsråden:
Er det noen konkrete tiltak statsråden ønsker å iverksette
for å motvirke at reklame kommer inn på skolearenaen,
slik det ser ut for at den nå gjør?

 Jeg takker på ny for svaret.

Jeg er enig med statsråden i at fylkeskommunens
og kommunens selvråderett er veldig viktig, og at det er
veldig viktig å opprettholde
og styrke den. Men mitt spørsmål går ikke
på det. Det er et mer overordnet spørsmål jeg
reiser, og som statsråden sier at hun vil ta
videre med til Regjeringen for behandling, og som man vil diskutere når
Nyborg-utvalgets innstilling kommer opp til behandling.

Statsråden sier at hun vil
forholde seg til Sem-erklæringen, som er statsrådens
plattform, og som sier at det er spesielt viktig
at ikke skoler blir en arena for markedsføring
og kommersialisering. Jeg håper at statsråden
vil følge opp spørsmålet. Det vil jeg
også.

