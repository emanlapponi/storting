 Jeg vil tillate meg å stille følgende
spørsmål til justisministeren:

«To offentlig nedsatte kommisjoner
har lagt frem utredning om forliset av «Utvik
Senior» og kommet til to ulike konklusjoner. Saken har
versert i 26 år og har vært en stor belastning
for familie, pårørende og lokalsamfunnet. Det
er nødvendig at statsråden griper inn i saken,
og at det iverksettes gransking av offentlige myndigheters håndtering
av saken.

På hvilken måte
vil statsråden følge opp «Utvik Senior»-saken,
og når vil et punktum i saken kunne bli satt?»

