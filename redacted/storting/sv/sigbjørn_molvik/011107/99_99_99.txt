  Jeg vil stille følgende spørsmål
til helseministeren:

«Vil statsråden ta konkrete
initiativ for å hindre at
styremøtene i de regionale
helseforetakene skal kunne foregå bak lukkede
dører, for på den måten å sikre
at befolkningen får innsyn i saksbehandling og
beslutninger som er av avgjørende betydning for brukerne
av norsk helsevesen?»

  Jeg vil takke statsråden for svaret.
Samtidig vil jeg gi uttrykk for at jeg kunne ha ønsket
meg noe mer konkret og forpliktende. For slik situasjonen
nå er, som helseministeren sjøl
var inne på, ser det ut som om vi får
en ulik praksis fra helseregion til helseregion. Jeg syns det er
en svært betenkelig situasjon at man i noen
deler av landet vil ha en større åpenhet rundt
disse debattene, mens de vil være mer lukket i andre
deler av landet.

Mitt oppfølgingsspørsmål
til helseministeren blir da som følger:
Vil helseministeren etter en tids
utøvelse av denne praksisen eventuelt evaluere
systemet, med sikte på å skape en lik praksis
i hele landet?

