  Jeg har følgende spørsmål
til arbeids- og sosialministeren:

«Forsørgere som mottar tidsbegrenset
uførestønad, kan tape opptil 19 000
kr i året pr. barn med bakgrunn i et langt lavere barnetillegg
enn mottakere av uføretrygd. Statsminister Bondevik
uttalte til Aftenposten den 6. august 2004 at dette er utslag av
uførereformen som gjør at det er grunn til å gjennomgå den
på nytt.

Vil statsråden på bakgrunn
av dette fremme forslag for Stortinget om å endre
barnetillegget i ordningen med tidsbegrenset uførestønad?»

