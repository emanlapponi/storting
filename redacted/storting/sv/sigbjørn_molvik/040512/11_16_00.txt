 Jeg takker for svaret. Jeg viser til statsrådens
første svar, som gav en god oversikt over de
ordningene som eksisterer. Statsråden viser sjøl
til revidert nasjonalbudsjett, der jeg forstår det skal
gjennomføres en evaluering av bosettingsordningen.
Da vil det være naturlig å spørre
statsråden om det i forbindelse med denne evalueringen
er aktuelt å endre på eller
styrke de ulike statlige virkemidlene på en måte
som gjør at vi i framtida kan unngå slike
uverdige situasjoner som i dette konkrete tilfellet, der et sykt
barn blir en kasteball mellom kommuner i over ett år
før familien kan få en trygg og stabil livssituasjon.

