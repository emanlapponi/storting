 Norge som nasjon påtar seg både
nasjonale og internasjonale forpliktelser ved å ta imot
flyktninger og ved å gi opphold på humanitært
grunnlag til dem som har behov for beskyttelse. Dermed må det også være
et nasjonalt ansvar å sørge for at de vi gir opphold
til, ikke på nytt opplever å være
uønsket, ja nærmest bli flyktninger i sitt nye
hjemland, fordi kommunene vegrer seg for å bosette
dem. Dette er en uverdig situasjon, og enda mer uverdig
og uakseptabel blir den når dette rammer syke
og handikappede barn.

Statsråden sa at dette er bygd på frivillighet
fra kommunenes side, men er statsråden også på dette
området tilhenger av stor kommunal frihet? Eller
ser hun at det kan være behov for større
engasjement og styring fra statens side i situasjoner
som dette?

