 Jeg har følgende spørsmål
til kommunal- og regionalministeren:

«Ifølge Telemarksavisa 3.
mai 2004 ønsker en irakisk familie med et 7 år
gammelt multihandikappet barn, som har fått oppholdstillatelse
i Norge, å bosette seg enten i Tinn eller
Skien kommune. Ingen av kommunene ønsker å ta
imot familien av frykt for høye framtidige utgifter knytta
til barnets pleie- og omsorgsbehov.

Hva kan statsråden gjøre
for å hindre at et multihandikappet barn på denne
måten blir kasteball mellom kommuner på grunn
av frykt for store framtidige utgifter?»

