 (ordfører for saken): Saken handler om pensjoner gitt direkte fra statskassen, og det er en enstemmig innstilling. Men jeg har bare lyst til å understreke at komiteen enstemmig nå sier at man bør vurdere alternative løsninger for disse gruppene, og at vi regner med at regjeringen vil følge opp det på en god måte framover, slik at vi kan få et litt annet og litt mer oversiktlig system enn det vi har i dag. Det er ikke store summer vi snakker om. Det er rimelig at disse personene får pensjon, men systemet er litt uoversiktlig i dag. Derfor er jeg glad for at de signalene vi har fått fra regjeringen, er at den ønsker å følge denne henstillingen fra Stortinget.


