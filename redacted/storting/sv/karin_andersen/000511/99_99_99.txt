 Det er to store saker i vår som kommer til å ha mye å si for Oslo og byenes økonomi, og for hvordan vi best skal kunne løse de problemene som interpellanten tar opp. Det er utjamningsmeldinga, som går direkte på vanskeligstilte grupper, og det er ikke minst kommuneøkonomiproposisjonen, som kommer om kort tid. 




«Det er en menneskerett å bli sett», sa Lars Rise i sitt innlegg, og det er jeg enig i. Men noen blir kanskje sett for mye. Det blir i noen bygder kalt «bygdedyret». Og noen folk reiser. Men da tyder det kanskje på at problemet er der og ikke her. Det tror jeg også vi skal ha med oss.




SV har ønsket økt fokus på barn og unge tvers igjennom all politikk. Vi har ønsket en større satsing på barnehager, på barnevern og ikke minst på skole, nettopp for at hver enkelt skal bli sett, bli lagt merke til, få tilhørighet, få et sjølbilde og mestre sitt eget liv. Derfor blir en større satsing på skole et kjempeviktig element i det som representanten Rise er opptatt av å løse. Det er ingen problemer knyttet til lovverk når det gjelder å sende hjem 13-14 år gamle ungdommer på fri flyt i Oslos gater. Til det trengs det ingen nye lover. Det er vedtatt lov, bruk av tvang, i forhold til narkomane i denne salen. Det har også Arbeiderpartiet og representanten Rises parti vært med på. Men det tror ikke jeg er de viktige sakene, det viktige blir at man får rask og god behandling, og at det er penger til å sette det i gang. Der er vi fullstendig enige. Jeg er også enig i at kriteriet om at rusmiddelmisbruk legges inn i inntektssystemet, er en sak vi blir nødt til å vurdere grundig. 




Jeg har lyst til å minne om at da selskapsskatten ble fjernet, foreslo SV et permanent hovedstadstilskudd som nettopp skulle reflektere de økte oppgaver og spesielle behov som en hovedstadsregion har. Vi tror at det er nødvendig å se på det, og ønsker å komme tilbake til det.




Så til noe som representanten Rise er opptatt av, og som jeg og SV brenner for, nemlig boligpolitikken. Her må det gjøres noe raskt, det nytter ikke å vente, og dette kommer til å koste noen penger. Spesielt når man er opptatt av barn og rusmiddelmisbrukere, er det en uting vi må få slutt på øyeblikkelig, og det er å sende barn, ungdom og barnefamilier til hospits. Det må bli forbudt. Det er offentlig barnemishandling, og det må medføre straff for de myndigheter som gjør dette. Det finnes hoteller i denne byen, og der kan man plassere barnefamilier eller ungdom hvis det er behov for bolig. I tillegg må det en kraftig satsing til på boligpolitikken, slik at folk har et hjem, for det er, som vi vet, utgangspunktet for å ha et godt liv.




 Det er to store saker i vår som kommer til å ha mye å si for Oslo og byenes økonomi, og for hvordan vi best skal kunne løse de problemene som interpellanten tar opp. Det er utjamningsmeldinga, som går direkte på vanskeligstilte grupper, og det er ikke minst kommuneøkonomiproposisjonen, som kommer om kort tid. 




«Det er en menneskerett å bli sett», sa Lars Rise i sitt innlegg, og det er jeg enig i. Men noen blir kanskje sett for mye. Det blir i noen bygder kalt «bygdedyret». Og noen folk reiser. Men da tyder det kanskje på at problemet er der og ikke her. Det tror jeg også vi skal ha med oss.




SV har ønsket økt fokus på barn og unge tvers igjennom all politikk. Vi har ønsket en større satsing på barnehager, på barnevern og ikke minst på skole, nettopp for at hver enkelt skal bli sett, bli lagt merke til, få tilhørighet, få et sjølbilde og mestre sitt eget liv. Derfor blir en større satsing på skole et kjempeviktig element i det som representanten Rise er opptatt av å løse. Det er ingen problemer knyttet til lovverk når det gjelder å sende hjem 13-14 år gamle ungdommer på fri flyt i Oslos gater. Til det trengs det ingen nye lover. Det er vedtatt lov, bruk av tvang, i forhold til narkomane i denne salen. Det har også Arbeiderpartiet og representanten Rises parti vært med på. Men det tror ikke jeg er de viktige sakene, det viktige blir at man får rask og god behandling, og at det er penger til å sette det i gang. Der er vi fullstendig enige. Jeg er også enig i at kriteriet om at rusmiddelmisbruk legges inn i inntektssystemet, er en sak vi blir nødt til å vurdere grundig. 




Jeg har lyst til å minne om at da selskapsskatten ble fjernet, foreslo SV et permanent hovedstadstilskudd som nettopp skulle reflektere de økte oppgaver og spesielle behov som en hovedstadsregion har. Vi tror at det er nødvendig å se på det, og ønsker å komme tilbake til det.




Så til noe som representanten Rise er opptatt av, og som jeg og SV brenner for, nemlig boligpolitikken. Her må det gjøres noe raskt, det nytter ikke å vente, og dette kommer til å koste noen penger. Spesielt når man er opptatt av barn og rusmiddelmisbrukere, er det en uting vi må få slutt på øyeblikkelig, og det er å sende barn, ungdom og barnefamilier til hospits. Det må bli forbudt. Det er offentlig barnemishandling, og det må medføre straff for de myndigheter som gjør dette. Det finnes hoteller i denne byen, og der kan man plassere barnefamilier eller ungdom hvis det er behov for bolig. I tillegg må det en kraftig satsing til på boligpolitikken, slik at folk har et hjem, for det er, som vi vet, utgangspunktet for å ha et godt liv.




