 Jeg vil stille følgende spørsmål:

«I forbindelse med debatten om modernisering,
effektivisering og forenkling i offentlig sektor
31. januar 2002 ble det fattet vedtak om at «Stortinget
ber Regjeringen sikre offentlig sektors evne til å rekruttere
og beholde arbeidskraft gjennom likelønn for kvinner og
menn og en offensiv lønns- og arbeidsgiverpolitikk».

På hvilken måte
vil statsråden følge opp dette vedtaket?»

 Jeg takker for svaret.

Jeg registrerer at ministeren på en måte ikke
berører hovedproblemet når det dreier
seg om likelønn mellom kvinner og menn, nemlig
at arbeid med mennesker blir mindre verdsatt enn arbeid
med teknikk og maskiner, og kanskje ikke å forglemme
penge- og papirflytting. Det er noen mekanismer som ligger
bak som nok er tradisjonelle, men det ligger også en
tankegang bak som går på at verdiskaping
kun foregår i én sektor, og ikke i det
offentlige. Mange kvinnedominerte yrker havner derfor
i en slags lavlønnsfelle, fordi man hele tiden
lar logikken fra det private næringsliv også være
ledende for hvordan lønnsdannelsen skal skje i offentlig
sektor.

Hvis man ikke er villig til å ta
fatt i denne problemstillingen, nemlig at kvinneyrker tradisjonelt
sett har blitt lavtlønnet, tror ikke SV at vi
kommer til å løse dette problemet. Ser
statsråden den problemstillingen?

 Jeg regner med at statsråden med dette ikke
mener å si at alle i omsorgs- og pleieyrkene
har havnet der fordi de på en måte ikke
har hatt utgangspunkt for å bekle andre yrker.

Jeg registrerer at statsråden ikke
har hjertet med og ser at det kanskje er et verdispørsmål å heve
disse yrkene opp både i lønn og status,
nettopp for å sikre at man rekrutterer de beste
folkene. Er det slik at Regjeringens politikk i hovedsak går
ut på at man skal konkurrere opp lønningene også i
disse sektorene – altså at det skal være for
få førskolelærere, for få barnehageassistenter,
for få hjelpepleiere og for
få sykepleiere, slik at lønningene
i disse yrkene på den måten kan heves?

