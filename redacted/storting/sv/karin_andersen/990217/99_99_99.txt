 Jeg vil få stille følgende spørsmål
til kirke-, utdannings- og forskningsministeren:

«Det er stor mangel på sjukepleiere.
Bare i Oslo var 1 019 stillinger ubesatt sist uke. Sykehus
tilbyr 40 000 kr i «kontantstøtte» for å rekruttere
og beholde sjukepleiere. Høgskolen i Oslo sier de kan utdanne
40 – 80 flere pr. år. De store reformene for eldre
og sjuke krever flere tusen nye fagfolk. 

Hva vil statsråden gjøre
for å sørge for at all kapasitet i utdanningssystemet
blir utnyttet?»

  Jeg takker statsråden for et grundig
svar.

Når det er rom for oppdragsbasert
utdanning, må det vel også være rom for å øke
den offentlige utdanningskapasiteten, som etter SVs syn ville være
en bedre løsning. Men kommunene trenger sjukepleiere, og
derfor vil de sikkert ønske seg en mulighet til en slik
løsning. En annen mulighet ville være om man gjennom
budsjettene var i stand til å gi kommunene slike rammer
at de kunne drive en skikkelig lønns- og arbeidsgiverpolitikk
og på den måten rekruttere sjukepleiere og beholde
de utdannede sjukepleierne som de nå har fått. 

Jeg er glad for at statsråden er positiv
til å finne mulige måter å øke
utdanninga på, men jeg kunne tenke meg å følge
opp og stille statsråden et tilleggsspørsmål.
I og med at dette med å rekruttere og beholde fagfolk er
et sammensatt tema som har mange sider, er det også nærliggende å tenke
på etterutdanningsreformen. Kunne statsråden tenke
seg å se på etterutdanningsreformen og bruke den
aktivt i arbeidet for å rekruttere og beholde sjukepleiere
og lærere?

  Jeg vil få stille følgende spørsmål
til kirke-, utdannings- og forskningsministeren:

«Norge trenger flere lærere
med utenlandsk bakgrunn. Lærerhøgskolene fikk
fra i fjor mulighet til å frita studenter med norsk som
andrespråk fra sidemål. Studenter som startet
sin utdanning før dette tidspunkt, er ikke fritatt. Eksempler
viser at dette fører til at studenter ikke får godkjent
sin utdanning. 

Vil statsråden endre reglene slik
at også studenter som begynte tidligere, får godkjenning
etter samme prinsipp?»

  Jeg takker for et svar som jeg oppfatter som
svært positivt, og som en bekreftelse på at statsråden ønsker å gjøre
det han kan for at de personene det gjelder, skal få godkjent
sin utdanning. 

Hvis vi skal lykkes med det flerkulturelle
prosjektet som framtida vår vil være, er skolen
den viktigste arenaen. Da trengs all mulig flerkulturell kompetanse,
og da må vi rydde bort alle stopperne i systemet som hindrer
oss i å få rekruttert den nødvendige
kompetansen. Og regelverket, som i utgangspunktet skulle sikre kvalitet
i lærerutdanninga, kan jo bidra til at vi ikke klarer å rekruttere
dem vi trenger. Så mitt spørsmål er:
Er det slik å forstå at også de som startet
før lærerutdanninga ble forlenget til fire år, gjennom
en opptaksprøve e.l. nå skal kunne få fullført
en utdanning uten at kravet til nynorsk blir satt fram?

