  Eg vil gjerne få stilla følgjande
spørsmål til finansministeren: 

«Aksjonen «For velferdsstaten» ble
startet av fagbevegelsen, og samler i dag organisasjoner
med til sammen rundt 950 000 medlemmer. Aksjonen «avviser
en globalisering av økonomien som baserer seg
på liberalisering, deregulering og fri flyt av kapital»,
og «krever tiltak mot spekulasjonsøkonomien og
begrensning av de multinasjonale selskapers enorme maktposisjon».

Er statsråden enig i aksjonens formål,
eventuelt hvilke initiativ vil statsråden ta for å følge
opp dette formålet?»

  Eg takkar statsråden for svaret.
Slik som eg tolkar svaret, seier han eigenleg at ein ikkje støttar
aksjonen «For velferdsstaten». Eg vil gjerne ha
det stadfesta med eit ja eller nei på det spørsmålet
som eg stilte.

Eg har eit par utfordringar til. Arbeidarpartiet
og fagrørsla har vore synonymt, i alle fall tidlegare.
Det ser ut som om den tida nå er forbi, ved den politikken
som ein legg opp til frå den norske regjeringas side når
det gjeld velferdsstatsproblematikken. Men ei utfordring i forhold til
den internasjonale fagrørsla er: Vil Regjeringa, gjennom
t.d. dei massive midlane ein har på oljefondet, kunna vera
med og medverka til utviklinga av ei fagrørsle internasjonalt,
slik at ein kan få fart i arbeidet med minstelønn
og minstestandard? Og: Kan ein gjennom dei investeringane som ein
gjer med oljefondet, vera ei brekkstong nettopp for å gjera
det ved å stilla krav til investeringar, noko som ein til
nå ikkje har vilja?

