 Eg vil gjerne stilla følgjande
spørsmål til utanriksministeren:

«NATOs bombeaksjon på Balkan
har etterlatt en rekke alvorlige problemer. Et av hovedmålene
for aksjonen var et multietnisk Kosovo innenfor Jugoslavias grenser.
Men flertallet av blant annet serberne har, av frykt for å bli drept,
flyktet fra Kosovo. Internflyktningene i Jugoslavia nærmer
seg altså en million, nå rett før vinteren
setter inn. Samtidig vet vi at aksjonen rammet en rekke sivile mål, som
bruer, kraftverk, sykehus og oljeraffinerier. 

Hva gjøres for å avhjelpe
den humanitære situasjonen?»

  Eg takkar utanriksministeren for svaret.

Det er klart at han gjer visse ting som er
svært avgrensa, sannsynlegvis på grunn av dei
sanksjonane som han har vore med på å setta i
verk. Men det er jo ikkje tvil om kven som har ansvaret for at sjukehusa
har problem med drifta, at bruene er borte, at kraftverka ikkje
sviv slik at folk får straum, og at ein ikkje får
tak i bensin til ein rimeleg penge. Det er ikkje tvil om kven som
har ansvaret for det, med sine sanksjonar. Sjølv om målet
med det var eit anna, nemleg å styrta Milosevic-regimet,
er resultatet at det er vanlege folk som får svi. Det er
ikkje Milosevic sine folk som får svi. Det seier Carl Bildt
bl.a. i Aftenposten i dag. Mafiaen og folk knytte til regimet klarer
seg godt. Det er altså vanlege folk som blir ramma av den politikken
Noreg fører. (Presidenten klubber.)

Er dette ei rimeleg form for reaksjon?

  Eg skal la det med ansvarsforholdet ligga,
sjølv om me er ueinige om dette. Men konsekvensane ser
me begge to, nemleg at det serbiske folket lid på grunn
av at ein del av infrastrukturen er borte, og det som eit resultat
av NATO sitt forsøk på å fjerna ein president
i Jugoslavia.

Eg høyrer at utanriksministeren skal
sjå på om det er mogleg å løysa
på sanksjonane. Men nå nærmar me oss altså vinterstid.
Det er tydeleg at det er det serbiske folket som blir ramma, akkurat
slik som i Irak. Då må ein revurdera politikken
på dette området. Då må utanriksministeren
gå i spissen for å få til ei heilt anna
satsing for å hjelpa ikkje berre flyktningane i Serbia,
men heile det serbiske folket. 

 Eg vil gjerne få lov å stilla
følgjande spørsmål til olje- og energiministeren:

«Den norske stats oljeselskap, Statoil,
selger også strøm, og har gjennom å underby
samtlige aktører i strømmarkedet bidratt til å senke
prisleiet på energi. Regjeringen ønsker å redusere
forbruket og hever elavgiften, og tror dette vil bedre markedet
for alternativ, fornybar energi.

Mener statsråden, som er generalforsamling
i Statoil, at det er akseptabelt at selskapet bidrar til å ødelegge
for Regjeringens politiske målsettinger, eventuelt hva
vil hun gjøre for at staten ikke ødelegger for
staten?»

  Eg konstaterer at statsråden i utgangspunktet
ikkje ser det nødvendig å bruka den moglegheita
ho har som generalforsamling til å fortelja Statoil noko
om kva dei bør gjera. 

SV var svært optimistisk når
det galdt Regjeringa sin politikk i klima- og energispørsmål;
ikkje minst i Voksenåserklæringa kjem
dette godt fram. Det kjem òg delvis fram i budsjettet – no
veit ein jo ikkje kva det kjem ut av det til slutt, når
ein har forhandla. 

Men det er ikkje tvil om at dersom prisen på straum
er låg, konkurrerer han ut ei satsing på alternativ,
fornybar energi og syter for at straumforbruket ikkje går
ned. Det er altså ein klar samanheng i dette. Det vil seia
at generalforsamlinga i Statoil aksepterer at Statoil medverkar til
at ein i alle fall på kort sikt senkar prisane på energi,
i strid med det Regjeringa står for.

Oppfølgingsspørsmålet
er: Aksepterer Regjeringa dette? Og i tillegg: Er det ein del av
kjerneverksemda til  Statoil å selja straum?

  Statsråden har tidlegare sagt frå denne
talarstolen at ho m.a. er oppteken av at Statoil skal driva med
ei kjerneverksemd, utan klart å ha definert kva det er.
Men slik som eg tolkar statsråden, i og med at ho ikkje ønskjer å gripa
inn, er altså sal av straum ein del av Statoils kjerneverksemd.
Om ein har andre meiningar, bør ein gje uttrykk for det
overfor Statoil nå, når ein òg
har ny direktør og nytt styre. Eg trudde ein del av formålet
med å skifta ut styret var å få ein ny politikk. 

Berre som ein kommentar til den satsinga som
skjer i høve til budsjettet: Det er klart at det gjev ein
viss optimisme. Spørsmålet er berre om ein gjer
det same som ein gjorde sist, nemleg sel ein del av det ut i forhandlingane, og
det vil SV i så fall seia seg lei for. 

Eit tilleggspoeng er at Statoil som eitt offentleg
selskap i straummarknaden konkurrerer med ein brote andre offentleg
eigde selskap. Det verkar for meg som ein rar politikk når
ein samtidig veit at det fører til manglande satsing på alternativ,
fornybar energi.

