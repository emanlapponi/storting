 Eg vil gjerne få stilla følgjande
spørsmål til samferdselsministeren:

«Tidligere hemmeligstemplede målinger
fra amerikanske ubåter viser at isdekket i Arktis er redusert
med ca. 40 pst. de siste 30 årene. Forskere sier at den
overveiende grunnen er temperaturøkningen som følge
av global oppvarming. Den avgjort raskest voksende kilde til drivhusgasser
er mobile kilder, altså bil og fly. 

Hva akter statsråden å gjøre
for at folk flest skal kunne redusere bruken av privatbil?»

  Eg takkar statsråden for svaret. 

Noko av grunnen til at SV tek opp dette, er
m.a. dette med klimaforskinga i forhold til Arktis. Men det er òg den
problemstillinga at dersom ein går inn og les Samferdselsdepartementets
budsjett, er dette med klimagassutslepp svært lite berørt.
Dette er altså ei problemstilling, slik eg oppfattar det,
som Samferdselsdepartementet ikkje er så oppteke av. Det
bekymrar SV. Som statsråden riktig påpeikar, er
det ein kolossal auke i klimagassutsleppa innanfor transportsektoren.
Utfordringane står difor i kø. Eg er samd i nokre
av dei tiltaka som er nemnde. Men kor står t.d. den satsinga
som var lovd i høve til gang- og sykkelvegar? Kor er den
i høve til dei bybaneprosjekta som ein kjenner til i storbyane?
Det er i det heile ei mengd med saker som det går an å gripa
fatt i, og som vil ha noko å seie for eit av dei største
problema me står overfor, nemleg klimagassar.

  Til det siste med piggdekk: Det er klårt
at i forhold til Oslo og andre byar er dette med støv og
støy eit stort problem, men det har relativt lite å gjera
med klimagassutslepp.

Det SV her er oppteke av, er å få ei
meir offensiv haldning, ein offensiv politikk, i forhold til dei
tiltaka som verkeleg hjelper, nemleg det som kan redusera transportbehovet:
det å satsa på kollektive løysingar,
det å fremma energieffektive løysingar og løysingar
som ikkje inneber klimagassutslepp. Her kan det gjerast mykje meir,
og eg er sikker på – og det er det som er noko av
utfordringa – at dersom samferdselsministeren i sterkare
grad tenkjer på Kyotoprotokollen og på klimagassutleppa
i si planlegging og i si prioritering, vil ein kunna få i
gang dei prosjekta som eg nemnde: bybaneprosjektet i Bergen, bybaneprosjektet
i Stavanger, ei sterkare satsing på gang- og sykkelvegar
og ei oppfølging av dei allereie vedtekne planane på desse
områda. 

