 Eg vil gjerne stilla følgjande spørsmål
til helseministeren:

«Ulike forskningsrapporter påpeker
at elektromagnetisk stråling fra høyspentledninger
kan være helsefarlig. Det er imidlertid forskere som mener
det er vanskelig å påvise en sammenheng, selv
om det ikke kan utelukkes. I en konkret sak i Stavanger-området
mener en beboer at så vel han som hans husdyr er rammet
av strålingen fra høyspentledninger som går
over eiendommen hans.

Hva gjør statsråden for å avdekke
om det finnes sammenheng, eventuelt kan det bli aktuelt å pålegge
nedgraving av ledninger?»

  Eg takkar for svaret. 

Lat meg ta utgangspunkt i at for meg verkar
det som om det er økonomien som styrer stort sett alt innanfor denne
bransjen. Det er dyrare å legge kablar i jorda, og det
er dermed økonomien som avgjer om ein gjer dette eller
ei. Me har mangla kunnskap på dette området i
fleire tiår. Det er ikkje skjedd noko nytt. Det har ikkje
kome nye konklusjonar, ein opererer berre med den same uvissa som
ein har operert med dei siste 20 åra.

Då er det interessant, synest eg, å få vite
kva tidshorisont det er når det gjeld desse prosjekta,
både Effekt-programmet og arbeidet til den gruppa som er
sett ned av helseministeren. Kva tidshorisont opererer me med her?
Me har halde på å forska på dette så lenge
at nå må ein snart begynna å trekka nokre
konklusjonar. Somme har prøvd i andre land, men nå ønskjer
eg at helseministeren skal svara på kva tidshorisont han
ser for seg i denne saka.

  Noko av hovudpoenget i mitt oppfølgingsspørsmål
var at det er kostnadene ved å grava ned kablar som gjer
at ein på ein måte ikkje får fart i arbeidet
med å få sikrare ordningar. Der har ein jo mulegheit
til å påverka i forhold til dei som bygger ut
leidningsnettet, nettopp for å kunna operera meir innanfor føre
var-prinsippet, for som statsråden seier, er det noko av
problemet her. Ein opererer ikkje innanfor føre var-prinsippet.
Det er ei uvisse knytt til dette, og då må uvissa
kome folk til gode ved at ein i form av klare meiningar frå bl.a.
helseministeren si side gjev beskjed til utbyggaren, sånn
som ein for så vidt gjorde i 1995 i forhold til retningslinjene,
om at her gjeld ikkje føre var-prinsippet, her er det ei
uvisse. Då må helseministeren si haldning vera
klar; her må ein setta i verk visse tiltak.

  Eg vil gjerne stilla helseministeren eitt
spørsmål til:

«Ifølge Statens strålevern
er oljevirksomheten i Norge en storforbruker av radioaktivt materiale.
Det er også avdekket at det svært ofte skjer uhell
med dette radioaktive materialet. Strålevernet sier at
det finnes alternativer som kan erstatte bruken av radioaktive kilder.

Vil statsråden sørge for
at det nedlegges forbud mot bruk av radioaktivt materiale på norsk
sokkel?»

  Eg takkar for svaret. Så langt synest
eg at både svaret og det ein har sett i media, viser at
Statens strålevern har eit høgare engasjement på området
enn det ein har hatt tidlegare innanfor denne sektoren.

Det er ikkje tvil om at Noreg nå er
ein storforbrukar av radioaktivt materiale i verdsmålestokk
innanfor denne sektoren – altså har tilsynet vore
for dårleg, eller ein har på ein måte
ikkje jobba med alternativa, sånn som ein har gjort når
det gjeld andre miljøaspekt, f.eks. i forhold til halon.

Berre for å gjera det litt vanskeleg – for å seia
det sånn: Oljedirektoratet seier framleis i forhold til
Valhall-feltet at oppfølginga er for dårleg, og
at den er mangelfull i forhold til behandling av radioaktive kjelder.
Statsråden kjenner òg sikkert til at ei radioaktiv
kjelde forsvann ein periode på Stord. Rutinane er altså for
dårlege. Då er mitt spørsmål:
Kva skjer frå helseministerens side når det gjeld
innskjerping av rutinane?

  Eg trur faktisk at helseministeren og Langeland
har felles interesser i denne saka, nemleg å få til
ein overgang til bl.a. bruk av anna materiale og få innskjerping
av rutinane. Det er òg poenget med dette spørsmålet
frå mi side, nemleg å få ei kraft som
gjer at oljeselskapa brukar andre middel og syter for at det blir
rutinar som gjer det sikkert både i forhold til miljøutslepp
generelt sett og i forhold til at personalet eventuelt kan bli utsett
for radioaktiv stråling.





                

