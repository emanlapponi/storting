 Eg vil gjerne få stilla følgjande
spørsmål til miljøvernministeren:

«Statens legemiddelkontroll har gitt
midlertidig godkjenning til bruk av Lepsidon vet til bekjempelse
av lakselus. SFT er skeptisk til bruk blant annet fordi
det inneholder diflubenzuron, et stoff som er kreftfremkallende
og som kan ha store negative konsekvenser på livet i nærheten
av oppdrettsanleggene. Likevel aksepterer SFT bruk. 

Mener statsråden at føre
var-prinsippet er ivaretatt i denne saken, eventuelt vil hun foreslå forbud
mot bruk av Lepsidon vet?»

 Eg takkar statsråden for svaret. Eg
synest for så vidt at ein eit stykke på veg kom
spørjaren i møte. 

Ein må vera veldig konkret i forhold
til ei evaluering av bruken av dette produktet, med omsyn til 

når 

Miljøverndepartementet vil
gjera ei endeleg vurdering av det – kva tid det vil vera,
for ein kan jo halda på lenge. Og konsekvensane kan etter
mi meining bli store dersom det er sånn at dette er eit
stoff der ein ikkje tar vare på føre var-prinsippet,
slik eg oppfattar det.

Det er ikkje tvil om at når ein krev
at fisk som er behandla med dette stoffet, ikkje kan slaktast før
minimum 60 døgn etter avslutta behandling, er det fordi
det er knytt helserisiko til det. Då er ikkje føre
var-prinsippet skikkeleg tatt vare på, og heller ikkje
det faktum at det har innverknad på planter og dyreliv
omkring oppdrettsanlegga.

Mitt spørsmål er først
og fremst: Kva tid kjem denne evalueringa, slik at me kan få eit
forbod mot stoffet?

 Eg takkar for svaret.

Eg håpar at miljøvernministeren
i sitt neste svar kan vera tydeleg på kva tidsperspektiv
me snakkar om, for der er du ikkje tydeleg nok, miljøvernminister.
Når det er fagleg forsvarleg, det kan jo vera om eitt,
to eller tre år, så her bør ein vera
litt spesifikk. Kan det f.eks. vera i samband med den meldinga som
miljøvernministeren har tenkt å legga fram til
hausten i samband med innstillinga frå Rieber-Mohn-utvalet,
som tar føre seg heile laksestammeproblematikken?
Er det eit aktuelt tidspunkt å koma tilbake til dette på?
Eg meiner ut frå det som òg SFT konkluderer med
i forhold til desse stoffa, at dei kan ha effekt på planter
og dyr, og då er ikkje føre var-prinsippet tatt
vare på.

