 (ordførar for sakene): Eg trur dette skal gå rimeleg raskt. Det er ein einstemmig komité som stiller seg bak begge sakene, og som gjev Sivilombodsmannen ei ny oppgåve. Me har vore veldig fornøgde med dei oppgåvene som han har utført så langt. No får han både meir pengar – 6,2 mill. kr på årsbasis – og ei ny oppgåve, fordi me no endeleg har ratifisert FN sin konvensjon av 10. desember 1984 «mot tortur og annen grusom, umenneskelig eller nedverdigende behandling eller straff». Denne saka er derfor ei oppfølging av den ratifikasjonen for å sørgja for at det kjem på plass ein nasjonalt førebyggjande mekanisme som Sivilombodsmannen då vil bli.




Så har det vore ein del usemje om dette, sjølvsagt, for enkelte menneskerettsorganisasjonar ville òg vera med og gjera jobben. Men det komiteen har gjort, er for så vidt litt i samarbeid med kommunalkomiteen knytt til dette ansvaret som Sivilombodsmannen no får, at me skal sørgja for stadig vekk å evaluera det arbeidet som Sivilombodsmannen gjer i samband med denne saka.




Men no blir Sivilombodsmannen gjeve anledning til å rykkja ut på inspeksjon i lukka organ: på asylmottak, i fengsel, i militære arrestar, barnevernsinstitusjonar og psykiatriske institusjonar. Stortinget ser fram til når Sivilombodsmannen etter kvart rapporterer om dette framover.




