 Eg vil gjerne stilla følgjande
spørsmål til arbeids- og administrasjonsministeren:

«Sjølv om målet
er å auke andelen menn i kvinnedominerte yrke,
skjer det motsette. I Stavanger auka kvinneandelen i grunnskulen
frå 72,3 pst. i skuleåret 1996-97 til 74,1 pst.
i inneverande skuleår. Me veit alle at det meste av forklaringa
er dei urimelege skilnadene i lønn mellom manns- og kvinnedominerte
yrkesgrupper.

Vil statsråden sørgje for
at det blir avsett ein likelønnspott ved lønnsoppgjeret,
eventuelt kva blir gjort for å sikre likelønn
og fleire menn i kvinnedominerte yrke?»

   Eg takkar statsråden for svaret.

Regjeringa er opptatt av likelønn
og likestillingsproblematikk, hevdar statsråden. Ja, men
då er vel første skritt å vurdera korleis
ein kan gjera noko meir med det enn det ein gjer nå. Det å ha
særbehandling av menn i forhold til likestillingsloven,
det å prøva å påverka menn gjennom
utdanningssystemet, held jo ikkje mål. Samtidig må me
jo òg seia til desse som skal rekrutterast til desse yrka:
Du går inn i eit yrke der lønna blir dårlegare år
for år, fordi det ikkje går an å gjera
noko med det. Det er eit sentralt forhandlingsspørsmål,
seier Regjeringa, som altså er opptatt av likelønn.
Denne passiviteten synest eg er sørgjeleg.

Me veit at det er ei mengd ledige stillingar
for sjukepleiarar, hjelpepleiarar, førskulelærarar
og lærarar – det er eit stort behov for nye folk.
Då må ein gripa til tiltak, og det viktigaste
tiltaket er å heva lønna.

Men lat meg få utfordra statsråden,
som ikkje vil setja av ein likelønnspott: Kva meiner statsråden
om Høgre sitt utspel når det gjeld lønnsheving
for lærarar?

 «I Vestfold ødelegges allmennhetens
lovlige rett til å ferdes fritt langs strandkanten av en
helt uholdbar dispensasjonspraksis. Fylkesmannen har lagt fram en
rapport som viser at oppimot 600 av 750 søknader om dispensasjon
innvilges. Dette er helt uakseptabelt og i strid med loven, og krever
tiltak raskt. 

Hva vil statsråden gjøre
for å rydde opp i dette lovbruddet, eventuelt hvordan vil
hun sørge for at strandsonen blir for alle?»

  Eg takkar statsråden for svaret.
SV er generøst når ein skal vera det, og eg vil takka
for eit positivt svar, fordi statsråden her gjev uttrykk for
den meininga som òg SV har, at det skal vera veldig strengt
i forhold til å øydelegga for allemannsretten.

Likevel vil eg utfordra statsråden
på eit par punkt. Statsråden seier at kommunane
skal innskjerpa praksis. Korleis har statsråden tenkt å sørgja
for at dette skjer? Det kunne eg tenkt meg å få veta.

Dessutan er det alt skjedd ein del skade som
gjer det vanskeleg for folk flest å nytta strandsona. Vil
statsråden vera med SV på eit rivingstokt langsmed
Oslofjorden?

