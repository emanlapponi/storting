 Eg vil gjerne stilla spørsmål
til olje- og energiministeren:

«Statoil og ICA/Hakon har
nå inngått intensjonsavtale om å etablere
et felles selskap som blant annet gjelder eierskap og
drift av Statoils 1500 bensinstasjoner i Skandinavia. Det arbeides
med en eiermodell som innebærer at ICA/Hakon-Gruppen
kjøper ca. 50 pst. av aksjene i det nye selskapet.

På bakgrunn av Hakon-Gruppens opptreden
i det siste, og det faktum at dette er et direkte skritt mot privatisering
av en del av Statoils virksomhet, kan statsråden klargjøre
om det er aktuelt å gripe inn overfor selskapet?» 

   Eg takkar statsråd Arnstad for svaret.
 Eg har eit par oppfølgingsspørsmål som
kanskje kan klargjera litt meir kva som er Regjeringa sin politikk.

Ved opprettinga av Norol, seinare Statoil,
i 1975 var det fastsett politikk at staten skulle driva bensinstasjonar sjølv.
 Slik som eg oppfattar statsråden nå, er det framleis Regjeringa
sin politikk, og at Regjeringa står fast ved det synspunktet
at nasjonalt eigarskap er viktig.  Då kan eg ikkje sjå noko
anna enn at ein svensk hovudeigar, nemleg Hakon, ikkje kan gå inn
i eit samarbeid med Statoil, men eg vil gjerne ha statsrådens
syn på dette.

Eg ønskjer også kommentarar
til denne eventuelle eigaren sin handlemåte i det siste
i forhold til diverse samvirke- og bondeorganisasjonar.

   Me kan nok ha ein lang og uttømmande
debatt i Stortinget om staten skal selja pølser, men det
er ikkje hovudpoenget her.  Hovudpoenget er nemleg at eit selskap
som er 55 pst. eigd av eit svensk selskap, skal inn i eit
statleg norsk selskap.  Det meiner eg står i motstrid til
det som står i Voksenåserklæringa
om nasjonalt eigarskap.  

Så utfordrar eg òg statsråden
når det gjeld denne eigaren som nå er inne, og
som har gått veldig til felts mot samvirkeorganisasjonar,
bondeorganisasjonar, og som nærast vil legga ned norsk
landbruk, fordi det er så lite funksjonelt og opererer
med så dårlege prisar: Er dette ein ideell samarbeidspartnar
for Den norske stats oljeselskap?

  Eg takkar statsråden for svaret.
Eg forstår det sånn at statsråden er
rimeleg nøgd med Statoils innsats når det gjeld å rydda
 opp i gamle miljøsynder. Dei opplysningane som det blir
referert til i spørsmålet, er frå pressetalsmann
Per Wangen i Statoil, som seier at ein bruker mindre beløp
enn det statsråden nå oppgav. Det var utgangspunktet
for problemstillinga. Då har me ulike opplysningar om dette. 

Det som eg likevel vil utfordra statsråden
litt på, er nettopp dette med om statsråden nyttar
høvet til å styra Statoil i bestemte retningar.
Me veit jo at dersom statsråden ville ta eit initiativ
i forhold til ei raskare opprydding av oljetankanlegg, ville nok
Statoil kunna vera med på det. Me veit at Statoil gjer
mange utanrikspolitiske sprell, som ein òg i den norske
regjeringa kunne ha meiningar om. Eg er litt ute etter å vita
om statsråden er villig til å ta litt meir styring
over Den norske stats oljeselskap, som eg sjølv òg
er medeigar i. 

  Dei faktiske opplysningane baserer eg på opplysningar
frå Aftenposten, som seier at SFT har opplyst om dette.
Eg kan ikkje verifisera det meir enn det eg seier nå. 

Det som eg vil utfordra statsråden
på ein gong til, er nettopp dette med miljøspørsmål.
Statsråden sa at Statoil bruker 600 mill. kr,
og det er store beløp. Men dersom ein f.eks. ser på kva
andre oljeselskap investerer i område som eg veit er viktige
for statsråden, nemleg alternativ energi og sånne
ting, er det framleis mykje som statsråden kunne sytt for
at Statoil dreiv med på miljøsida.

