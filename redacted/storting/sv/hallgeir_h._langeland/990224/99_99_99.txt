  Eg vil gjerne stilla utanriksministeren følgjande
spørsmål:

«EUs direktiv om «Patentbeskyttelse
av bioteknologiske oppfinnelser» (patentdirektivet) er
omstridt, ikke bare i Norge, men også i EU. Regjeringen
i Nederland og Italia klaget direktivet inn for EU-domstolen fordi
man mener det strider mot konvensjonen om biologisk mangfold. I
likhet med EU-land har Norge gjennom EØS-avtalen anledning til å støtte
klagen innen 3 måneder etter offentliggjøring.
Fristen løper ut 5. mars 1999.

Akter Regjeringen å benytte seg av
denne anledningen?»

  Utanriksministeren har heilt rett i at representanten
Langeland er nøgd med dette svaret. 

Det er jo dette SV saknar frå Regjeringa – ei
offensiv haldning i forhold til EU-spørsmål. Veldig
ofte ser ein ei regjering som høyrer på kva Arbeidarpartiet
og Høgre seier, og så gjer dei akkurat det. I
denne saka vel ein altså ei litt meir offensiv linje. Det
er dette me ønskjer av Regjeringa i EU-sakene,
nemleg at ein grip fatt i dei tinga som er viktige, ikkje
minst på miljøsida. 

Utfordringa til Regjeringa er då:
Vil ein følgja ei litt meir offensiv linje i EU-spørsmål
framover ved aktivt å gå inn og prøva å påverka
systemet i den retninga som SV og Regjeringa meiner er korrekt?

  Er det noko SV har lært seg, er det
at ein ikkje nødvendigvis skal lita på kva folk
seier i regjeringserklæringar og sånt. Det har
me erfart. 

Me ønskjer å utfordra Regjeringa,
og det er det me gjer i dag, og det kjem me til å gjera
framover når det gjeld å setja miljøomsyn
framfor f.eks. profittomsyn. Føre var-prinsippet bør
gjelda i alle saker. Det står det i regjeringserklæringa,
og det er SV samd i. Me har altså dette patent på liv-direktivet,
og det er kome eit barnematdirektiv, og det kjem andre direktiv.
Vår utfordring til utanriksministeren og Regjeringa er
nettopp å vera offensiv, slik som ein viser tendensar til
i denne saka.

