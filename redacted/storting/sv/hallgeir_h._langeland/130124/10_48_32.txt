 Skog er ein viktig ressurs. Han er òg ein viktig bustad for det biologiske mangfaldet vårt. Det er derfor viktig å ha fleire tankar i hovudet samtidig når me arbeider med denne problemstillinga.


Det er dette Riksrevisjonen gjer oss klar over gjennom sin rapport, ikkje minst at landbruksministeren må sjå nærmare på kontrollinstansen som er knytt til berekraftforskrifta, og at det som er uklart i regelverket, må fjernast til fordel for miljøet. I det heile har Riksrevisjonen nokre viktige merknader til landbruksmyndigheitene, slik at dei blir flinkare – med utgangspunkt i rapporten – til å oppfylla dei miljøkrava som er.


Eg synest saksordføraren hadde ei god utgreiing om den samrøystes komitéinnstillinga.


Eg vil til slutt berre presisera at premissane for dagens politikk på dette området blir lagde gjennom behandlinga av Meld. St. 9 for 2011–2012 Landbruks- og matpolitikken. Her blir premissane lagde når det gjeld avverkingsnivået. Her blir premissane lagde når det gjeld skogvegbygging. Her blir premissane lagde for dei miljøomsyna som skal takast.


