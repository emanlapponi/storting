 Jeg tillater meg å stille følgende
spørsmål til justisministeren:

«Innsynsutvalget varsler om lang ventetid
for behandling av søknader om mappeinnsyn. Den sterke økningen
i søknader rett før søknadsfristen gikk
ut vil sannsynligvis øke ventetiden. Samtidig ser vi at
flere som søker om innsyn, er eldre mennesker,
og ifølge Innsynsutvalgets årsrapport er til nå 18
søkere døde.

Ser statsråden noen mulighet
for å korte ned behandlingstiden på en måte
som også sikrer søkernes rettssikkerhet?»

 Jeg takker statsråden for det positive
svaret.

Jeg er selvfølgelig enig i at det ikke
er noen god løsning dersom man velger å prøve å få ned
saksbehandlingstiden på en måte som
kan føre til ulik behandling. Det går
jeg ut fra at vi er enige om.

Jeg synes også det er positivt
at statsråden her varsler at man faktisk trapper opp ressursbruken
på den administrative siden. Jeg vil – bare
for å være helt sikker på at jeg
har forstått statsråden riktig – spørre
om det er slik at alle administrative ressurser som kan
korte ned saksbehandlingstiden, vil bli brukt, og vil man, dersom
man ser at én stilling til vil kunne gjøre saksbehandlingstiden kortere
på en måte som fortsatt er i tråd
med rettssikkerhetsprinsipper, lyse ut denne stillingen?

