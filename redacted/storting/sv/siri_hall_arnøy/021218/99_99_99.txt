 Jeg har følgende spørsmål
til samferdselsministeren:

«På Hosle i Bærum
opplever eldre mennesker at kommunen under veibrøyting
måker igjen deres innkjørsel så de ikke
kommer seg ut, for så å vise til at
måking av egen innkjørsel er den enkeltes ansvar,
når de eldre tar opp saken. Enkelte eldre
som er avhengig av rullator, kommer seg ikke ut av eget
hjem, jamfør Asker og Bærums Budstikke 28. november
2002.

Mener statsråden dette er
i tråd med intensjonene i vegtrafikkloven og god forvaltningspraksis?»

 Jeg takker statsråden for svaret.

Nå har ikke statsråden ønsket å gå inn
i den konkrete saken. Men dersom hun skulle ønske å se
mer på den, har jeg med et oppslag som viser at det her ikke
er snakk om de konkrete brøytekantene som kun kommer av
brøyting av offentlig vei. Det er snakk om at brøytebilen
ender opp i en innkjørsel og måker denne innkjørselen
full av snø. Og det er ikke snakk om at man ikke
kommer ut med bil, men det er snakk om eldre mennesker
som er avhengige av rullator, og som overhodet ikke er
i stand til å komme ut av sitt eget hjem.

Jeg registrerer at statsråden tydeligvis
kjenner til Bærum kommunes mulige ordninger for å bøte
på dette. Men det ikke å være
i stand til å komme seg ut av sitt eget hjem, og behov
for å komme seg til lege, har til nå ikke
vært nok for å få denne hjelpen, i hvert
fall ikke fra Bærum kommune.

Mener statsråden at ikke bare
brøytekanter er noe den enkelte må akseptere,
men at den enkelte også må akseptere
at deres eneste vei ut fra huset blir endestasjon
for brøytebilen og slik måkes full av tettpakket,
isete snø?

 Jeg takker igjen statsråden for svaret.

Jeg mener at dersom vi har lover
som er slik at vi lager den type problemer
som denne konkrete enkeltsaken tyder på, kan det også tyde
på at det er nødvendig å ta en prinsipiell
diskusjon om hvordan lovverk og forskrifter er blitt utformet. Men
det får vi heller komme tilbake til.

