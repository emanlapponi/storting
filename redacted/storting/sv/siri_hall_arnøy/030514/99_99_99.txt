 Jeg tillater meg å stille et spørsmål
til samferdselsministeren:

«Kolsåsbanen trues av nedleggelse
til tross for at det bor flere mennesker langs banen enn noensinne,
og vi risikerer at banen erstattes av en bussløsning som
vil gi et dårligere tilbud til passasjerene. Til tross
for at ingen ønsker en slik utvikling, virker
situasjonen fastlåst.

Vil statsråden gjøre noe
for å bidra til å redde Kolsåsbanen?»

 Jeg takker statsråden for svaret.

Jeg er for så vidt helt enig med statsråden
i at når to fylkeskommuner er i dialog, som nå,
er ikke statsrådens rolle å gå inn
og være overdommer, men som statsråden jo også selv
skisserer, nettopp å bidra til at den regionale samordningen
kommer i orden.

Mitt oppfølgingsspørsmål
til statsråden blir – i og med at statsråden
varsler at det regionale samordningsorganet skal være
på plass 1. januar 2004, mens Kolsåsbanen
nok trenger litt hjelp til samordning før
den tid – om statsråden ser for seg at hun vil
ha en rolle i forhold til å bidra til regional samordning
av Kolsåsbanen også før 1. januar
2004.

 Jeg takker igjen for svaret og registrerer
at statsråden ønsker å avvente
denne dialogen. Men kan jeg også tolke det svaret
som at statsråden vil følge nøye
med på hva som skjer i denne dialogen, i og med at man
ikke har fått det statlige bidraget til regional samordning
på plass før Kolsåsbanens skjebne skal
avgjøres?

