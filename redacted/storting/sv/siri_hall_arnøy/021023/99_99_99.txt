 Jeg har følgende spørsmål
til arbeids- og administrasjonsministeren:

«I et brev til kontroll- og konstitusjonskomiteen
om granskingskommisjonen for undersøkelse av pionerdykkernes
forhold skriver Nordsjødykker Alliansen: «Ytterst få dykkere
har fått sine forklaringer lest opp eller
forelagt seg til gjennomlesning. Dykkernes forklaringer/bevis
er ikke kontrollerbare og derved ikke kvalitetssikret.»

Hvis dette medfører riktighet, hva
vil statsråden gjøre?»

 Jeg takker for svaret.

Jeg er for så vidt enig i synspunktet
at alle vil være tjent med at arbeidet
nå sluttføres. Likevel mener
jeg det er en prinsipiell forskjell mellom det å blande
seg inn i kommisjonens arbeid og dermed prøve å påvirke
kommisjonens resultater, og det å søke å sikre
at kommisjonens arbeidsmetoder er slik at resultatet blir best mulig.
Jeg kunne tenke meg å spørre statsråden
helt konkret om den påstanden som jeg har referert
i spørsmålet mitt, at det er sånn at ikke alle
dykkerne som har forklart seg for kommisjonen, har fått
sin forklaring lest opp og underskrevet denne. Vet statsråden
om det stemmer eller ikke?

 Jeg konstaterer at statsråden åpenbart ikke
finner denne beskyldningen så alvorlig at dette er noe
statsråden må sjekke opp. Dersom statsråden mener
at det å sjekke om denne påstanden er riktig,
ville true granskingskommisjonens integritet, kan jeg jo bare ta
det til etterretning. Men jeg vil gjerne avslutningsvis spørre
statsråden om han ser at dersom granskingskommisjonens
resultater skulle bli omstridt, vil det være et problem
dersom det ikke er mulig for andre, historikere o.l., å gå inn
i grunnlagsmaterialet på et senere tidspunkt.

