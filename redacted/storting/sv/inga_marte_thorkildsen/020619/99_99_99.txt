 Tidligere har jeg sagt at vi ønsker å gjøre dette om til et oversendelsesforslag. Det vil vi ikke lenger. Nå er vi forferdelig glade. Jeg må si at jeg syns dette er en kjempefin dag! Tusen takk til representantene fra Fremskrittspartiet. Dette syns jeg er veldig fint.




Dette handler om grunnleggende rettssikkerhetsprinsipper. Det dreier seg om muligheten til å undersøke hvorvidt politiet går spesielt etter bestemte grupper på grunnlag av fordommer som man måtte ha, og som man ikke nødvendigvis på en måte har med vilje, eller om vi tvert imot kan fastslå at dette ikke skjer. Men det er viktig å få dette på plass, slik at vi har muligheten til å kontrollere det i etterkant. Det syns jeg er fantastisk.




