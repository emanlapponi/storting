  Jeg vil gjerne få stille følgende
spørsmål til kommunal- og regionalministeren:

«Sikh-menigheten i Oslo har bedt om
en ordning med fast visum for spesialutdannede prester. Menigheten
har gitt en faglig begrunnelse for hvorfor en ønsker skiftende prester
framfor fast ansatte, men er gitt avslag. Utlendingsregelverket
ser dermed ut til å være til hinder for at menigheten
kan utøve sin religion på en tilfredsstillende måte. 

Vil Regjeringen ta initiativ til å endre
regelverket dersom det ikke er mulig å gi et unntak for å løse
menighetens problem?» 

  Jeg takker statsråden for svaret,
som jeg i hvert fall oppfatter som 

noe 

positivt. 

Norge er jo blitt et flerkulturelt samfunn
med mange forskjellige trossamfunn. Men den behandlingen som sikh-menigheten
har fått fra Justisdepartementet, tyder på at
vi har et utlendingsregelverk som ikke er fleksibelt nok til å ta
hensyn til de spesielle behov som kan finnes i et flerkulturelt
samfunn.

Det kan også virke som om departementet
ikke har forstått at det er helt spesielle eksperter menigheten
ber om å få tillatelse til å hente inn,
og at det også fra disse ekspertenes side er lite aktuelt å arbeide
fast i Norge. De ekspertene som er ønsket, har meget lang
og svært omfattende utdanning og erfaring. Dette er også bakgrunnen for
at det er svært lite tenkelig at de vil ønske å oppholde seg
fast i Norge. Uten disse ekspertene kan ulike seremonier bare utføres
i forenklet form i menigheten, og dette innskrenker muligheten for
religionsutøvelse. Ser ikke statsråden at dette
kan tilsi at en må ta helt spesielle hensyn?

  Jeg takker nok en gang for svaret, og jeg
er glad for at det nå skal skje en oppmyking av regelverket.

Jeg håper virkelig at departementet
nok en gang vil ønske å se på denne saken
og se om det kan være mulig å finne en løsning
i samråd med menigheten, som oppfatter denne situasjonen
som svært frustrerende. Med vanlig sunn fornuft er det
vanskelig å forstå hvorfor en ikke kan finne løsninger
eller unntak som gjør at det blir mulig for de ekspertene
det her er tale om, å komme til Norge og praktisere i menigheten
en tid, for så å vende tilbake til sin hovedvirksomhet
i hjemlandet. En slik ordning ville ikke være til byrde
for noen og ville være til stor nytte for svært
mange mennesker. Det bor altså 5 000 sikher i Norge,
og de aller fleste besøker denne menighetens samlingssted
jevnlig. 

Menigheten er gitt avslag under henvisning
til at de søkte om tre prester for tre måneder
av gangen, og det er slått fast at dette vil være
i strid med regelverket. Menigheten er villig til å finne
mellomløsninger, så vidt jeg er kjent med. Vil
statsråden stille seg åpen for å vurdere denne
saken konkret på nytt for å kunne komme fram til en
løsning?

