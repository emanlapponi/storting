 : Jeg tillater meg å stille følgende
spørsmål:

«Oslo Racing Festival planlegger et
billøp i Oslo fra 30. juni til 2. juli 2000 i området
fra Oslo S til Gamlebyen. Bydelsutvalget i Gamle Oslo har gått
sterkt mot arrangementet på grunn av støyproblemene
som er forbundet med dette. I 1999 uttalte Riksantikvaren seg sterkt negativt
om lignende planer. 

Anser statsråden at Gamlebyen med
middelalderruiner og boliger er egnet for billøp?»

  Jeg takker statsråden for svaret,
og forstår at vi må se an en ankebehandling i
departementet.

Riksantikvaren har i sitt svar på søknaden
fra Oslo Racing Festival gitt uttrykk for at det er en rekke problemer
knyttet til å avvikle billøp i et fornminneområde.
Det ligger jo også i sakens natur. Når en likevel
i første omgang har gitt tillatelse til billøpet
under forutsetning av at det er et engangstiltak og i en situasjon
hvor området preges av anleggsarbeid fra før,
vil jeg spørre om det i den første runden ble
gjort klart og tydelig overfor søkerne at en vil svare
nei på en ny søknad, at dette ettertrykkelig må sies å være
et engangstiltak, og at en ikke kan forvente å få tillatelse
neste år. Jeg mener nemlig å ha registrert at
Oslo Racing Festival planlegger dette som et årlig foretak.

  Jeg takker igjen statsråden for svaret.

For oss som ivrer for Gamle Oslo med middelalderpark,
vannspeil og Middelaldermuseet, og som er glad for den store satsingen
som er gjort bl.a. gjennom Miljøbyen Gamle Oslo, er det
litt av et paradoks og ikke så lite av en nedtur dersom
området skal bli arena for årlige billøp.
Når billøpet overhodet er aktuelt, viser jo det
hvor forsømt området er – altså at
det fremdeles ligger der som et anleggsområde, selv i det året
da Oslo fyller 1000 år.

Jeg vil spørre statsråden
til slutt om Regjeringen nå vil arbeide for å få fortgang
i arbeidet med å synliggjøre Middelalderbyen på en
skikkelig måte, inkludert spørsmålet
om Middelaldermuseet. Kan vi vente at vi nå får fortgang
i den saken?

