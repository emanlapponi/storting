 «Regjeringen har varslet at de prioriterer
kampen mot bostedsløshet. Likevel finnes det ingen
plan for når målet om ingen bostedsløse
skal være oppnådd.

Kan statsråden garantere at alle
kommuner som søker om støtte til å bygge
boliger eller gjennomføre andre prosjekter
mot bostedsløshet, får innvilget sine
søknader?»

 Takk for svaret.

Det er jo slik at vi får med oss hva
Regjeringen holder på med på dette området.
Det er derfor jeg spør. Som statsråden sier, så rapporteres
det, og det jobbes med Prosjekt bostedsløse. Dette kjenner
vi til.

Men til spørsmålet mitt.
Det er jo fornuftig – og Regjeringen snakker om at de synes
det er viktig – å arbeide for en mer effektiv
ressursbruk i offentlig sektor. Ifølge Boligutvalgets innstilling
brukes det årlig 2,4 milliarder kr i sosialstøtte
for at folk skal bo. Mye av dette går til døgnovernattingsplasser,
fordi det kun er midlertidige boliger sosialtjenesten i de enkelte
kommunene har plikt til å skaffe til folk. Mitt spørsmål
er: Ville det ikke være bedre å investere
mer penger i faste boliger, i varige boliger, for på den
måten å spare penger og samtidig redusere utgiftene
for kommunene? Og ville det ikke være
lurt å lage en plan for å få til
akkurat dette?

 Jeg merket meg at statsråden ikke
svarte skikkelig på spørsmålet mitt.
Slik oppfattet jeg det.

Jeg er absolutt opptatt av innholdet, og ikke bare
av å lage en plan. Men poenget er at da man laget
f.eks. eldreplanen for utbygging av boliger, hadde man helt konkrete måltall
for hvor mange boliger man skulle oppnå. Det ene oppfølgingsspørsmålet
mitt til statsråden er da: Hvorfor vil man ikke
ha helt konkrete måltall når det gjelder å oppnå et
tilstrekkelig antall boliger, for å løse dette
problemet på en skikkelig måte?
Det er det ene.

Det andre er: Fra enkelte byer
meldes det nå at saksbehandlingstiden i Husbanken er for
lang. Fra Tønsberg meldes det at kommunen ikke
raskt nok får behandlet søknadene sine
om kjøp av boliger som man ønsker å bruke
til akkurat dette formålet. En av grunnene kan være
at det er for lite penger. En annen grunn er at Husbankens
ordninger ikke er godt nok innrettet på annet enn å bygge
boliger, og ikke godt nok innrettet for kommunene til å kjøpe
boliger på et privat boligmarked, som det faktisk er rimeligere å benytte
seg av.

