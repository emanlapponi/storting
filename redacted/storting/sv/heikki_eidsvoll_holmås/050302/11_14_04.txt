  Jeg leser mellom linjene i svaret
fra statsråden her at han også ser en
del urimeligheter i dette. For eksempel virker
det ganske uforståelig for folk at hvis man har
muligheten til å ta utdannelsen på kveldstid,
er det greit, men hvis man ikke har mulighet til å ta
utdannelsen på kveldstid på grunn av
at tilbudet ikke finnes, og man tar dette som privatist
på kveldstid – slik som Markus Hauge,
som denne gutten heter, helt fint kan gjøre i denne sammenhengen – vil
man ikke få muligheten til å få innvilget
dette under dagpengeperioden. Jeg ble oppringt av en kar fra Mo like etter at
jeg hadde sendt inn dette spørsmålet, og han hadde
en enda verre historie å fortelle
enn denne fra Sogn og Fjordane. Han hadde fått en lammelse
i en fot og vært på et yrkesrettet attføringsløp,
fått jobb som økonom, som var det han utdannet
seg til i dette løpet, men på grunn av nedskjæringer
i bedriften der han jobbet, mistet han jobben igjen senere. Dette
var en utdannelse som var betalt. Han hadde da fått utsettelse
med å ta siste delen av masterstudiet, men fikk beskjed
om at hvis han startet på igjen med den utdannelsen, ville
han miste dagpengene.

Er statsråden enig i at dette er et
urimelig og ganske uforståelig eksempel
på regelverket fra Aetats
side?

