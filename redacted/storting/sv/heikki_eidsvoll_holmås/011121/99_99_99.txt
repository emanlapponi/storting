  Jeg har et spørsmål:

«I budsjettet for 2001 ble det bevilget
penger til bygging av 1 000 studentboliger. Likevel ble
det bare gitt tilsagn til bygging av 911,5 hybelenheter. Oslo
og Akershus-høgskolenes studentsamskipnad fikk ikke
tilsagn til bygging av noen til tross for at prosjektene
ville stå klare til innflytting høsten 2002. Med
dette vil dekningsgraden for akershushøyskolestudentene
bli på 0 pst. Hva vil statsråden gjøre
for å skaffe studentene ved Oslo og Akershus-høgskolene
et skikkelig boligtilbud?»

  Jeg takker for svaret. Det var egentlig et
all right svar. Men jeg har likevel et oppfølgingsspørsmål – det
skulle bare mangle.

Et av problemene for studentsamskipnadene de
siste årene har vært at når man har søkt,
har det tatt lang, lang tid før søknaden
har blitt behandlet. I år f.eks. ble ikke bevilgningsvedtaket
fattet før i august–september. Det er jo
trøblete, for hvis man har lyst til å planlegge
for fremtiden, er du nødt til å komme i gang med
en del av de prosjektene. Du kan ikke bare la
dem ligge brakk. OAS har jo på en måte
gamblet litt med å gå foran, for de regnet med
at de kom inn under alle disse kriteriene som du snakket
om, altså press på boligmarkedet, lav dekningsgrad
fra før.

Spørsmålet mitt er: Ser du
at de faller spesielt inn under en del av de kriteriene
du stiller? Og vil dere ha et tidlig tildelingstidspunkt for bevilgningene?

