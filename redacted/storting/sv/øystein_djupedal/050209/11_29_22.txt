  Jeg takker for svaret igjen.

Fylkeskommunen har uttalt seg, i hvert fall
slik at det har stått i tilgjengelige medier, og den advarer
veldig sterkt mot dette. Og hvis jeg forstod det rett, er et enstemmig
bystyre, også de borgerlige partiene
i Trondheim bystyre, bekymret for hva dette kan medføre
for skolestrukturen i Trondheim. Dette er en sak som har en vesentlig
negativ konsekvens for Trondheim, og det er derfor det er grunn
til å advare mot det akkurat nå.

Jeg oppfatter statsråden dit hen at
hun også ser at det kan medføre en betydelig
forringelse av det alminnelige læringsmiljø hvis
dette får de store konsekvensene som fylkeskommunen påpeker
i ulike artikler som har stått i avisene. Jeg oppfatter
det også dit hen at statsråden mener at
når denne saken før eller siden havner
på statsrådens bord, hvilket den vil gjøre,
vil det legges avgjørende vekt på dette. Det betyr
at disse skolene som nå har søkt, egentlig ikke
kan forvente å få sine søknader
godkjent, hvis konsekvensen blir så stor som det som fylkeskommunen og
Trondheim kommune har påpekt. Det som det vil stå om,
er allmennfaglinjer. Det er de billigste linjene det er snakk om.
Det vil jo ikke være snakk om de dyre
linjene, dem må fylkeskommunen selv sitte igjen med, for
dem tjener man ikke penger på. Det er jo det
som er utgangspunktet for disse søknadene.

