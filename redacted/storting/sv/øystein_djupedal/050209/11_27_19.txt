  Jeg takker for svaret.

Disse premissene er selvfølgelig det
som vil bli konsekvensene. Saksbehandlingen kjenner jeg utmerket
godt, og denne saken vil før eller senere havne
på statsrådens bord – det føler
jeg meg helt trygg på, uansett hvordan dette går.

Konsekvensen av å opprette tre private
videregående skoler i Trondheim sentrum
vil være at det blir et frislepp, som statsministeren
for et lite øyeblikk siden, i den foregående
muntlige spørretimen, advarte mot. Det vil bety 1 300
av totalt 2 100 plasser på allmennfaglinjer i
Trondheim sentrum, som vil bety nedlegging av skoler og
et forringet læringsmiljø. Når jeg tar
opp dette allerede nå, er det fordi jeg ønsker
at statsråden skal gi et klart signal om at hun ikke ønsker
denne utviklingen, når den fører til en så åpenbar
forringelse av de eksisterende skolene i Trondheim sentrum.

