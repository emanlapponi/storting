  Jeg tillater meg å stille følgende
spørsmål:

«Det er søkt om å opprette
tre private videregående skoler i Trondheim
sentrum, med totalt 1 300 elevplasser. Hvis disse skulle få godkjenning,
vil det medføre dramatiske konsekvenser for de eksisterende
skolene. Konsekvensen vil bli nedlagte skoler, nedlagte linjer,
mindre tilrettelagt undervisning, større klasser
og forringet læringsmiljø blant elevene. Fylkeskommunen
og Trondheim kommune advarer mot å etablere privatskolene
pga. de negative konsekvensene. Loven gir statsråden mulighet
til å si nei.

Vil hun gjøre det?»

