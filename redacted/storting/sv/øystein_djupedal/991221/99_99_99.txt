 

(ordfører for saken): 

Helt kort: Flertallet i komiteen har valgt å avvise forslaget fra representanten Kvassheim om likebehandling av ulike typer bolig i forhold til Boligsparing for ungdom. Bakgrunnen for det er kort sagt tre forhold. Det ene er at hensikten med BSU-reglene er å motivere til sparing til bolig, og ikke til det som kan oppfattes som løsøregjenstander, slik som bobåter, bobiler eller hva det måtte være. Det andre er at det vil føre til betydelig kontrollproblem for ligningsmyndighetene – nå tar jeg kortversjonen. Og det tredje poenget er at § 6 i BSU-forskriften pålegger spareinstitusjonene å tilby lån med sikkerhet i kjøpet. Det vil være vanskelig med BSU-reglenes § 6 i forhold til det forslaget representanten Kvassheim har kommet opp med, og flertallet kan ikke se at det finnes rimelighet i å pålegge låneinstitusjonene denne forpliktelsen.




På denne bakgrunn ønsker flertallet ikke forslaget vedtatt.




