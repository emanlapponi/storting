  Jeg vil gjerne stille følgende spørsmål
til justisministeren:

«En artikkelserie i Bergens Tidende
har vist at Hordaland politikammer fullstendig har nedprioritert
etterforskning av hallikvirksomhet
og menneskehandel med østeuropeiske kvinner i Bergens-området.
Denne virksomheten foregår uten nødvendig inngripen
fra politiet, til tross for de signaler som tidligere er gitt fra
departementet om å prioritere slike saker.

Hva vil statsråden foreta seg for å sørge
for at etterforskning av handel med
kvinner i Hordaland blir prioritert?»

