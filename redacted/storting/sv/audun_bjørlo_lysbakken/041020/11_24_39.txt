 Jeg takker for svaret, men jeg synes det gikk lite
konkret inn på situasjonen i Hordaland.

Vi har en situasjon der noen
politidistrikter kan vise til svært gode resultater,
mens andre, som Hordaland, ikke kan vise til
resultater i det hele tatt. Man innrømmer der overfor
lokalpressen at man ikke har noen oversikt over omfanget
av trafficking, menneskehandel, samtidig som journalister i lokalpressen
ved flere anledninger har vist at denne handelen foregår åpenlyst
og er mulig å rulle opp.

Da er spørsmålet: Hvordan
er det mulig at det kan være så stor
forskjell på resultatene i ulike politidistrikt? Hvordan
er det mulig at de klare meldinger som er kommet bl.a. fra Stortingets
talerstol fra justisministeren selv, åpenbart blir ignorert
av Hordaland politidistrikt? Og bør ikke justisministeren
nå vise at dette er noe man ikke finner
seg i, og ta et klart initiativ overfor dette
politidistriktet når det har så dårlige
resultater å vise til?

