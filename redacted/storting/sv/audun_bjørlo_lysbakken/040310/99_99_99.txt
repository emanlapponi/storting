 Jeg vil gjerne stille følgende spørsmål
til finansministeren:

«Ifølge Bergens Tidende 28.
februar har Høyre utredet spørsmålet
om innføring av euro som valuta i Norge, og kommet
til at det er fullt mulig å ta i bruk euro selv om
vi ikke er medlemmer i EUs økonomiske og monetære
union. Til avisen uttaler en av partiets stortingsrepresentanter
at han «et langt stykke på vei» er enig
med dem som hevder at Norge snarest bør ta i
bruk euro som valuta, uavhengig av norsk EU-medlemskap.

Deler statsråden dette synet?»

 Jeg er glad for at finansministeren såpass
tydelig legger dødt det utspillet som kom fra et av medlemmene
i hans eget parti. Det ville være en svært
spesiell situasjon hvis et velutviklet industriland skulle
gjøre det samme som bare en del såkalte
bananrepublikker i Latin-Amerika har gjort de siste årene,
nemlig å innføre et annet lands valuta uten selv å ha noen
form for innflytelse på pengepolitikk og rentefastsetting.

60 pst. av Norges utenrikshandel foregår
med land utenfor eurosonen. Mange økonomer har i det siste
påpekt at for disse delene av norsk, konkurranseutsatt
næringsliv ville et euromedlemskap ført til enda
større svingninger i rammebetingelser enn det som har vært
resultatet av vår egen norske pengepolitikk de
siste årene. Derfor har vi flere ganger sett at det har
vært anført at argumentene for medlemskap
i ØMU for Norges del først og fremst er politiske og ikke økonomiske
(presidenten klubber), at argumentet for å melde seg inn
der måtte være et ønske
om en politisk tilknytning til EU og ikke først
og fremst andre rammebetingelser for norsk næringsliv
(presidenten klubber igjen).

Er statsråden enig i en sånn måte å se
ØMU-spørsmålet på?

