 Jeg takker for svaret.

Jeg er litt forbauset over at statsråden ikke
har en noe mer prinsipiell tilnærming, eller
kanskje det er nettopp det statsråden har. Jeg
synes vi her beveger oss i et grenseland når det gjelder
hva som bør tillates å privatiseres, og det er
et prinsipielt spørsmål, som ikke handler
om hva kommunene tjener penger på eller ikke.

Det er klart at man kan stille spørsmål
ved om det er lønnsomt for en kommune å la f.eks.
leietakere i kommunale boliger, som ofte vil være
vanskeligstilte personer, få gjelden sin til å vokse
kraftig gjennom de høye inkassosalærene
som enkelte private firmaer opererer med. Men først og
fremst handler dette spørsmålet om hvem som har
ansvaret for å håndtere dem som faller utenfor
i samfunnet vårt, og hvilken strategi som er best for å hjelpe dem
på beina igjen – og om det er det offentlige som
kan tilby det, eller om det er Lindorff som kan tilby
det.

Mener statsråden at vi her ikke
engang nærmer oss et grenseland eller et behov
for en grensedragning for hva slags oppgaver som kan privatiseres?

