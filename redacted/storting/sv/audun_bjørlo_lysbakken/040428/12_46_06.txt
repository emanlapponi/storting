 Jeg vil gjerne stille følgende spørsmål:

«Ifølge tall fra Gjeldsoffer-Alliansen
har over 220 kommuner landet over engasjert inkassobyrået
Lindorff til å inndrive ubetalte kommunale avgifter. Med høye
inkassogebyrer øker denne gjelden raskt for dem som berøres.
I Bærum kommune har inkassobyråets metoder for innkreving
blitt kritisert. Kritikerne har ment at det offentlige har særlig
ansvar for å følge opp egne krav, fordi mange
vil være rettet mot vanskeligstilte.

Er statsråden fornøyd
med at lovverket åpner for privat innkreving av gjeld til
det offentlige?»

