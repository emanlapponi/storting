  Det framgår altså av denne
pressemeldingen fra Helse Vest at den eneste begrunnelse som der
oppgis, er uenighet rundt konsekvensene av budsjettet. Men det vil
jeg gjerne gi helseministeren anledning til å gå nærmere
inn på. Jeg skal få oversendt et skriftlig spørsmål
om det i løpet av dagen. Jeg håper at helseministeren
vil se på den saken, for det er alvorlig hvis vi får
en situasjon der styrene i helseforetakene blir avskåret
fra å si sin oppriktige mening om konsekvensene av den
politikk som føres.

Når det gjelder balansekravet, er
det vanskelig å forstå helseministeren
på noen annen måte enn at
kuttpolitikken overfor Helse Vest ligger fast, uavhengig av hva
slags konsekvenser det får for pasienttilbudet. Han har
heller ikke nevnt noen andre tiltak
for å skjerme pasienttilbudet i regionen. Det er da naturlig å spørre
helseministeren om det er slik å forstå at
folk på Vestlandet nå må forvente kutt
i pasienttilbudet, og at slike kutt vil ha helseministerens velsignelse.

