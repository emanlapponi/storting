 Jeg vil gjerne stille følgende spørsmål
til utdannings- og forskningsministeren:

«Tidligere i høst ble den
første landsomfattende undersøkelsen
om seksuell trakassering blant svenske 17-åringer
på videregående skole offentliggjort
i Sverige. Rapporten fra det svenske Arbetslivsinstitutet
viser at sju av ti jenter på 17 år opplever å bli
seksuelt trakassert. I Norge finnes det ingen lignende
undersøkelse.

Vil statsråden ta initiativ
til å få gjort en lignende kartlegging i Norge?»

 Jeg takker for svaret. Jeg er glad for at statsråden
vil ta tak i dette.

De tallene som statsråden refererer
til, er jo dramatiske tall, og dessverre er
det liten grunn til å tro at de tallene vi ville fått
i Norge, ville være spesielt annerledes
enn dem vi har fått i Sverige. Desto større grunn
skulle det være til å få fram slike tall,
for å få mer fokus på problemstillingen.

Professor Ewa Menckel, som utførte
denne undersøkelsen i Sverige, uttalte seg til Klassekampen
den 10. august i år om konsekvensene av de tallene
man har avdekket:

«– Mange
opplever å bli deprimerte, får mageproblemer,
hodeverk, angst, lav selvfølelse og lavere forhåpninger
om framtiden. Mange tør ikke å gå på skolen.
På lang sikt kan det også føre
til at mange ikke tar videre utdanning etter
gymnaset, …»

Dette er jo konsekvenser som er dramatiske, også for samfunnet.
Jeg lurer på om statsråden kan si noe mer om de
tiltak man kan tenke seg å treffe i forhold til denne problemstillingen.

 Jeg er enig i disse vurderingene. I tillegg
kan jeg nevne at den samme professor Menckel også har
gjort en undersøkelse på hva slags tiltak elevene
i Sverige kunne ønske seg. De tingene som blir
nevnt mest, er at de vil ha mer informasjon om seksuell
trakassering og konsekvensene av det, på skolen. De vil
ha organiserte diskusjoner om det samt klarere regler i skolen for
hva man kan si og ikke kan si.

Jeg vil gjerne ha statsrådens vurderinger
av den type tiltak, om dette er noe som hun kunne tenke
seg å ta opp i denne diskusjonen, og også hva
slags tidsperspektiv hun ser for seg i forhold til når
vi eventuelt kan få en slik kartlegging.

