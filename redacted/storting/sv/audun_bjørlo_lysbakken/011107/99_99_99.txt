  Jeg vil gjerne stille et spørsmål
til utenriksministeren:

«Luigino Longo sitter fengslet i Göteborg.
Hans norske familie har tross flere henvendelser til norske
myndigheter ikke fått noen assistanse
fordi Longo er italiensk statsborger.

Anser ikke utenriksministeren at Norge
har et særlig ansvar for mennesker som har vært
bosatt lenge i vårt land, og vil utenriksministeren
se positivt på en henvendelse fra Longos familie om hjelp
til å ta initiativ overfor svenske
myndigheter for å få forbedret soningsforholdene
hans?»

  Jeg takker for svaret, selv om jeg selvfølgelig
skulle ønsket meg et litt annet svar.

Vi er kjent med at Luigino Longo sliter med
en alvorlig hjertesykdom, og at det derfor er vanskelig
for ham å sone under de betingelsene han har
i dag på politihuset i Göteborg. Han og hans advokat
har ønsket at han enten må løslates eller
overføres til bedre soningsforhold, slik at han
kan få mulighet til å anke sin sak til
svensk høyesterett.

Jeg vil gjerne spørre utenriksministeren – på tross
av hans forrige svar – hvilke muligheter som
finnes for norske myndigheter, om man skulle ønske
det, til å ta et slikt initiativ overfor Sverige
på bakgrunn av at Longo har norsk datter og norsk familie.

  Jeg kan bare si takk for
svaret.

Selv om jeg registrerer at det er veldig mange
mennesker som har nære bånd til Norge,
og som kanskje kommer i en situasjon der de myndigheter
som normalt skal ha ansvar for dem, ikke følger
dem opp, finner jeg det lite betryggende at norske
myndigheter ikke er villig til å ta et slikt
ansvar.

