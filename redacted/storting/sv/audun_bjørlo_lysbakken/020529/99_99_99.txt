 Jeg vil gjerne stille et spørsmål
til utviklingsministeren:

«Fattigdomsbekjempelse er et uttrykt
prioritert område for norsk utviklingspolitikk og for Verdensbankens PRSP-programmer
(strategidokument for reduksjon av fattigdom).
Erfaringer viser imidlertid at PRSP ofte overstyres av
IMF-instrumenter som PRSC og PRGF, instrumenter som fremmer økonomisk
liberalisering og deregulering. Slik kan det oppstå konflikter mellom
ulike hensyn.

Vil Regjeringen jobbe for at fattigdomsbekjempelse får
hovedprioritet ved bruk av alle verktøy innenfor Verdensbanken
og IMF?»

 Jeg takker for svaret. Jeg synes det er bra
at statsråden kommer med et klart svar i forhold til prioritering.

Nå er det jo ingen overraskelse at
det vil finnes ulike vurderinger av hva slags politikk som fremmer
utvikling, og hva slags politikk som fremmer en 

rettferdig 

form
for utvikling – sikkert også mellom
statsråden og meg og mellom ulike miljøer
som er opptatt av Verdensbankens og IMFs politikk. Jeg er likevel
interessert i å utfordre statsråden
på det, for vi har jo sett mange anklager i forhold til
Verdensbanken som har gått på at det nettopp finnes
en slik motsetning, mellom en politikk som fremmer en
liberalisering av økonomien og en politikk for fattigdomsbekjempelse.
Ser statsråden at det kan være den type
motsetninger, og er det områder hun ønsker å gripe
fatt i i forhold til å gi fattigdomsbekjempelse en aktiv
hovedprioritet?

 Jeg takker igjen for svaret.

Jeg kunne til slutt tenke meg å stille
statsråden et lite tilleggsspørsmål
om hva hun ser for seg at Regjeringen kan gjøre for å komme
de som nå kommer med kritikk av Verdensbankens politikk,
i møte, og hva slags tiltak Regjeringen kan treffe for å fange
opp den type kritikk. For hvis Regjeringen skal etterleve
de målsettingene som utviklingsministeren her gir til kjenne,
må man jo ha et aktivt apparat for å fange opp
slike eventuelle interessemotsetninger som kan komme. Så hva
slags tanker har man om oppfølgingen av det?

