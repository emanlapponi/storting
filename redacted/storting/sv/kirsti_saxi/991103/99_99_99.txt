  «Grunnet meget stram økonomi
i mange kommuner blir barnehager lagt ned når kommunene
skal spare penger. De siste årene har kommunene og foreldrene
måttet betale større og større del av
de faktiske utgiftene fordi statstilskuddene har økt lite.
Tidligere har statens målsetting vært å dekke
40 pst. av driftstilskuddet til barnehagene.

Vil Regjeringen fortsatt gå inn for
denne målsettingen?»

  Jeg takker ministeren for svaret.

Det som bekymrer meg mest, er at foreldrebetalingen har økt
veldig, og at kommunene nå driver og legger ned barnehager
for å spare på barnehagebudsjettene. Da må jeg
spørre: Vil 40 pst. være nok til å stimulere
kommunene til å gå inn for å satse på barnehagene?
Vil man legge opp til det i stortingsmeldingen som legges fram til
høsten, når man nå ser at kommunene er
i ferd med å legge ned barnehager til tross for at man
ligger på nesten 40 pst.?

  Jeg takker så langt for svaret.

Ifølge et referat fra NRK i går
varierer prisene på foreldrebetalingen veldig fra kommune
til kommune. Det som bekymrer meg nå, er at det er avhengig
av kommunens økonomi og politiske vilje hvor mye man ønsker å satse
på barnehager. Resultatet blir ofte at foreldrene må ta
det største økonomiske trykket. Et resultat av
det kan være at i rike kommuner vil det være billig
for foreldrene å ha barnehageplass, og i fattige kommuner
kan det være veldig dyrt.

Er man villig til å gå inn
og sette et pristak på foreldrebetalingen?

