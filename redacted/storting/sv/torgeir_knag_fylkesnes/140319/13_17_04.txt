 Eg er veldig glad for at ministeren vil gå med ope sinn inn i den diskusjonen. Det blei gjennomført ei utgreiing av den totale verksemda til Veterinærinstituttet. Blant anna gjekk ein igjennom dei forskjellige verksemdsområda, og der kom Tromsø-miljøet veldig sterkt ut. Så det å ta ut den landbaserte «grøne sektoren» frå nord vil få veldig uheldige konsekvensar i Nordland, Troms og Finnmark og på Svalbard, ikkje minst med dei framtidsperspektiva vi har for landsdelen. Eg vil sterkt oppfordre ministeren til å gå inn i denne saka med det i mente.


