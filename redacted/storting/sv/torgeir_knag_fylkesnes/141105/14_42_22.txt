 Det er jo rett og slett detaljstyring dette er. Ein seier at ein må undervise i kristendom i om lag halvparten av tida. Elles er faget styrt av kompetansemål.


Så har det vore opp til lærarane korleis ein skal styre mot desse kompetansemåla. Men det som kjem nytt no, politisk styrt etter avtale med Kristeleg Folkeparti, er at ein krev at om lag halvparten av tida skal brukast på kristendom. Det er jo merksnodig at ein kallar det kristendom, og så religion, som om kristendom ikkje er ein religion – og det er ein del andre morsomheiter omkring det faget.


Mitt siste spørsmål i denne omgangen – dette kjem nok til å bli ein diskusjon framover – er: På kva måte vil ministeren kontrollere at ein opprettheld om lag halvparten av tida til undervisning i kristendom?


