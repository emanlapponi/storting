 Eg takkar for svaret.

Grunnen til at eg har spurt mange gonger, skal
statsråden vite er at eg ikkje har
fått gode nok svar – synest eg sjølv.
Eg hadde forventa at statsråden sjølv skulle meine noko
og leggje nokre politiske føringar, sjølv om sakene er
til ankebehandling.

Eg har også prøvd å få svar
frå miljøvernminister Brende på spørsmål
om den traseen som eventuelt skal leggjast i fjellet. Det har eg
ikkje fått. Han har nekta å svare på dette
og har sendt det over til olje- og energiministeren.

Det som gjer at eg vil ta opp dette igjen og
igjen, er dei nye undersøkingane der strålefaren
kjem fram. I ei doktorgradavhandling blir det dokumentert at det
er ein samanheng mellom brystkreft og det å bu
i nærleiken av ei kraftlinje. Vi veit at i gamle trasear
er folk redde og får frykt når dei høyrer
desse nye utsegnene. Då vil eg spørje: Kan statsråden
verkeleg tenkje seg slike nye område med frykt – langs
den enorme kraftleidninga som skal byggjast i Nesset kommune?

