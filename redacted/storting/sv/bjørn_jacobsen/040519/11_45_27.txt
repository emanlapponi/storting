 Eg takkar igjen for svaret.

Vi skal vere klar over at vi her
snakkar om ei linje, som er i samanheng med noregshistorias største
industrielle utbygging, til 66 milliardar kr.
No har det for så vidt blitt ro rundt denne utbygginga.
Derfor synest eg at det er veldig viktig å få til
ei miljømessig god ordning for dei tilførselslinjene
som skal ut dit. Vi veit at vi kryssar Romsdalsfjorden frå Vestnes
og frå Sunnmøre lenger ut, så det vil vere
fullt mogleg å leggje ei leidning frå Eresfjord
og ut også reint teknisk sett.

Så er spørsmålet:
Kva vil dette koste? Eg trur at om kabelen blir laga i
Noreg, vil det vere med på å skape ein offensiv
motkonjunkturpolitikk. I tillegg vil ein oppnå gode
miljøresultat med dette. Vi veit at nede i dei
tettbygde områda kjem det i konflikt med bebuarane, med næringsdrift
og gardsdrift. Oppe i fjellet vil det komme
i ein klar konflikt med naturvernområdet som allereie ligg der,
og som er grunnfesta. Vi må derfor finne ei løysing her.
Anten må ein kable i jord nær dei tettbygde områda, eller
så må ein eventuelt kable i jord oppe
i fjellet.

Men så er det store spørsmålet:
Kan vi ta oss råd til å leggje ein sjøkabel,
som vil løyse alle problema? Ser statsråden
at det i det heile er mogeligheiter i framtida for ei
så god og framtidsretta investering som ein slik sjøkabel
vil vere?

