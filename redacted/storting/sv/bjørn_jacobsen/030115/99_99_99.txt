 Eg tillèt meg å stille eit
spørsmål til utanriksministeren:

«Som medlem av Tryggingsrådet
dei to siste åra skulle Noreg kjempe for menneskerettar
og sette sterkare fokus på dei uløyste konfliktane
i verda. I ørkenen sørvest i Algerie bur det 165
000 saharawiske flyktningar, midt ute i noko av det mest
ugjestmilde området i verda. Her bur dei fordi Marokko
okkuperer Vest-Sahara.

Kva for initiativ kan Regjeringa
ta for å sikre saharawianes rett til sjølve å bestemme
si og sitt eige lands framtid gjennom ei fri og demokratisk
folkerøysting?»

 Eg takkar for svaret. Kan utanriksministeren
tenkje seg ei langsiktig løysing på denne
konflikten som ikkje inneber ei folkerøysting
om suverenitetsspørsmålet, og at flyktningane
frå Algerie får vende tilbake til heimane sine
i Vest-Sahara?

 Eg takkar for svaret.

Som det kan sjå ut for meg, har marokkanske
myndigheiter i aukande grad både trenert og avvist alle
positive innspel frå Front Polisario. Seinast i fjor haust,
på 27-årsdagen for okkupasjonen av Vest-Sahara,
uttalte Kong Mohammed at marokkanske myndigheiter ikkje
har til føremål å følgje avtalane
som dei tidlegare har skrive under.

Synest utanriksministeren det er naturleg å ta
dette spørsmålet opp med marokkanske myndigheiter
i Noreg?

