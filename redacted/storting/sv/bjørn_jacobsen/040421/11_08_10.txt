 Eg takkar for svaret. Eg ser også det
positive i det at ein absolutt skal trekkje seg ut av Gaza.

Men det kanskje mest interessante folkerettslege spørsmålet
er at ein no faktisk stadfestar at ein ønskjer å grunnfeste
seks busetjingar med 100 000 innbyggjarar. Er
ikkje dette i strid med folkeretten? Kva for tiltak ser utanriksministeren
at Noreg kan foreslå i internasjonale forum for å presse – eg
vil bruke eit så sterkt uttrykk – USA
til ikkje å gje israelarane støtte til
eit slikt radikalt og folkerettsstridig tiltak?

