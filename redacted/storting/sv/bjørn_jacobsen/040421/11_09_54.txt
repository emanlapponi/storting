 Eg takkar igjen for svaret.

Det er ingen tvil om at palestinarane i dag
er ytterlegare isolerte, både politisk og humanitært.
Eg er veldig glad for det svaret utanriksministeren gav først,
at ein no støttar opp om og aktiverer arbeidet i høve
til humanitære tiltak. Men det er også viktig
med politisk støtte til dei moderate palestinske
kreftene. Kva gjer Regjeringa? Korleis følgjer Regjeringa
opp dette? Vi har m.a. hatt forslag om at ein bør sende
ein stortingsdelegasjon for å møte begge partar.
Kva gjer Regjeringa for å halde ved lag ein hyppig kontakt
med politiske miljø også utafor
den israelske regjeringa?

