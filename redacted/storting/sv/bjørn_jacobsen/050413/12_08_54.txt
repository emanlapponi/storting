  Eg takkar igjen for svaret, og ser at statsråden
har tenkt å gjere noko konkret.

Men på kva slags måte
ser statsråden for seg at ein frå Miljøverndepartementet
si side kan støtte dei som jobbar ute i både
forskingsmiljøa og næringslivet med å utvikle endå meir
ny teknologi? Vi veit jo at dette også er eit
teknologispørsmål. Sjølvsagt veit vi også at
når det gjeld NO

x

, har det noko å gjere
med om vi byggjer gasskraftverk, for det er jo der dei verkeleg
store utsleppa er. Men det er jo veldig interessant
i forhold til å få sett miljøvern ut
i praksis, når f.eks. maskinistane på kystflåten,
når maskinistane på hurtigruta
blir dei som driv med miljøvern i praksis. Men kanskje
kunne vi forvente at miljøvernministeren ville
setje i verk nokre tiltak og komme med nokre pengar også,
sånn at vi rett og slett kunne få sett i gang
med ny teknologiutvikling.

