 Eg tillèt meg å stille følgjande spørsmål
til utviklingsministeren:

«I Etiopia og i andre land
i Afrika og Asia er hungersnød eit faktum eller
står for døra.

Kva blir gjort frå norsk side
for å avhjelpe situasjonen på kort sikt?»

 Eg takkar for svaret.

Vi veit at det vi gjer i dag, får
konsekvensar på lang sikt. Problemet
er at vi i dag kanskje gjer for lite i forhold til nøda.
Eg vil spørje utviklingsministeren om korleis ho vurderer
det vi trass alt gjer på kort sikt, i forhold til det å løyse
nøda på lang sikt. Kan det vere eit
motsetnadsforhold her?

 Eg takkar igjen for svaret.

Statsråden nemnde sjølv både
Etiopia og Nord-Korea. Eg har lyst til å føye
til Afghanistan. Det er litt spesielt, for der driv vi både
med nødhjelp og har ein militær innsats. Statsråden
nemnde også sjølv kor viktig det er å få bygd
opp politiske strukturar for på sikt å bidra til
at nøda blir redusert.

Eg har lyst til å spørje
statsråden: Kva for spor ser ho på som det viktigaste?
Er det det multilaterale FN-sporet i forhold til nødhjelp, eller
er det den militære innsatsen som Noreg gjer?

