 Eg tillèt meg å stille følgjande spørsmål
til utanriksministeren:

«Noreg meiner sjølv å vere
eit pådrivarland når det gjeld internasjonal ikkje-spreiing
og nedrusting av atomvåpen. Noreg spelte ei avgjerande
rolle under tilsynskonferansen for Ikkje-spreiingsavtalen i 2000.
Under generalforsamlinga i FN nyleg avstod Noreg frå å støtte
New Agenda Coalition, som prøver å halde oppe
presset for at kjernevåpenstatane skal etterleve sine
nedrustingsplikter.

Kva for grunnar hadde Regjeringa for å avstå i
denne viktige røystinga for nedrusting?»

 Eg takkar for svaret.

No, eit og eit halvt år etter
tilsynskonferansen, har USA brote med meir enn halvparten av dei
13 stega som ligg inne i Ikkje-spreiingsavtalen. Kva har
Regjeringa gjort for å påskunde atomstatane til å setje
ut i livet dei 13 handlingsstega for nedrusting og ikkje-spreiing
frå tilsynskonferansen i 2000?

 Eg takkar igjen for svaret.

Neste år, i april/mai, skal
det vere ein førebuingskonferanse for Ikkje-spreiingsavtalen
som skal reie botn for dei femårige tilsynskonferansane
som skal haldast framover.

Kva slags tankar og kva slags prioriteringar
har Regjeringa innafor denne konferansen, då snakkar
vi om framtida for heile ikkje-spreiingsregimet?

