 «FNs toppmøte om berekraftig
utvikling i Johannesburg har eit utkast til sluttdokument som ikkje
er ein reell handlingsplan fordi det i liten grad inneheld
viktige element som mål, tidsrammer, tiltak, ressursar
og institusjonelle gjennomførings- og overvakingsmekanismar.
Det er slått fast at Agenda 21 med sine konkrete
mål ikkje er gjennomført.

Kva vil Regjeringa gjere for at toppmøtet
får fram ein reell handlingsplan?»

 Eg takkar for svaret og er glad for at utanriksministeren seier
så tydeleg at ein vil satse på fattigdom og miljø.

No har det kome eit initiativ
frå vertslandet Sør-Afrika. Dei har laga
eit såkalla «non-paper» og teke
eit initiativ, sikkert nettopp fordi dei er vertsland.
Der har ein m.a. gått inn for at det må vere
meir konkrete mål. Kjenner Regjeringa til dette, og kan
ein vere villig til å støtte Sør-Afrika
i at desse initiativa blir tekne med vidare?

 Eg takkar igjen for svaret.

Vi snakkar her eigentleg om forlenginga av
Brundtland-kommisjonen. Vi er no, mange år etterpå,
på leiting etter korleis dette skal konkretiserast.
Vi har fått dette med Lokal Agenda 21, som er rimeleg bra
på plass i Noreg. Så har vi det som UD i sine
papir opererer med som nasjonal strategi. Eg
skulle gjerne sett at det heller heitte nasjonal
agenda, altså oppfølginga av desse verdsproblema
i Noreg.

Korleis ser utanriksministeren på å få til
ein eventuell nasjonal strategi og
verkeleg få satsing bak den også i Noreg?

