 «Noreg har gåande
ein dialog om menneskerettar med Kina.

Kva er status på denne dialogen i
forhold til den alvorlege mishandlinga og torturen som store grupper
er utsette for på grunn av si personlege overtyding, og
kva er Regjeringas oppfatning om vidare retning og prioriteringar framover
på dette punktet?»

 Takk for svaret.

Falun Gong er ei gruppe blant fleire som blir
forfølgde i Kina. Det er ifølgje Amnesty International
den største gruppa i verda i dag som vert utsett
for forfølging og tortur. Falun Gong er folk som ikkje
har ein politisk agenda. Tvert imot kan dei etter mitt
skjønn oppfattast som folk som prøver å leve etter
gode, gamle dydar som sanning, medkjensle og toleranse.

Ser utanriksministeren at det for mange såkalte
ikkje-politiske grupper blir skapt ein spesiell situasjon
i forhold til menneskerettane? Det er jo slik at nettopp
desse gruppene ikkje på nokon måte uttalar
at dei vil velte regimet. Ser utanriksministeren at desse gruppene
kjem i ein spesiell situasjon?

 Igjen: Takk for svaret.

Det gjeld mange område. Det er lagt
restriksjonar på ytringsfridom, religionsfridom,
organisasjonsfridom, faglege rettar. Og det er overgrep
i rettssystemet. Vi har også Tibet, og vi har
Xinjiang-problematikken. Korleis vil Noreg heilt konkret
ta dette opp i den menneskerettsdialogen som skal vere
no i sommar? Kor konkret vil Noreg vere,
og kva krav vil ein stille til Kina, kanskje ikkje minst i
forhold til den handelen som vi også skal ha
med Kina?

