 Eg tillet meg å stille følgjande spørsmål:

«Korleis kan Noreg setje
kurdaranes legitime rett for ei politisk løysing
innafor ramma av Irak på dagsorden i Tryggingsrådet,
og er Regjeringa villig til å foreslå at Tryggingsrådet
oppnemner ein uavhengig ekspertkommisjon som kan utgreie situasjonen
i irakisk Kurdistan og leggje fram ulike forslag
til politisk løysing?»

 Eg takkar for svaret frå utanriksministeren.

Noreg har jo sett seg i ein litt
spesiell situasjon, for vi fortener faktisk ros for utarbeiding
av smarte sanksjonar, sanksjonar som er meinte å ramme
regimet i Bagdad i staden for sivilbefolkninga. Og ikkje
minst fortener utanriksministeren ros for sine klare meiningar
om at ein ikkje skal gå til militære
operasjonar mot Irak. Men ser utanriksministeren noka
moglegheit for at vi kan utauke den internasjonale semja om kva
som skjer i Nord-Irak? Vi har sett at etter at Hussein
trekte seg ut, etter at vi fekk auka sjølvstyre
i dei kurdiske områda i Nord-Irak, så har ein
fått 70 aviser og ein har fått morsmålsundervisning på kurdisk.
I det heile: Det sivile samfunnet blomstrar. Ser utanriksministeren
nokon andre moglegheiter til at vi kan støtte
opp om dei positive kreftene som trass i alt finst i store delar
av kurdisk Irak?

 Eg takkar utanriksministeren for svaret.

Sist natt viste Tryggingsrådet, med
sitt vedtak om ein palestinsk stat, at det er
fullt mogleg å utauke internasjonal semje.

Når vi snakkar om Irak, snakkar vi
ikkje om ein eigen kurdisk stat – enkelte gjer
sjølvsagt det, men her i Stortinget snakkar vi ikkje
om ein eigen kurdisk stat – men om å utauke moglegheita
for samstyre. Får vi opp desse demokratiske rettane i Nord-Irak,
kan det smitte over til resten av Irak også, slik at vi
slepp ei utvikling der militære operasjonar blir nødvendig,
som utanriksministeren så til dei grader har vore
flink til å få fram.

Eg vil spørje ein gong til: Kan det vere
mogleg å utauke minoritetsrettar og generelle rettar, slik
at ein kan unngå nye overgrep, og at det sivile samfunnet
kan utaukast?

