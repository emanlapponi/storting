 Først vil eg seie at det er veldig bra at den regjeringa som vi har no, følgjer opp mange viktig tiltak i handlingsplanen som den førre regjeringa la fram, og som det var mange viktige tiltak i. Det er også bra at ein følgjer opp tiltaka som vart nemnde her, og som SV i mange år har jobba for.


Det er likevel slik at undersøkinga eg refererte til, kom etter handlingsplanen. I førre veke kom Amnesty International med sin årsrapport som viser at dei norske myndigheitene i stor grad overlèt det førebyggjande arbeidet mot seksuelle overgrep og valdtekt til frivillige organisasjonar. Dei seier at det vert for lite systematisk og tilfeldig på grunn av dette, og når det førebyggjande arbeidet er dårleg, bidreg det dessverre til forteiing og tabuisering.


Eg vil òg spørje: Kva, i tillegg til den eksisterande handlingsplanen, har statsråden sett i verk etter at ho fekk rapporten ho kommenterte for eit drygt år sidan?


