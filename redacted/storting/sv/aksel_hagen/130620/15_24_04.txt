 (komiteens leder og ordfører for saken): Sakens realiteter er som følger: Det foreligger en proposisjon. Her har det forut for den proposisjonen foregått noen forhandlinger, som ble innledet 12. april. Den 30. april la staten fram endelig tilbud. Hovedsammenslutningene aksepterte tilbudet samme dag.


Dette ble en lett oppgave for komiteen å ta tak i. Vi har under punkt 2, Komiteens merknader, ingen merknader. Vi slutter oss til forslaget. Til punkt 3, Komiteens tilråding, har vi heller ingen andre merknader – eller rettere sagt står det vel «ingen merknader». Slik sett rår vi Stortinget til å gjøre det vedtaket som her er referert til.


