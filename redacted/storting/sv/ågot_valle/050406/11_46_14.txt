  Jeg er enig i at kommunene har tatt sitt ansvar.
Det er jo staten som ikke tok sitt ansvar før
de øremerkede tilskuddene ble lagt inn i ramma.

Jeg er klar over at det var omtrent som å tro
på julenissen å vente å få et
positivt svar på spørsmålet mitt om tiltak.
Det viser jo at det er behov for et regjeringsskifte. En rød-grønn
regjering har forpliktet seg til å skaffe kulturskoleplass
til dem som måtte ønske det – det
som også regjeringspartiene har vært
med på.

Jeg synes at statsråden bagatelliserer
den undersøkelsen som Kulturskolerådet har gjort.
Jeg var på en konferanse for litt siden hvor det var flere
representanter for kulturskolerådene som kunne melde fra
om at det var foreldre som nå hadde
trukket ungene sine ut av kulturskolene fordi de ikke
hadde råd til å la dem går der. Men la
nå det gå.

Kulturskolerådet er jo et kompetansesenter,
og Kulturskolerådet har utarbeidet forskrifter som kan bøte
på situasjonen nå. Er statsråden i det hele
tatt villig til å vurdere de forskriftene som Kulturskolerådet,
altså det kompetansesenteret som Stortinget har sagt at
Kulturskolerådet skal være, har utarbeidet?

