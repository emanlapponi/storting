  Kulturskolerådets undersøkelse
baserer seg på en undersøkelse blant 71 pst. av landets
kommuner, så vi gjør lurt i å ta dette
på alvor. Den viser en utvikling mot økende forskjeller
i foreldrebetalingen, og at altfor mange står i kø.
Dette betyr to ting: for det første at en er
langt unna målet om at det skal være kulturskoleplass
til 30 pst. av grunnskoleelevene, et mål også Høyre
sluttet seg til ved behandlinga av meldinga «Ei blot til
Lyst», og for det andre at det vil være
flere som ikke har råd til en kulturskoleplass.
Det betyr mindre tilgang til kulturkompetanse. Det vil
være viktig og dramatisk for framtida. For i framtida
vil det bli økende etterspørsel etter
kulturell kompetanse.

Er statsråden enig i betydningen av
kulturkompetanse? Og dersom hun er det: For å nå de
målene som Stortinget har satt, er det nødvendig
med tiltak. Kan statsråden vurdere lovfesting av rett til
kulturskole med tak på foreldrebetalinga?

