 Det er jeg veldig glad for. Da går
jeg ut fra at statsråden får en haug med argumenter
for hvorfor han bør se meget nøye på dette
direktivet.

Vi kan se på hvordan dette allerede
slår ut i norsk arbeidsliv, for i Bergen pågår
det en konflikt: Profish tar inn 22 litauiske vikarer framfor norske
ansatte, og disse får slett ikke norske arbeidsbetingelser.
Argumentet er jo nettopp at tjenestedirektivet gir bedrifter i de
nye EU-landene rett til å konkurrere om oppdrag i hele
EØS-området på lik linje med andre bedrifter,
men at de som får kontrakten, kan ta med seg arbeidsfolk
fra heimlandet på heimlandets vilkår.

Vil statsråden ta opp med både
vikarbyrået og Profish at denne typen tilsnikelse ikke
kan aksepteres? Og viser ikke dette at vi må være
på vakt og vise muskler for å få et anstendig
arbeidsliv?

