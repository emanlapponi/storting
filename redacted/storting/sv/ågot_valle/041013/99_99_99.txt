 Jeg har følgende spørsmål
til arbeids- og sosialministeren:

«EU-kommisjonen har lagt fram forslag
til nytt tjenestedirektiv. Dersom direktivet blir gjort gjeldende
for EØS-området, kan det få store konsekvenser
for norske lønns- og arbeidsvilkår. Det vil åpne
for sosial dumping ved at tjenester som er lovlige i ett land, skal
kunne tilbys overalt, til heimlandets lønns- og arbeidsvilkår.
Det er stor motstand mot direktivet i europeisk fagbevegelse.

Er statsråden enig i fagbevegelsens
motstand, og vil han sørge for å bruke påvirkningskanaler
for å hindre vedtak av direktivet?»

