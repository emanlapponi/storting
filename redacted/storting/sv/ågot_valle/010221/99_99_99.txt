  Jeg har dette spørsmålet
til kulturministeren:

«Det bekreftes fra sentrale folk i
NRK-ledelsen at det kan være aktuelt med reklamefinansiert
undervisningsfjernsyn ved omlegging til digitalt fjernsyn. Samtidig foreslår
Nyborg-utvalget skjerpet forbud mot kringkastingsreklame rettet
mot barn. 

Mener statsråden at reklamefinansiert
undervisningsfjernsyn lar seg forene med målsettinga om å minske
reklamepresset mot barn, og vil hun foreta seg noe overfor NRK for å hindre
en eventuell reklamefinansiering av NRKs undervisningsfjernsyn?» 

  Jeg takker for svaret, som var beroligende.

Når jeg tok opp dette spørsmålet,
var det ut fra meldinger – faktisk fra Einar
Førdes nærmeste – om at det kan være
aktuelt med reklame og sponsor i forbindelse med undervisning på Internett
og interaktiv TV. Statsråden bekrefter nå at det
ikke vil være aktuelt med reklamefinansiert undervisnings-tv.
Jeg går ut fra at det Stortinget tidligere har sagt, også vil
bli fulgt opp, at Stortinget må få seg forelagt
eventuelle tillatelser til reklamefinansierte kanaler i Norge eller
kanaler rettet mot Norge.

Det jeg har lyst til å følge
opp med, er at flertallet i Nyborg-utvalget, som jeg refererte til,
mener det vil være nødvendig å presisere
eller skjerpe lovteksten når det gjelder kringkastingsloven
og muligheten for reklamefinansiering av programmer rettet
mot barn. Vil statsråden se på dette forholdet
i det videre arbeidet?

Kjell Engebretsen hadde
her overtatt presidentplassen.

  Jeg takker også for dette svaret,
og håper kulturministeren ser nøye på dette
forslaget, noe hun også har bekreftet.

Men samtidig må vi være oppmerksom
på – det oppfatter jeg at kulturministeren også er – at
det kommersielle presset mot barn øker. Budskapet er stadig
vekk at du er det du kan forbruke. Ergo er vi, så godt
vi kan, nødt til å minske reklamepresset mot barn.

Men da rammene for den forretningsmessige drifta
av NRK ble behandlet den 30. november 1999, åpnet
et flertall – etter intens lobbying fra NRK, vil jeg si – for
reklame på Tekst-TV. Vi mente derfor at det ble åpnet
for en utvikling mot mer reklame. SV gikk den gangen imot reklame
på Tekst-TV fordi vi mener Tekst-TV er en integrert del
av allmennkringkastingstilbudet, og fordi både Forbrukerombudet
og Barne- og familiedepartementet advarte mot reklamepresset. 

Vil kulturministeren i lys av Nyborg-utvalget
vurdere bestemmelsene om reklame på Tekst-TV på nytt
igjen?

