 : Jeg har dette spørsmålet
til utdannings- og forskningsministeren:

«ESA har nok en gang svart at UiOs øremerking
av professor- og postdoktorstillinger til kvinner er i strid med
EØS-avtalen. UiO har bare 13 pst. kvinnelige professorer.
Uten øremerking vil det ta mange tiår
før likestilling innen høyere utdanning
kan nås.

Støtter statsråden øremerking
som et virkemiddel for at kvalifiserte kvinner kan favoriseres,
og vil hun på denne bakgrunn stå fast på tidligere
vedtak om øremerking av kvinneprofessorater når
Regjeringa skal gi ESA et endelig svar?»

 Jeg takker så inderlig for svaret.
Jeg må si jeg ble veldig glad. Jeg hadde forberedt meg
på å gi statsråden litt refs, men det
slipper jeg, og jeg må gi henne ros for at hun virkelig
viser muskler i denne saken – ikke bare
på vegne av norske kvinner, men også på vegne av
kvinner i EU som har vært opptatt av dette, og som faktisk
har oppfordret Norge til å stå imot
ESA på dette området. EU har et likebehandlingsdirektiv
som tillater særbehandling, men så er det en masse
annen praksis som gir likebehandling i forhold til menn og kvinner.
Og når utgangspunktet er ulikhet, vil resultatet bli ulikhet.

Jeg har et oppfølgingsspørsmål.
Vi ser at ESA tolker EØS-avtalen og det slingringsmonnet som vi
har, veldig strengt. Mener statsråden da at vi
har et større handlingsrom enn slik ESA går inn
og tolker det nå?

 Jeg takker igjen for svaret, og jeg er veldig
glad for at statsråden så klart understreker at
jus ikke er politikk, at hun ikke har til hensikt å endre
universitetsloven, som gir åpning for øremerking,
og at hun ser at dette faktisk har betydning også innenfor
EU-området, som har en langt svakere kvinneandel innen
akademia enn det vi har. Men det står ikke bra
til hos oss heller.

Men jeg har lyst til å utfordre
statsråden – jeg burde kanskje gjort det overfor
utenriksministeren – noe mer i forhold til ESAs rolle.
Jeg tror hun er et oppegående menneske som kan svare. Vi
ser nå at ESA mer og mer detaljstyrer norsk politikk, f.eks.
ved at de ikke tar høyde for at EØS-avtalen
gir oss det handlingsrommet som statsråden faktisk har
gjort rede for. De detaljstyrer og bruker skjønnet
veldig, veldig stramt. Det er veldig mange som er irritert på ESA
på grunn av dette, og mange i Norge tror faktisk
at det er politikere i Norge som driver og detaljstyrer.
Det åpner også for politikerforakt.

Vil statsråden ta med seg inn i Regjeringa
og diskutere ESAs rolle på dette området og på andre
områder, altså problematisere ESAs rolle i forhold
til styring av norsk politikk?

