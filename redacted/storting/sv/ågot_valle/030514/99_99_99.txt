 Jeg vil stille følgende spørsmål
til forsvarsministeren:

«En del av dem som har deltatt i utenlandsoperasjoner,
sliter med psykiske skader i ettertid og opplever at de i stor grad
er overlatt til seg selv. De føler at de blir utsatt for
en svært urettferdig behandling fra samfunnet, ved at de
f.eks. ikke blir tilkjent noen erstatning som
følge av de skader de er påført under
tjeneste.

Har statsråden oversikt over hvor
mange som i dag er arbeidsuføre pga. psykiske problemer etter
utenlandstjeneste, og hva vil Regjeringen gjøre for å bedre
deres situasjon?»

 Det siste er jo utrolig viktig, at
en samtidig, mens en sender folk til utlandet, virkelig følger opp
hjemme. Det er altså utrolig viktig at både
Forsvaret og statsråden erkjenner det ansvaret en har overfor
disse, slik at ikke den store uretten som ble gjort mot
krigsseilerne, blir gjort på nytt igjen.

For å ta noe av det statsråden
svarte på: Jeg tror at en er nødt til å gjøre enda
flere undersøkelser enn de Rikstrygdeverket har foretatt.
For det er jo nettopp det mange av disse – iallfall
de jeg har snakket med – opplever, at inngangen inn for å bli
anerkjent i Rikstrygdeverket er veldig smal. Derfor tror jeg en
trenger en mye større forskningsbase. Så er også problemet
at stressmestringsteamet pr. i dag ikke gir god nok oppfølging.
Men hovedspørsmålet er: Erkjenner statsråden
at Forsvarsdepartementet, og statsråden, har et ansvar
for disse også når de kommer ut i det
sivile liv, et godt stykke ut i det sivile liv?

 Jeg takker for svaret.

Jeg tar det svaret for et ja – at
ja, vi skal ta et større ansvar enn det vi gjør
i dag – fra statsrådens side. Jeg vil gjerne at
statsråden bekrefter det.

Så vil jeg gjerne at hun skal utdype
forskriftene som det nå arbeides med for å gi økonomisk
hjelp, for det er jo også noe av problemet, at
fallet er veldig stort. Verdigheten faller fort når en
har vært soldat ute og så kommer hjem til veldig
store økonomiske problemer, som mange av dem har. Jeg har
fått innspill på en ordning som jeg gjerne vil
at statsråden skal kommentere, nemlig at Forsvaret kommer
inn med en økonomisk startpakke før forsikringsordninger
er kommet på plass – for det vet vi tar veldig
lang tid.

Jeg vil også utfordre
statsråden på at hun setter ned en gruppe som
kan se på dette fra et tverrfaglig synspunkt, og at det
offentlige kan få anledning til å diskutere dette problemet
senere.

