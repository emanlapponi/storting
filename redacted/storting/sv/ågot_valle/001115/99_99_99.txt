 Jeg har følgende spørsmål
til utenriksministeren:

«Videreføring av den nordiske
passfrihet var en viktig begrunnelse for at stortingsflertallet
gikk inn for Schengen-medlemskap. Sosialistisk Venstreparti sa allerede
da at frihet til å krysse grenser vil bli erstattet av
kontroll innafor grensene. Nå viser det seg at Schengen-reglene
krever personkontroll av besøkende til ferieområder.
Det betyr at pass blir nødvendig for reiser i Norden, og
det reiser spørsmålet om det norske folk er ført
bak lyset. 

Hva vil utenriksministeren gjøre for
at passfriheten skal bevares?»

 Jeg takker for svaret. Nå var det ikke
akkurat ordningen med å kreve pass ved kryssing av grensene
jeg var inne på, men kravet om ikke bare å fylle ut
noen skjemaer, men om å vise fram ID-kort som også viser
statsborgerskap. 

I Sverige vurderer man nå å gjeninnføre
kravet til pass for nordiske turister, fordi det kreves når
de kommer til hoteller, campingplasser, båthavner osv.
Derfor vil jeg spørre utenriksministeren: Er det galt det
svenskene gjør? Har de misforstått avtalen når
de nå snakker om at de vil kreve pass? 

Det er også en bekymring i Danmark.
Danskene går også rundt og diskuterer hvorvidt
de trenger å kreve pass fra utenlandske turister som kommer
dit.

 Jeg har følgende spørsmål
til kulturministeren:

«Ved Hans B. Skasets avgang er det
skapt tvil rundt statsrådens og NIFs holdning til toppidrettens
verdigrunnlag generelt og antidopingarbeidet spesielt. 

Hva er statsrådens holdning til antidopingarbeidet, hva
mener statsråden om at toppidrettsutøvere tar
kosttilskudd som i verste fall kan inneholde nandrolon, og er statsråden
enig i at aksept av kosttilskudd sender uheldige signal til unge
idrettsutøvere?»

  Jeg takker for svaret, og registrerer at den
debatten som har vært, har ført til at statsråden
har tatt noen grep. Jeg holder likevel fast på at den tvilen som
ble sådd om holdningene, hva departementet egentlig stod
for, ble skapt ved at statsråden stilte seg bak en idrettsledelse
som på mange måter bagatelliserte og unnskyldte
idrettsutøvere som var tatt for doping.

Det er slik at kostholdstilskuddet til idrettsutøvere,
og her snakker vi selvfølgelig ikke om jern og tran, på mange
måter er en inngang til dop. Det er en del av en gråsone,
hvor det stadig er jakt på bedre resultater. For idrettens
skyld – og jeg har jobbet med idretten i mange år – er
det viktig å være helt krystallklar når
idretten beveger seg ut i en gråsone, for det er også mange
kommersielle interesser som spekulerer i idretten. Derfor … (presidenten
klubber) Ja, jeg skjønner at jeg må gi meg her.

