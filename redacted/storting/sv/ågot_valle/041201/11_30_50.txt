 Jeg takker igjen for svaret.

Ulovlig handel med antikviteter øker,
og vi står i fare for at deler av verdens kulturarv
går tapt. Nå er det ingen som med sikkerhet kan
si at Schøyen-samlingen dreier seg om ulovlig
handel. Poenget er jo at vi ikke vet. Når eierhistorien ikke
automatisk blir klarlagt, blir det grobunn for spekulasjoner om
at dette 

kan

 dreie seg om ulovlig
handel.

Jeg er glad for at statsråden kan
gi meldinger om at manuskripter som tilhører Afghanistan,
kanskje kan tilbakeføres dit. Men på bakgrunn
av de spekulasjonene som har vært, utfordrer jeg statsråden
på at Regjeringa tar et aktivt grep for å klargjøre
om samlingen til Schøyen er kommet til på en glassklart
lovlig måte, og at man dermed har et klart krav om at eierhistorien
blir klargjort.

