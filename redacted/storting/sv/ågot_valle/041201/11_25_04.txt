 Jeg har følgende spørsmål
til kultur- og kirkeministeren:

«Klargjøring av eierhistorie
er et viktig virkemiddel for å hindre ulovlig eller uetisk
handel med verdifulle kunst- og kultursamlinger. Nasjonalbiblioteket
har en database som gjør Schøyen-samlingene tilgjengelige,
uten at eierhistoriene er klargjort. Dette er i strid med ICOMs retningslinjer.

Hva mener statsråden om
dette, og hvordan vil statsråden sørge for at
offentlige kulturinstitusjoner følger ICOMs retningslinjer,
slik at verdens kulturhistorie kan ivaretas på en
etisk riktig måte?»

