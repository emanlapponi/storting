  Jeg takker for svaret. Men jeg synes at statsråden
bagatelliserer problemstillinga, fordi å oppgi eierhistorie
er et veldig viktig krav dersom man skal unngå ulovlig
handel med antikviteter, og det gjelder også når
disse blir digitalisert.

Det er bra at Stortinget nå har vedtatt
UNESCO-konvensjonen, og det er et framskritt at Nasjonalbiblioteket har
tatt stikkprøver om hvorvidt eierhistorien er klarlagt. Men
Per Rekdal, medlem av ICOMs utøvende styre her i Norge,
mener likevel at dette bare er kosmetikk,
at Nasjonalbiblioteket ikke må akseptere noe
annet enn opphavsdokumenter på alt som gjøres
tilgjengelig også digitalt.

Jeg vil utfordre statsråden
til å være litt mer tydelig på dette,
og spørre om hun er enig i Rekdals bekymring over at kunnskapen
om dette ikke er så klar som statsråden
nå gir uttrykk for.

