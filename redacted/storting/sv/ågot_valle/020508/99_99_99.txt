 Jeg har følgende spørsmål
til helseministeren:

«Ifølge Bergens Tidende er
det kummerlige forhold på nyfødtavdelinga ved
barneklinikken ved Haukeland Sykehus. Forholdene kan føre
til økt smittefare for barna, og kan være
en stor påkjenning for foreldre som
har fått et barn som trenger tett oppfølging over
lengre tid. Nyfødtavdelinga har for
få ansatte og for lite utstyr, jf. Nasjonal
handlingsplan for nyfødtomsorgen.

Vil statsråden sørge for å gi
disse nyfødte og deres foreldre
forsvarlige forhold ved barneklinikken ved Haukeland Sykehus?»

 Jeg takker for svaret. Jeg kan forsikre helseministeren
at jeg har vært og sett på forholdene ved nyfødtavdelinga.
Det som opprører meg, er at mens planen for nyfødtmedisin
legger vekt på familiebasert omsorg, blir dette nesten
umulig på denne avdelinga. Jeg så nemlig at kuvøser
og senger stod tett i tett, det var nesten umulig å gå mellom
dem. Det var langt under de normene som skal være
når det gjelder plass. I tillegg er det som helseministeren også sa,
lav bemanning. For disse foreldrene, som ofte er i krise,
er det verken plass eller personer som gjør at
de kan ta i bruk sine ressurser.

Erkjenner helseministeren
at forholdene er sånn som det er beskrevet i planen, at
i Helse Vest er det ekstra ille forhold? Føler
helseministeren et ansvar for å følge
opp forholdene her spesielt?

 Det takker jeg for at helseministeren
har. Men jeg etterlyser spesielle tiltak akkurat der. Som helseministeren
sa, foreligger det planer for utbygging av et
barnesenter, hvor første byggetrinn kunne blitt igangsatt
ganske snart hvis det hadde vært vilje til det, men
det er investeringsstopp på dette området. Med
de rammene som det ser ut til at man har i dag, blir det altså umulig å sette
i gang tiltak og bedre forholdene ved at man kan bygge
et nytt første trinn og gjøre noe med
antall ansatte på denne avdelinga. Jeg etterlyser igjen
helseministerens spesielle fokusering på at her trengs
det spesielle – ikke bare generelle – tiltak.
Vil helseministeren sørge for at det
kommer ekstra midler til Haukeland Sykehus? Det er nemlig
der problemene er, det er der plassen er så dårlig,
det er der det er så lav bemanning.

