 Jeg vil gå over til et område
hvor situasjonen kan bli atskillig forverret i forhold til det den
er i dag. Derfor har jeg følgende spørsmål
til utenriksministeren:

«Det er flere positive utviklingstrekk
når det gjelder menneskerettighetssituasjonen i Tyrkia.
Blant annet er dødsstraffen endelig
avskaffet. Det er imidlertid fremdeles grunn til å kritisere
landet for behandlingen av den kurdiske minoriteten.

Hva er Regjeringas syn på kurdernes
situasjon i Tyrkia i dag, og hvordan kan Norge
bidra til en økt respekt for deres kulturelle
og politiske rettigheter?»

 Jeg takker for svaret.

Det er jo helt riktig at det har foregått
en del forbedringer på lovgivingssida.
Allikevel kommer det nå opplysninger om at situasjonen
for kurderne i Tyrkia faktisk har forverret seg. Til tross for at
det har vært innført en ensidig våpenhvile
fra PKKs side, fortsetter den tyrkiske staten
volden og trakasseringen. Jeg vil advare mot at dersom kurderne ikke
føler at de i praksis får noen bedring
i sine rettigheter, kan det oppstå en farlig
situasjon. Derfor har den kurdiske nasjonalkongressen lansert et «vegkart» for
fred med elementer som gjensidig våpenhvile, opprettelse
av en komite for fredsdialog med bred deltakelse, utviklingsplan
for de kurdiske områdene og fulle kulturelle rettigheter
og rett til utdanning på kurdisk i praksis.

Er utenriksministeren enig i at en av nøklene
til fred i Midtøsten faktisk ligger
i løsningen av det kurdiske spørsmålet?
Og vil Norge ta initiativ til å få satt
i gang en prosess rundt et slikt vegkart for fred som
er lansert?

 Jeg takker igjen for svaret. Jeg vil oppfordre
utenriksministeren til å se seriøst på dette
vegkartet, som inneholder en rekke meget konstruktive forslag. Jeg
er også glad for at han påpekte at en
av nøklene ligger i løsningen av det kurdiske
spørsmålet.

Så er det et annet spørsmål
jeg vil ta opp med ham. Det er ingen tvil om at helsetilstanden
til Abdullah  calan på kort sikt også er
et nøkkelspørsmål. Den er veldig alvorlig.
Dør han på grunn av de forholdene han er omgitt
av, er jeg redd det vil føre til opptøyer.
En er nødt til å forstå  calans stilling
blant kurderne. Da han entret arenaen og krevde grunnleggende kulturelle
og menneskelige rettigheter for det kurdiske folket, ble han en
spire til en ny kurdisk identitet – derfor det raseriet
over behandlinga av ham. Kurderne sier at  calans helse
er vår helse.

Vil utenriksministeren støtte at det
nå blir sendt et uavhengig legeteam til Imrali og  calan?

