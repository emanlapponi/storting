 Jeg har følgende spørsmål til
utenriksministeren:

«Den tibetanske buddhisten Tenzin
Delek Rinpoche ble dømt til døden av kinesiske
myndigheter den 2. desember 2002, og har siden sittet i fangenskap.
Rinpoche engasjerte seg sterkt for tibetanernes sosiale og religiøse rettigheter,
og dommen synes relatert til dette. Kinesiske myndigheter har i
flere tiår brutt med menneskerettighetene i Tibet.

Hva vil utenriksministeren gjøre overfor
kinesiske myndigheter hva angår menneskerettighetene i
Tibet generelt og situasjonen for Rinpoche spesielt?»

Eirin Faldet hadde
her overtatt presidentplassen.

 Jeg takker utenriksministeren for svaret. Jeg
er glad for at man på ulike vis har tatt initiativ
for å gjøre kinesiske myndigheter oppmerksom på at
man er klar over saken, og at man er opptatt av menneskerettighetene
i Tibet.

Den 17. mars er det altså 45 år
siden den 14. Dalai Lama ble drevet i landflyktighet i
Tibet, og den 4. oktober vil det være
15 år siden Nobelkomiteen kunngjorde
at han var tildelt Nobels fredspris. Det jeg vil spørre
utenriksministeren om, er om norske myndigheter samarbeider
tett med utenlandske myndigheter, det være seg
medlemmer av EU eller internasjonalt for øvrig,
for å øke presset på kinesiske myndigheter
med hensyn til ivaretakelsen av menneskerettighetene i Tibet, og
om det skjer i en samforståelse i forhold til den strategien
som bl.a. Dalai Lama har lagt opp for å bedre
menneskerettighetene for befolkningen i Tibet.

 Det man ser når det er et internasjonalt
engasjement, kanskje spesielt knyttet til stormaktene,
er at det ofte kan være økonomiske
interesser knyttet til engasjementet. Vi har
sett det i Irak, vi har vel også sett det i Afghanistan,
og vi har sett det rundt omkring i verden.

Det er nærliggende å tenke
seg at når det gjelder Tibet, vil det både
for Norge og for større nasjoner være
få av den typen interesser. Det vil rett og slett være
menneskerettighetene som sådanne som står på kartet.
Det vil imidlertid kunne komme i konflikt med norske interesser f.eks.
i et samkvem med Kina, som er en stormakt i seg selv.

Vil utenriksministeren kommentere i hvilken
grad slike implikasjoner spiller inn, og at man dermed i mindre grad
engasjerer seg i land som Tibet for å forbedre forholdene
for befolkningen der?

