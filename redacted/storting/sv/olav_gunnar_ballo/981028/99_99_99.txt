  Jeg vil stille følgende spørsmål
til nærings- og handelsministeren:

«Sydvaranger ASA forvalter store arealer
og eiendommer i Kirkenessamfunnet, og har som ledd i å skaffe seg
inntekter økt festeavgiftene for enkelte av sine tomter med
over 1000 pst. Utgiftene rammer små og mellomstore bedrifter
særlig hardt, og kan true eksistensen til enkelte foretak.
Staten har hovedaksjeposten i Sydvaranger ASA.

Ser statsråden noen betenkeligheter
med den økningen av festeavgiften som her har funnet sted?»

  Jeg vil få sitere fra lederen i Sør-Varanger
Avis den 5. september med overskriften «En tragisk
farse». Der står det:

«Sydvaranger-direktør
Ragnar Østby avviser i dagens avis at selskapet trenger å konsultere
næringsdepartementet når større avgjørelser
skal taes. Den ryggdekning bedriften trenger ligger i Stortingsproposisjon 62,
som ifølge samme Østby, kun omtaler en nedleggelse av den
malmbaserte virksomheten og ikke en nedleggelse av selskapet som
sådan.»

Jeg vil stille næringsministeren to
spørsmål i tilslutning til det jeg her har sitert:
Er næringsministeren enig i at selskapet ikke trenger å konsultere
Næringsdepartementet når det gjelder sine forehavender?
Og: Er næringsministeren her enig med Østby i at man ikke
er inne i en avviklingsfase, fordi det kun var den malmbaserte virksomheten
som skulle nedlegges?

  Jeg vil få takke næringsministeren
for svaret, spesielt hans presisering av at selskapet skal avvikles.

Når statsråden tidligere
har vært så opptatt av de små og mellomstore
bedriftene og han nå sier at de avgiftene som det her er
snakk om bare dreier seg om nærmest å justere
opp til et kommunalt nivå, vil jeg likevel avslutningsvis
få spørre næringsministeren: Ser han
ikke det betenkelige i at man får en økning av
festeavgiften til dels med over 1 000 pst., som her er
nevnt, og at det derfor nå faktisk er slik som en rekke
bedrifter i Sør-Varanger nå beskriver, nemlig
at dette er et så stort problem at de risikerer ikke å kunne
fortsette driften? Ser ikke næringsministeren de betenkeligheter
som ligger i dette i forhold til næringsdrift i Sør-Varanger?

