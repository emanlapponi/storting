 Jeg har følgende spørsmål til
kultur- og kirkeministeren:

«NRK planlegger nedleggelser av distriktskontorene, men
signaler så langt tyder på at distriktskontoret
i Sogn og Fjordane skal bestå som et kompetansesenter for
nynorsk språk.

Ser statsråden at det samme argument
har gyldighet i Finnmark knyttet til det samiske språket?»

 Jeg takker for svaret.

Jeg har oppfattet ut fra det jeg har kunnet
finne ut, at det er tre endringer fra det opprinnelige forslaget
som statsråden satte ned foten i forhold til. Det ene er
at Finnmark får en egen morgensending. Det andre
er at det skal etableres et tettere samarbeid
med Sámi Radio, og at det i tillegg skal bli opprettet
en ny stilling som flyttes fra Marienlyst og til NRK Finnmark.

Med bakgrunn i de endringer som jeg her beskriver
i forhold til NRK Finnmark, hva er det som gjør at statsråden
fant grunnlag for å sette ned foten forrige gang,
mens de signaler som kommer, så langt tyder på at
hun ikke er villig til å gjøre det nå?

 Innledningsvis oppfatter jeg at to av de stillingene
er rene omrokkeringer internt, den ene fra Sámi
Radio til NRK Finnmark og den andre bare en
intern flytting mellom to av lokalkontorene i Finnmark.

Så til det som gjelder selve NRKs
distriktsprofil. Vi har jo sett i en rekke saker – jeg
vil trekke fram Mehamn-ulykken som et eksempel
på det – hvordan man får lokal fokusering
på en sak som så får nasjonale dimensjoner. Det
er klart at jeg kjenner eksemplene fra mitt eget hjemfylke, Finnmark,
best, men jeg går ut fra at det fins slike eksempler
fra alle lokalkontor. I det øyeblikket man begynner å slå sammen
kontor fra ulike distrikter, slik at man ikke har dette
representert fylkesvis, er det også perspektiver
knyttet til det fylkesvise i et distriktsperspektiv som kan gå tapt.
Ser statsråden at på sett og vis vil en sentralisering
av den typen funksjoner også kunne bidra i den
generelle sentraliseringsbølgen? Forståelsen for
distriktene og det typiske – skal vi si – distriktspolitiske
aspektet ved ulike politiske beslutninger kan jo bli mer fraværende
dersom vi får færre distriktskontor.

