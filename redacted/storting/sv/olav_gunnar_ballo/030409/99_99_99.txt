 «To tibetanere, Lobsang Dhondup og
Tenzin Delek, ble i januar 2003 dømt til døden
av kinesiske myndigheter for separatisme av en domstol
i Sichuan-provinsen. Dhondup ble henrettet rett etter
rettssaken, mens henrettelsen av Tenzin Delek er utsatt i to år.

Vil utenriksministeren følge opp denne
saken overfor kinesiske myndigheter med utgangspunkt i menneskerettighetene
for den tibetanske befolkningen?»

 I september 2002 var en delegasjon fra Dalai Lama
på et tre uker langt besøk i Kina og
Tibet. Dette var den første kontakten mellom
de to partene på mange år. Dalai Lama
uttrykte i etterkant håp om at det
kunne bli flere slike besøk, og at det over tid skulle lede
til reelle forhandlinger om Tibets politiske framtid. Norge
har tidligere oppfordret til en slik dialog. Hva vil den norske
regjeringen gjøre konkret for å påvirke Kina
til å gå inn i en dialog?

 Jeg takker utenriksministeren for svaret, som
jeg i utgangspunktet oppfatter som positivt. Man kan mange ganger
få inntrykk av at Tibet-spørsmålet av
ulike årsaker ligger nede, også i samtaler med
kinesiske myndigheter, fordi det ikke framstår
som opportunt å beskrive menneskerettighetene i Tibet.
Samtidig har Norge tildelt Nobelprisen til Dalai Lama,
og har også på andre måter
markert sin støtte til den tibetanske befolkningen. Jeg
vil bare oppfordre til at den norske
regjeringen på ulike måter og ved de anledninger
som framstår som naturlige, gang på gang tar opp
forhold knyttet til menneskerettighetene i Tibet.

