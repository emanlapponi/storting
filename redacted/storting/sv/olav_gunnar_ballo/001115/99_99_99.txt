 «Regionsykehuset i Trondheim
vil finansiere driften med reklameinntekter gjennom reklame på vegger
og på fjernsynsskjermer rundt omkring på sykehuset. 

Ser statsråden noen etiske betenkeligheter
ved reklamefinansierte sykehus, og hvilke initiativ vil statsråden
i så fall ta for å få dette stanset?»

  Jeg takker for svaret. Jeg merker meg at statsråden
sier at sykehusdrift er et offentlig ansvar. Jeg merker meg også den
pragmatiske tilnærmingen statsråden har i forhold
til reklamefinansiert sykehusdrift. Jeg må si at på mange
områder kan det være rimelig å ha en
pragmatisk holdning til ulike deler av helsevesenet, så lenge
man har en offentlig styring med tjenestene og man holder fast ved
målsettingen om at man skal ha et likeverdig helsetjenestetilbud
til hele befolkningen. Men den pragmatismen som statsråden
her legger til grunn, er jeg grunnleggende uenig i. Når
statsråden gir uttrykk for at det fortsatt er offentlig
finansiering som skal gjelde, og at man ikke finansierer det via
reklame, så er jo det bare delvis riktig. Det er klart
at starter man på en linje der man skal finansiere det,
kan man si at andelen er veldig liten, så er
den kanskje nokså liten, ikke så veldig stor,
ganske stor og til slutt veldig stor. 

Det er fristende å spørre
statsråden: På hva slags nivå når
det gjelder reklamefinansiering av offentlige helseinstitusjoner,
vil statsråden begynne å se betenkeligheter, hvis
han ikke ser det rent prinsipielt allerede ved innføringen
av det?

