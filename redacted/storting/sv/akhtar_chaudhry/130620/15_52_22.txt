 Det er en kjensgjerning at når folk tjener forskjellig, og når den årlige lønnen øker i prosent, øker lønnen mer for dem som har mest fra før. Derfor mener SV at stortingsrepresentantene og regjeringens medlemmer bør få en økning i godtgjørelse på linje med folk flest – målt i kroner. Det dreier seg om, for stortingsrepresentantene, ca. 17 500 kr, som er omtrent det folk flest vil få i lønnsøkning i år. I stedet foreslås det en godtgjørelse som for stortingsrepresentantene vil bety det dobbelte av det folk flest kommer til å få i år.


Jeg ser at det ikke er flertall for forslaget i salen, men for oss er det viktig å fremme prinsippet og ikke minst sende et signal til lønnskommisjonen om at de merker seg at vi mener at lønnen bør økes i takt med det folk flest får reelt sett, og at man ikke bruker prosentmål og dermed øker lønnen mer enn for vanlige folk.


Jeg tar opp forslagene mine i innstillingen.


