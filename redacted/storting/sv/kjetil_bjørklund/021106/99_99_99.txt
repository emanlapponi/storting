 Jeg tillater meg å stille miljøvernministeren
følgende spørsmål:

«Jeg viser til brev fra statsråden
vedr. skogvern til energi- og miljøkomiteen 29. oktober,
der det bekreftes at det ikke er foreslått bevilgninger
til nytt vern over Miljøverndepartementets budsjett
for neste år, men er satt av 110 mill. kr til å betale
for tidligere fredede områder, samt at det er rom for å verne
nye skogområder i 2003 ved bruk av midler fra Jordfondet.

Hvor mye midler stilles til disposisjon for
ytterligere vern over Jordfondet, og hvor mye nytt vern er det mulig å oppnå med
disse midlene?»

 Jeg takker for svaret og har følgende
oppfølgingsspørsmål: En lang rekke skogområder
i Norge er registrert som svært
verneverdige, deriblant flere store områder
i Øst-Norge, slik som Skjellingshovde i Oppland og Buskerud. Dette
er unike naturdokumenter som bør tas vare på.
Disse områdene er imidlertid uten beskyttelse som følge
av lavt verneomfang. Den manglende satsingen på å finansiere
mer vern i Regjeringens budsjettforslag gjør disse områdene
til spesielle konfliktområder og vanskeliggjør
derfor prosessen med videre vern. Hva kan statsråden gjøre
for å dempe disse konfliktene, og for at de registrerte
verneverdige områdene ikke blir ødelagt
i påvente av vedtak om mer vern?

 Jeg takker for svaret.

Jeg registrerer at statsråden selv
i brevet til energi- og miljøkomiteen av 29. oktober har
påpekt at det verneomfanget vi vil få når
den vedtatte barskogverneplanen er gjennomført, om lag
1 pst. av produktivt skogareal, er relativt lite
i forhold til det faglig anbefalte minimumsnivå. Hva vil
statsråden gjøre for at vi skal kunne komme opp på det
faglig anbefalte minimumsnivå for skogvern, som er 4,6 pst.
av det produktive skogareal?

