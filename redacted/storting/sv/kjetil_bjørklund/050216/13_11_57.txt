  Jeg takker for svaret.

Det er en lang veg fram. Norge har
tidligere hatt et nært samarbeid med
nettopp USA og Australia i klimaforhandlingsposisjoner,
og dette er jo land som, som kjent, ennå ikke
har ratifisert Kyotoprotokollen, og som ikke regnes for å være
foregangsland når det gjelder å unngå klimaendringer,
snarere det motsatte. Da er det en stor utfordring å greie å holde
en dialog med disse landene – men vi må tenke
bredere.

Er det slike land Norge skal ha som sine
samarbeidspartnere også i de kommende forhandlingsrunder,
som må nå vesentlig lenger enn det man nådde
i Kyoto? Eller finnes det andre naturlige samarbeidspartnere?

