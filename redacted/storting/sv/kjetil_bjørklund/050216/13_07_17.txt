 Dette spørsmålet er til miljøvernministeren:

«Det er bred enighet om at reduksjonene etter
Kyotoprotokollen ikke er nok til å stoppe de
menneskeskapte klimaendringene. FNs klimapanel har sagt at utslippene må ned
med 60–80 pst. i forhold til 1990-nivå. Det er
derfor liten tvil om at det må komme en ny og mer omfattende
klimaavtale.

Vil Norge kreve omfattende reduksjoner
i forbindelse med neste forhandlingsrunde?»

