 Jeg har følgende spørsmål
til fiskeriministeren:

«Finnmark og Nordland fylkeskommune
har krevd å bli representert i konsultasjonsrunden i tilknytning
til forhandlingene i den norsk-russiske fiskerikommisjonen. De har
fått avslag. Derimot er næringsinteressene, spesielt
havfiskeflåten, sterkt representert. 

Hva er begrunnelsen for at sterkt fiskeriavhengige
fylker ikke får ta del i rådføringen?»

  Først til det med næringsinteressene. 

Jeg ser den biten, at det gir legitimitet og
ansvarliggjør interesseorganisasjonene. Samtidig må jeg
si at når man ser på sammensetningen, vil man
se at det er en klar overvekt i retning av havfiskerenes interesser
i forhold til kystfiskernes ved at lederen for Fiskarlaget er nøytral. Utover
det er kystfiskerne representert med én og havfiskesida
med tre. Det tror jeg kan være en uheldig vridning.

Så til det som var utgangspunktet
for mitt spørsmål, nemlig de fylkene som har bedt
om å bli representert. 

Jeg kan se at det kan bli vanskelig å la
fylker være representert, men det fins en annen mulighet.
Det fins et landsdelsutvalg som representerer hele Nord-Norge pluss
Nord-Trøndelag, og det er jo den landsdelen som er meget
avhengig av en forvaltning av disse nasjonale ressursene, ja, den
er helt avhengig av det. Kan fiskeriministeren tenke seg å åpne
for at Landsdelsutvalget kan bli representert?

 Jeg har følgende spørsmål
til fiskeriministeren:

«Den norske forhandlingsposisjonen
i den norsk-russiske fiskerikommisjon holdes hemmelig. Samtidig
er det gjennom media gjort kjent at på store deler av 90-tallet
har den norske posisjonen vært høgere enn det
forskerne har anbefalt. 

Medfører dette riktighet, og hva er
begrunnelsen for at den norske forhandlingsposisjonen ikke offentliggjøres?»

  Svaret fra ministeren var litt skremmende.

Norge deltar i en rekke internasjonale forhandlinger, om
miljø, WTO osv., og dette har vi en samfunnsmessig debatt
om. Det er ikke sånn at man holder norske posisjoner skjult
også i ettertid. 

Her dreier det seg om det fiskeriministeren
i forrige spørsmål sa var nasjonale ressurser.
Det dreier seg ikke på en måte om et spill mellom
parter, verken mellom Norge og Russland eller partene som deltar
i konsultasjoner og som er til stede i delegasjonene under forhandlinger.
Her dreier det seg om nasjonale ressurser som skal tas vare på.
Derfor er det helt utillatelig at man ikke kan få en politisk
debatt om den norske posisjonen – i alle fall i ettertid – om
den er forsvarlig ut fra ressursmessige forhold. Og derfor får
jeg heller ikke svar på hva som har vært den norske
posisjonen.

Nå har vi fått en avtale,
etter at dette spørsmålet ble skrevet, som – etter
det jeg kjenner til – ligger ca. 50 pst. over
det som er forskernes anbefalinger. Når man i tillegg kommer
fram med det som har vært av fusk, spør jeg: Er
dette en ansvarlig ressurspolitikk?

