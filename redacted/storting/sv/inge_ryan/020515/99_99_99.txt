 «Dagens Næringsliv skriver
27. mars 2002 at SAS har solgt ut deler av flyflåten og
leier fly inn igjen fra selskaper i lavskatteland
og skatteparadis (Barbados, Cayman Island, Japan mfl.).
I meldingen om statlig eierskap som nylig ble lagt fram, varsler
Regjeringen at den ønsker å beholde
eierandelen i SAS, samtidig som statens eierskap skal «bli
bedre».

Synes statsråden det er innenfor
rammene av «godt eierskap» at statseide
selskap legitimerer skatteparadis og skatteplanlegging?»

 Jeg takker for svaret.

Det framgår av artikkelen at framtidige
leieutgifter ikke framkommer i regnskapet til SAS på samme måte som
utgifter til lån til sjøleide fly ville ha gjort.
Vi har nylig hatt en gigantkonkurs i USA, Enron, som kom i kjølvannet
av innviklet regnskapsføring og tildekking av faktiske
regnskapsforhold.

Ser statsråden noen uheldige
sider ved måten SAS fører regnskap på?
Vil statsråden ta initiativ til å rette
opp de skjevheter som Dagens Næringsliv har avdekket?

 Jeg takker igjen for svaret og har et siste
spørsmål til oppfølging.

Dagens eiere av de tidligere SAS-flyene er
ukjente for SAS-ledelsen, noe som er svært betenkelig.
Leie av fly skjer gjennom konsulentselskaper som formidler til eierselskap
registrert med til dels norske navn,
som f.eks. Sola, Odda, samt et par selskaper med adresse
Ugland House. Mye kan derfor tyde på at dette
er eiere med norsk tilknytning.

Vil statsråden ta initiativ
til å avdekke hvem som er de reelle eierne av flyene som
staten leier inn?

