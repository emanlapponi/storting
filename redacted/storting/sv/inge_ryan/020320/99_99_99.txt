 «En rekke kommuner har etablert offentlig
servicekontor, og flere står på trappene for etablering.
Mange kommuner opplever dessverre at de statlige
etater viser liten entusiasme for å delta i offentlige servicekontor.
Det gjelder både i forhold til økonomiske bidrag
og utplassering av oppgaver.

Hva vil statsråden gjøre
for at alle statlige etater deltar med engasjement og økonomiske
bidrag når kommunene ønsker at de skal
delta aktivt i offentlig servicekontor?»

 Jeg takker for svaret.

Statsråd Norman nevnte dette med instruksjon,
og det tror jeg kanskje kan bli nødvendig. Jeg har gleden
av å reise rundt og snakke om offentlige servicekontor
til ulike instanser og kommuner, og får stadig tilbakemelding på at
statlige etater – jeg vil ikke si at de er blankt
avvisende – er svært, svært tilbakeholdne
med å bidra til å få i gang offentlige
servicekontor. På den ene sida går det på at
de ikke vil bidra med økonomi, men det andre
er at de skylder på et regelverk som er for komplisert
til at de kan legge inn en del av tjenestene sine i offentlige
servicekontor. Mitt spørsmål til Victor Norman
blir derfor: Er statsråden villig til å se på regelverket
dersom det er et problem for å kunne delta i
offentlige servicekontor? For det andre: Er han villig til å instruere alle
statsetatene om at de skal delta dersom kommunene ber om det?

 Problemet er følgende:
Ofte, særlig i de små kommunene, er det kommunen
som er den store aktøren i offentlige servicekontor, og
så har man spredte innslag av statlige tjenester. Trygd
er vanlig i de fleste kommuner, ikke alle. Vi har likning,
politi og enkelte andre statlige tjenester i begrenset
grad. I enkelte kommuner har f.eks. lensmannen en dag i uka, likningskontoret
tre dager i uka, osv. Det gjør at det er kommunen som blir
den store pådriveren for å få dette til,
og så opplever man på de små plassene
at de statlige etatene finner det hensiktsmessig ikke å delta
fordi man nærmest er på vei ut av det området.
Som distriktspolitiker syns jeg det er viktig at man klarer å holde
denne typen tilbud også i små kommuner,
og derfor blir det ekstra viktig at statlige etater deltar
i offentlige servicekontor i små kommuner. Ser statsråden
at det er nødvendig at man ser på disse små kommunene
med litt andre øyne, slik at man sikrer at man
har det minimumstilbudet i offentlige servicekontor som disse etatene
kan bidra med?

