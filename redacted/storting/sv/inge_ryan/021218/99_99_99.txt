 Jeg ønsker å stille
et spørsmål til barne- og familieministeren:

«Det tilbys en rekke dataspill
på markedet. Enkelte av disse inneholder svært
grov vold. Det er snakk om så groteske framstillinger at
enkelte butikker nekter å selge dem. For barn og unge
vil slike spill virke ekstra sterkt, og forskning
viser at slike inntrykk både kan føre
til psykiske problemer og negativ atferd.

Hva er statsrådens holdning til slike
TV-spill, og vil statsråden ta initiativ
til å lage et forbud mot de mest voldelige TV-spillene/filmene
som tilbys i det norske markedet?»

 Jeg takker for svaret.

Jeg vil bare følge opp med
et par ting. Jeg opplever det som statsråden sier
om løyve, som et interessant
forslag, det at man faktisk får en strengere regulering
og en mye strengere kontroll ved at man får inn et løyvesystem. Jeg
er veldig glad for at dette er en sak som statsråden har
til vurdering dersom det ikke løser seg på andre
måter.

Men samtidig må jeg få lov
til å si at jeg faktisk har ønsket at
man hadde vurdert en forbudslinje. Jeg synes ikke det
egner seg i denne salen å fortelle litt om hva innholdet
i slike spill/filmer er – jeg har tatt belastningen med å kikke
på dem – det er såpass grotesk at man
kan spørre seg hva vi skal med sånt i markedet
i det hele tatt. Hva skal vi med noe sånt? Vi
vet at vi har forbud mot f.eks. barneporno, og det gjør
at vi legger noen moralske bånd
på oss. Selv om noen misbruker det også,
og får tak i det over nettet og på andre
måter, vet vi at det er feil.

Så spørsmålet til
statsråden blir: Kan det være aktuelt med
et forbud beint fram?

 Jeg er veldig godt fornøyd
med statsrådens svar. Jeg ser at vi har en statsråd
som er ekte opptatt av denne problematikken. Jeg nøyer
meg med det og slutter her. Jeg vil bare ønske
statsråden en riktig god jul, og så håper
jeg at det blir et godt nytt år for arbeidet for barn og unge
i Norge.

