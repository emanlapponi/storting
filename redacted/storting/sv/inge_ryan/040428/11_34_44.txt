 Tusen takk for svaret!

Det er rett som ministeren sier, at vi i fjor
hadde en grundig behandling av denne saken, om dyrevelferd, der SV
var særlig opptatt av at vi skal ha en behandling av dyr
som er så skånsom som overhodet mulig fra de blir født,
og til de er avlivet.

Men når man får rapporter
som viser at på enkelte dyr blir det satt i gang slakting
før de er døde, og like ens når vi
hører om at enkelte dyr faktisk har stått i 17
timer uten vann eller mat i slaktehuset før de
blir slaktet, eller at kyllinger og høner blir
transportert i esker med hull i bunnen, slik at føttene
blir knust under transport, så blir vi urolige.

Vi hadde håpet at det ikke
var nødvendig at EFTAs overvåkingsorgan måtte
foreta denne inspeksjonen, men at vi faktisk hadde rutiner i Norge
som sikret at man unngikk slike ting, og at vi ikke var
avhengige av at det kom noen utenfra og satte oss litt
på plass, som er det som egentlig har skjedd.

Men jeg er veldig fornøyd
med at ministeren sier at man har reagert umiddelbart.
Jeg er også veldig fornøyd med
at man vil vurdere å trekke tilbake godkjenningen dersom
slakteriene ikke følger opp dette i framtiden.

