 Vi er kjent med at det er deler av landet nå som
får den såkalte omstillingspakken, som kan høres
fristende ut. Men det betyr at det som det på en måte
er naturlig å drive med, skal man da slutte med. Dette
med geitehold i forhold til sauehold er jo en mulighet i rovdyrutsatte
områder. Vi vet at geita unngår rovdyrene mer,
for den klumper seg mye mer sammen, mens sauene er mye mer utsatt
for rovdyrangrep. Så disse omstillingspakkene er etter
min mening veldig krevende.

Jeg vil spørre landbruksministeren:
Er det landbrukssamvirkets konservatisme som vi nå ser
utslaget av? Vi vet at de som har prøvd å drive
med lokal geitemelkproduksjon i mange år, faktisk har møtt bare
motstand. En god kamerat av meg som heter Svein Håpnes,
kjempet i 15 år, tror jeg, før han fikk lov til å produsere
sin egen geitemelk. Og i dag er det lange ventelister for å levere ost
til hele Norge. Vil landbruksministeren gjøre
noe med den konservatismen som landbrukssamvirket har vært
preget av i veldig mange år?

