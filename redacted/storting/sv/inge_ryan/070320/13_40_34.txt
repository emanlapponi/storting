 

(ordfører for saken): 

Etter at kontroll- og konstitusjonskomiteen avgav sin innstilling, har det framkommet opplysninger i en rapport fra Det Norske Veritas. Veritas har på oppdrag av Entra Eiendom AS foretatt en gjennomgang av transaksjoner knyttet til salg av Cort Adelers gate 33 og salg og tilbakekjøp av Fritzners gate 12. I tilleggsopplysninger mottatt av Riksrevisjonen 19. mars, dvs. i går, står det at Riksrevisjonen ikke har fått tilgang til alle relevante dokumenter, noe Riksrevisjonen skriver har medført at Riksrevisjonen har blitt feilinformert på noen områder.




De nye opplysningene skaper usikkerhet om hva som har skjedd i forbindelse med transaksjoner knyttet til Cort Adelers gate 33 og Fritzners gate 12. Derfor er det etter min mening best at komiteen vurderer de nye opplysningene, og hvordan saken skal behandles videre. Jeg tillater meg derfor på vegne av komiteen å anmode om at innstillingen sendes tilbake til komiteen.




