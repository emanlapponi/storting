 De fleste av oss har vel hørt om kakebua,
i hvert fall har de av oss som leser Stomperud, registrert
at han stadig vekk er uheldig og havner i kakebua. Dette er noe
som har eksistert i mange år, men det
er jo ingen grunn til å si at man skal fortsette med det.
Det som bekymrer meg, er at enkelte kan oppfatte det som psykisk
belastende å bli satt inn i arrest for relativt beskjedne
forseelser. Man kunne finne andre straffemetoder som ikke
gjør at enkelte kan få psykiske problemer. Det
er hovedbakgrunnen for at jeg tar opp dette spørsmålet.

Jeg sitter med et reisebrev fra en mann på 42 år – et reisebrev
fra kakebua på Værnes, der han satt i 12 dager fordi
han ikke ville avtjene repetisjonsøvelse. Når
han forteller hvordan han opplevde det, tror jeg at ungdom på 19–21 år
vil kunne oppleve det som belastende hvis de har anlegg for å slite
litt psykisk. Derfor vil jeg igjen spørre statsråden
om hun ikke ser at enkelte kan bli påført
psykiske problemer ved et slikt opphold.

