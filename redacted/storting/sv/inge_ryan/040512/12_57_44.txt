 Jeg registrerer at statsråden og jeg
er uenige om behovet for en gjennomgang. Jeg mener fremdeles at
man burde initiert en evaluering og sett på om
man kunne finne andre og mer egnede metoder. Men slik
har det alltid vært i politikken – det er noen
som har måttet kjempe for å få bort gapestokken, man
har kjempet for å få bort heksebrenning, og man
har kjempet for å få bort en rekke ting. Vi som
mener at dette er en gammeldags måte å straffe
folk på, får følge denne kampen videre.
Så får statsråden vurdere å ta
innover seg om noen av synspunktene om at dette er en
gammeldags måte å gjøre det
på, kanskje bør vurderes, og kanskje kommer man
til den erkjennelse at det er tid for å vurdere andre
typer straffemetoder. Men jeg takker statsråden så mye
for svaret og ønsker henne lykke til videre med
arbeidet, både med kakebu og andre
ting i Forsvaret.

