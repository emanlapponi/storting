 Jeg vil stille følgende spørsmål
til forsvarsministeren:

«Bruk av arrest er det strengeste
refselsesmiddelet som Forsvaret kan benytte når enkeltpersoner
forsømmer militære tjenesteplikter. Arrest kan
ilegges i inntil 20 dager, og kan bl.a. benyttes i tilfeller av
ulovlig fravær, beruselse og respektstridig opptreden.
Refselsesformen kan oppleves som en mental påkjenning for
dem det gjelder.

Vil statsråden sørge for
at det foretas en evaluering av bruken av arrest
i Forsvaret, med det mål at denne typen avstraffelse erstattes
med andre og mer egnede refselsesmidler?»

