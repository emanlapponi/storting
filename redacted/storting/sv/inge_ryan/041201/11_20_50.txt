  Jeg takker for svaret.

Jeg må si at i hvert fall de opplysningene
som står i mappa til vedkommende som jeg refererte til
tidligere, tyder på at overvåkingspolitiet faktisk
har pekt på – jeg skal ikke sitere fra hele
mappa – at man rett og slett ikke ønsket å få oppmerksomhet
rundt disse spørsmålene. I dokumentet peker man
på at det er en rekke forhold hvor man ikke har
orden i sysakene: Det er ikke utdannelsestilbud for helsepersonell
på området, det er ikke beredskap for
ilandføring av nevnte pasientkategori, osv. – det er
flere forhold som er listet opp – og derfor er det uheldig
at det kommer inn noen som vil sette søkelyset
på det.

Er ikke statsråden villig
til å si at her kommer det fram opplysninger som gjør
at det er grunnlag for at denne saken kanskje må tas tilbake
til Stortinget og behandles på nytt, eller har
statsråden andre måter han kan følge
opp saken på?

