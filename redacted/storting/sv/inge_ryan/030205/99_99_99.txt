 «Utbruddet av mædi i en sauebesetning
i Verdal har skapt stor usikkerhet blant saueholderne i distriktet.
Om lag 140 besetninger har vært i kontakt med den smittete
besetningen.

Kan statsråden love at alt
vil bli gjort for å få bukt med sykdommen, og
at det vil bli gitt erstatning til dem som blir rammet?»

 Jeg takker for svaret.

Det er et par oppfølgingsspørsmål
jeg har tenkt å stille. Det første går
på dette med prøvetaking. Det ble sagt at man
nå tar omfattende blodprøver, bl.a. på Staur
og andre plasser, av sauer som man har inne. Men er det
aktuelt å foreta prøvetaking over hele
landet, slik at man får en oversikt over hele
bildet, og slik at man unngår at denne sjukdommen sprer
seg?

Eirin Faldet hadde
her overtatt presidentplassen.

 Et spørsmål i forhold til
en erstatning: Det ble sagt at det ikke er automatikk
i at man her får erstatning. Kan statsråden redegjøre
litt for hva som skal til for at man får erstatning når
man har denne type sjukdom i besetningen? Det er jo dyr
som blir sjuke, som produserer mindre, og som fungerer dårlig.
Er det vurdert noen form for erstatningsordning som gjør
at de bøndene som er så uheldige å få denne
sjukdommen i besetningen, ikke lider for store tap?

