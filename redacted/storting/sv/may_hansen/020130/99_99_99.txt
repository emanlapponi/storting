 «Vi har den senere tid hørt
rystende historier om unge jenter og gutter med innvandrerbakgrunn
som må flykte fra sine foreldre
på grunn av vold og drapstrusler hvis de ikke
følger foreldrenes vilje i valg av ektemake. Vold og overgrep
er også en økende problematikk blant
norske ungdommer. Sosialistisk Venstreparti la inn sterke
føringer i budsjettet på at man skal prioritere
prosjekter og forskning som er rettet mot seksualisering
av barndom i Norge, kjønn og kjønnsidentitet.

Vil dette følges videre i Forskningsrådet?»

 Jeg takker for et godt svar, og er glad for
at det er så mange prosjekter på gang. Vi fikk ikke
flertall for dette i budsjettet, så vi håper nå fra
vår side at dette er signaler om at en forsterker
innsatsen.

Vi drøftet denne problematikken i
Nordisk Råd i går, i velferdsutskottet. Dette
er et spørsmål man er opptatt av på tvers
av grenser. Jeg stilte det samme spørsmålet som jeg
nå har stilt, til samarbeidsminister Svein Ludvigsen i går,
og fikk til svar at han ønsker å ta
opp dette med barne- og familieministeren. Derfor kunne jeg tenke
meg å stille et tilleggsspørsmål: Vil
barne- og familieministeren på vegne av Norge være
en pådriver for at man nå i forbindelse med forskning
og prosjektinnsats fokuserer på disse temaene også i
Nordisk Råd?

 Jeg takker igjen for et godt svar, og er takknemlig
for at det jeg stilte spørsmål om i går, allerede
er satt på dagsordenen.

Vi må også se dette
i sammenheng med presset og effekten på barn og unge
gjennom reklame, media, Internett og dataspill. Det diskuteres
veldig mye. Det er ulike forskningsresultater, og de spriker. Vi
var inne på dette rundt juletider i forhold til
dataspill. Hva vil barne- og familieministeren gjøre for å sette
dette på den politiske dagsorden i mye større
grad, og hvilke virkemidler vil Regjeringen iverksette?

