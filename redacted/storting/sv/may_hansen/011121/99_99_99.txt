  Jeg vil stille følgende spørsmål
til miljøvernministeren:

«Høyre fremmet
i forbindelse med behandlingen av St.meld. nr. 24 for 2000-2001
Regjeringens miljøvernpolitikk og rikets miljøtilstand
et forslag om en tiltakspakke for drikkevannskilden Vansjø.
Det fikk flertall. Vansjø er drikkevannskilde for 60 000
mennesker. Vansjø ble stengt i høst for bading
fordi det ble påvist toksiner. Løftene
fra regjeringspartiene i valgkampen var store, men det er ikke
lagt inn midler i statsbudsjettet til en tiltakspakke.

Hva vil statsråden gjøre
for å redde drikkevannskilden Vansjø?»

  2 mill. kr er ikke
en tiltakspakke. Dette er bare en dråpe i havet.
En tiltakspakke er et spleiselag. Dette er ikke et spleiselag.
Kostnadene bare til avløpstiltak
er 160 mill. kr i denne fireårsperioden.
Kostnadene totalt på landbruk og avløp er opp
til 250 mill. kr. Spesielle geografiske forhold
i drikkevannskilden nederst i nedbørsfeltet krever dyrere
avløpsløsninger enn i en del andre vassdrag.
Mange husstander har ikke råd til disse avløpsløsningene.

Har statsråden et svar på hva
staten har tenkt å bidra med for å rydde opp når
det gjelder de utfordringene som her er på avløpssiden?
2 mill. kr, er ikke et spleiselag.

  Jeg hevder fortsatt at dette ikke
er en tiltakspakke, det er kun penger til å videreføre
prosjektet. En tiltakspakke betyr at man går inn med midler for å løse
de problemer som ligger der. Toksiner fra blågrønnalger
kan i ukjente mengder føre til leverkreft. 60 000
drikker fra denne drikkevannskilden, hvor disse toksinene er blitt
påvist i høst – og det er nytt. Hvis
det ikke settes inn en massiv redningsaksjon, er dette
en tikkende miljøbombe. Staten har vært inne
med tiltakspakker andre steder i landet – Mjøsa
og Jæren – hvor man har finansiert opptil 50 pst.
Vansjø er unik fordi det er en drikkevannskilde. Det er
annerledes enn de andre tiltakene staten har vært inne
i. SV har foreslått økte bevilgninger på statsbudsjettet
til dette prosjektet. Vil miljøvernministeren gi Stortinget
anbefalinger om å støtte det?

