  Jeg tillater meg å stille følgende spørsmål
til miljøvernministeren:

«Den fryktede lakseparasitten Gyrodactylus
salaris (Gyro) er nå påvist i et oppdrettsanlegg
for regnbueørret på svensk side av Enningdalselva.
Det er nå stor fare for at parasitten skal smitte
laksestammen i Enningdalselva.

Hva vil statsråden gjøre
for å hindre at Gyro spres til laksen i Enningdalselva?»

  Jeg takker for svaret fra miljøvernministeren
og setter pris på at han reagerte så raskt på mitt – jeg
velger å tro det – innsendte spørsmål,
datert 1. november i år. Allerede 2. november sendte miljøvernministeren
brev til den svenske jordbruksministeren, som han her
var inne på. Miljøvernministerens engasjement når
det gjelder Sellafield, har vært veldig positivt, og jeg lurer
nå på hvilke virkemidler han vil ta i bruk hvis ikke denne
dialogen fører fram.

  Jeg takker igjen for svaret, men det er klart
at dette haster veldig, det vet vi jo. Det er smale nasjonale interesser
og nasjonalt lovverk som nå får store regionale
miljøkonsekvenser for Norge, så jeg forventer
at vi må handle framover, og at miljøvernministeren
gjør det hvis ikke disse samtalene når
fram.

