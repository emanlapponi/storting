 Jeg takker for svaret.

Jeg vil ha helseministeren
til å presisere dette litt mer. Jeg er litt optimistisk
når jeg hører en del av svaret her, at han vil
se på dette. Men i rundskriv I-7/2004 skriver
Helsedepartementet at det må en fornyet vurdering til av hvorvidt
jordmor er kvalifisert for førstegangskontroller av gravide
og til å ta nødvendige prøver. Dette
har jordmødre i dette landet gjort i svangerskapsomsorgen
helt siden vi fikk en lovpålagt jordmortjeneste i kommunene.

Dette er i strid med rådsdirektiv
1980/115/EØS, som sier at medlemslandene
skal påse at jordmødre har rett til å starte
og utøve virksomhet som innebærer å konstatere og
overvåke utviklingen av normale svangerskap og foreta de
undersøkelser som er nødvendige for å overvåke
et normalt svangerskap. Førstegangsundersøkelsen
og prøvetaking er en del av den omsorgen. Her bryter man
i dette rundskrivet med EØS-avtalen.

