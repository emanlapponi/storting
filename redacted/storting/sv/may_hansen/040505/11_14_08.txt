 Jeg takker for svaret.

Dette er innskrenkninger i den praksis som
har vært ført i dette landet over lang tid når
det gjelder jordmor i svangerskapsomsorgen, så det er ikke
noe å diskutere. Det er også en innskrenkning
i kommunens refusjoner – det blir altså dyrere
for kommunene å ha jordmødre i svangerskapsomsorgen
enn før, fordi refusjonen til leger blir høyere.

Jeg synes også det er ganske
forstemmende på bakgrunn av høringsrunden, hvor
både Sosial- og helsedirektoratet, Rikstrygdeverket samt
Den Norske Jordmorforening sier at det forslaget
som kom, undergraver målsettingen om kvinners valgfrihet,
og at det heller ikke sikrer at jordmor vil kunne gi den
gravide en fullverdig svangerskapsomsorg. Synes ikke helseministeren
at det er betenkelig at man ikke tar hensyn til høringsinstansene
når man utarbeider forskrifter for svangerskapsomsorgen?

