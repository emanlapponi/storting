 Jeg vil gjerne få stille et spørsmål
til helseministeren:

«I forbindelse med odelstingsbehandlingen
av stønad fra folketrygden til utgifter til jordmorhjelp
ble det fremhevet av en samlet sosialkomité at forskriftene
skulle utformes slik at kvinnens valgfrihet med hensyn til hvem som
skal ha hovedansvaret for svangerskapsomsorgen, blir reell.

Mener statsråden at dette
prinsippet er ivaretatt i de foreliggende forskrifter,
der jordmor kun får heve takst for svangerskapskontroll,
samt at førstegangsundersøkelse og prøvetaking
skal foretas av lege?»

