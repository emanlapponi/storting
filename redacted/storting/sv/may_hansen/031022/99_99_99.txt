 Jeg tillater meg å stille
følgende spørsmål
til barne- og familieministeren:

«I sommer var noen krisesentre
stengt i ferien. Jeg tok problematikken
opp i et spørsmål til barne-
og familieministeren
og pekte på situasjonen
ved Indre Østfold krisesenter.
Det barne- og familieministeren
svarte på mitt spørsmål,
var at Moss krisesenter var åpent
og kunne ta beboerne fra Indre
Østfold. Moss hadde ikke kapasitet
til dette, og det som skjedde, var at man tok
med seg kvinnene til et privat hjem.
Dette er uakseptabelt og
statsrådens ansvar.

Hvordan kunne statsråden
svare meg at Moss hadde kapasitet?»

 Statsråden sier
at dette er kommunenes ansvar.
Vi har behandlet denne saken
i forbindelse med et Dokument
nr. 8-forslag som SV fremmet, og det
Stortinget sa da, var:

«Stortinget
ber Regjeringen se på strakstiltak
med tanke på den vanskelige økonomiske
situasjon mange krisesenter
er i i dag. Stortinget ber også om
at Regjeringen må finne
en løsning for de krisesentrene
som har mistet fylkeskommunal
støtte …»

Statsråden sier
her at krisesenteret i Indre
Østfold har fått 300 000 kr mer på budsjettet
sitt. Nå viser det seg rundt omkring
at krisesentra har hatt skyhøye
strømpriser. Man har en KLP-regning
som, når man skal lønne sine ansatte,
kostet veldig mye mer i fjor. Det er også store
regninger for tolketjenester.

Det Stortinget mente
da vi sa at statsråden skulle
se på strakstiltak for å holde
krisesentrene oppe til vi
hadde ny finansiering på plass,
var at man skulle gå inn og se på det
enkelte senter. Mener statsråden
at det er forsvarlig å sommerstenge
krisesentre – i den verste
perioden?

 Statsråden er
pålagt av Stortinget å se
på strakstiltak. Jeg vil referere
hva statsråden sa i debatten
om Dokument nr. 8-forslaget:

«Det
er behov for å endre tilskuddsordningen
raskt. På dette punkt er jeg enig med forslagsstillerne.» – Altså SV – «Vi
har ikke tid til å vente lenger. Krisesentrene
har behov for en avklaring med hensyn
til hva som skjer med tilskuddsordningen
nå.»

Det er altså sånn
at Stortinget har sagt at statsråden skal
se på strakstiltak. Men det statsråden
også har sagt, er: «Derfor synes
jeg det er naturlig at spørsmål
om lovfesting også blir vurdert.»

Når man legger en finansiering
inn i ramma når kommunene
har så dårlig økonomi
som de har nå, og krisesentrene
ikke er en lovpålagt tjeneste,
vet statsråden veldig godt
at det betyr at krisesentre
blir nedlagt. Det har allerede
skjedd flere steder i landet. Hva vil statsråden gjøre
med dette?

