  Jeg takker for svaret. Jeg var ikke
helt fornøyd.

Barne- og familiedepartementet bestemte
sist høst at foreldre-barn-institusjoner ikke
lenger skulle defineres som barnevernsinstitusjoner. Mange av dem
var definert som det fra før, til tross for at det bor
svært hjelptrengende foreldre som selv
er under 18 år, på disse institusjonene. Alle
er henvist dit fra barnevernet. Mange kommer direkte fra andre
barnevernstiltak hvor de ikke
lenger kan være fordi de er blitt gravide.

Det er uforståelig at når
ett barn blir til to barn, skal man ikke ha den samme
rettssikkerheten som man hadde i det tiltaket man bodde i før
man ble gravid og fødte et nytt barn. Dette er et omsorgstilbud
rundt omkring i landet som er ekstremt viktig. Mange av disse barna
får jo ikke videre omsorg av sine foreldre. Noen
steder bor det også barn alene, uten foreldre,
i disse institusjonene. Hvem skal ta ansvar for disse barna? Hvem
mener statsråden har ansvaret?

