  Jeg vet positivt at det ligger en klage hos
departementet på at institusjon ikke er godkjent. Men hvis
foreldre-barn-institusjoner i landet ikke skal godkjennes
på lik linje med barnevernsinstitusjoner, hvordan skal
de da godkjennes, og hvem skal føre tilsynet
med denne type institusjoner? Når disse institusjonene
i dag ikke er godkjent, er de falt ut av fylkesmannens
tilsynsansvar. Da lurer jeg på: Mener statsråden
at dette er forsvarlig? Jeg mener at dette ikke
er i tråd med det dette storting vedtok da vi omorganiserte
det fylkeskommunale barnevernet. Her har det vært en godkjenningsordning
fra før. Dette er barn som er henvist fra barnevernet og
kommer fra barnevernstiltak. Veldig mange av dem gjør det,
og mange av disse har ikke noen spesielt stor
omsorgsevne. Dette er godt forebyggende barnevernstiltak,
og dette er statsrådens ansvar. Hva vil hun gjøre med
dette?

