 «Posten erstatter ytterligere 40 postkontor med flere
enn 50 Post i Butikk i kommende halvår. Dette rammer flere
distrikter hvor det tidligere er signalisert at postkontoret skulle
opprettholdes. Det er også fremmet forslag om
nedleggelse der det ikke er butikker som kan ivareta
tjenesten for brukerne. Dette gir ikke økt tilgjengelighet
og service.

Hvordan vil statsråden sørge
for at tilbudet for brukerne blir opprettholdt?»

 Jeg kan nevne et eksempel
fra Østfold som på en måte er et argument
mot det statsråden nå sier. Det er ett år
siden Posten på Jeløy ble oppgradert til samme
status som hovedpostkontoret i Moss. Det betjener 12 000 innbyggere,
og det fins ingen butikk med samme sentrale beliggenhet. I det området
hvor den tiltenkte Post i Butikk skal ligge, har politikerne i Moss
nå bestemt at et kjempeområde skal bygges
ut av OBOS.

Forutsigbarheten for ansatte og kunder er ikke
til stede. Mener statsråden det er greit at posttjenestene
styres med en så stor grad av uforutsigbarhet?

 Statsråden sa i stad at dette ikke var
helt bestemt, men det postsjefen i Østfold sier til avisene,
er at den endelige beslutningen er tatt i denne saken. Han begrunner
det med at det økonomiske bildet har snudd så raskt
at man har vært nødt til å gjøre
disse grepene og endringene, og at det er budsjettet for 2002 som er
bakgrunnen for det som nå skjer.

Vil statsråden se på dette
på nytt, slik at innbyggerne får de posttjenestene
de har krav på? Statsråden har egentlig svart
på det, men jeg ønsker et mer konkret svar.

