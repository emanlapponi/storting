 «Vassdragene i Østfold som Haldenvassdraget,
Vansjø og Tunevannet er truet som drikkevannskilder og
rekreasjonsområder. Blågrønnalger utviklet
i fjor så store mengder toksiner at både
Vansjø og Tunevannet ble stengt for bading. Landbruket
er årsaken til i underkant 60 pst. av forurensingen.
Forbud mot høstpløying rundt Morsavassdraget,
fangdammer og vegetasjonsplanting er tiltak som er iverksatt. Våre
drikkevannskilder er truet.

Hvilke tiltak vil statsråden iverksette
for å bedre situasjonen?»

 Statsråden peker på den store innsatsen
som er gjort av Regjeringa. Det er på en måte å overdrive
veldig når vi ser på hvilken innsats man har gjort
i forhold til Mjøsvassdraget og andre vassdrag. Venstre
frontet Vansjø som valgkampsak nr. 1 i valgkampen i Østfold.
Den forrige regjeringa foreslo flere melkekvoter til Østfold
som et virkemiddel for å redusere forurensningen fra landbruket.
Dette ble omgjort av den nåværende regjeringa.
Vil statsråden se på dette på nytt?

 Påbudet mot høstpløying
gjelder kun rundt Morsavassdraget, og jeg er helt enig i at Morsa-prosjektet
har vist at dette nytter. Men dette er et problem. Akershus forurenser våre
vassdrag i Østfold. Haldenvassdraget, som også er
en drikkevannskilde, er like forurenset. Vil statsråden
komme med påbud overfor landbruket både
i Akershus og Østfold? Det er krise. Toksiner utvikles i våre
vassdrag, så det er fare for at vi ikke
har drikkevannskilder til befolkningen i Østfold.

