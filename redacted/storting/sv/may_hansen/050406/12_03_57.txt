 Jeg vil få stille et spørsmål
til moderniseringsministeren:

«Ved behandling av St.meld. nr. 17
(2002-2003) Om statlige tilsyn inngikk regjeringspartiene, Arbeiderpartiet og
SV en avtale i 6 punkter. Punkt 5 omhandler ansattes vilkår
og rettigheter. Dette ble presisert i årets budsjettbehandling
og støttet av samme partier. Regjeringens mål var
at flest mulig ansatte skulle velge å flytte med og avtalen
presiserer at det skal legges opp til ekstra stimuleringstiltak
for å få dette til. Dette ivaretas ikke
godt nok, og de ansatte behandles ulikt.

Hva gjøres for å følge
opp avtalen?»

