  Takk for svaret.

Det er likevel slik at vi helt klart
har sagt i et flertall, i en avtale, at de ansatte skal ha muligheten
til å flytte ut, ha like muligheter, og at det
skal stimuleres, og det er statsrådens ansvar.

Vi sa også at fortrinnsretten
må gjøres reell, slik Stortinget lovet
i forbindelse med behandlingen av St.meld. nr. 17 for 2002-2003.
Saken ble tatt opp av LO Stat med den gang Arbeids- og administrasjonsdepartementet,
nå Moderniseringsdepartementet, i juni 2004.
En partssammensatt gruppe vurderte om fortrinnsretten i staten kunne forbedres.
Uansett hva denne hovedsammenslutningen foreslo, ble forslagene
totalt avvist av departementet. Jeg kunne godt tenke meg å høre
hvorfor det fungerte på denne måten.

