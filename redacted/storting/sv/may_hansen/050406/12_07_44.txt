  Jeg vil takke for svaret.

Vi får ulike henvendelser fra ansatte
i de ulike tilsynene som sier at man deles opp i nøkkelpersonell, ikke
nøkkelpersonell og ikke ønsket
medflytterpersonell. Det er jo klart det er billigere for disse
tilsynene å ansette f.eks. kontorpersonell på de
ulike stedene. Det er ikke vanskelig å rekruttere,
og det blir billigere ved utflytting.

Vi er ganske opptatt av dette, og
dette har vi presisert to ganger ved et flertall, og vi presiserte
dette på nytt i komiteen ved behandlingen
av årets budsjett. Vi har helt klart sagt at her skal man
stimulere til at alle skal kunne flytte med, uavhengig
av om man er nøkkelpersonell eller ikke
nøkkelpersonell. Jeg vil utfordre statsråden:
Kan statsråden si helt eksplisitt at dette er et tilbud
til alle ansatte?

