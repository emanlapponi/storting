 Jeg vil gjerne stille et spørsmål
til helseministeren:

«Statsråden svarer representant
Ballo på hans interpellasjon 9. januar at det er en forutsetning
og et krav at de regionale og lokale
helseforetakene utøver sin virksomhet i samsvar med de
retningslinjer Stortinget har vedtatt. På tross av en vedtatt
opptrappingsplan for psykiatri er psykiatrien
i Østfold pålagt en innsparing på 20 mill.
kr, som vil bety at distriktspsykiatriske sentre må stenge
i helgene, med de negative virkningene det har for brukerne.

Er dette i tråd med de retningslinjer
Stortinget har vedtatt?»

 Jeg vil takke for et godt og utfyllende svar.

Reduksjonen til 5-døgnsposter er begrunnet
i økonomi. Det er ingen faglige vurderinger som ligger
til grunn. Det har jeg sjekket ut denne uken. Østfold har mange
store utfordringer og topper mange negative statistikker. Det vet
sikkert helseministeren like godt
som meg. Vi har lange ventelister i psykiatrien. Man opererer med
to typer ventelister – venteliste til vurdering, og ny
kø for behandling. Dette er vanlig også i
barne- og ungdomspsykiatrien. I 2000 ble det brukt 1 421 kr
pr. innbygger til psykisk helsevern i Østfold. Sammen med Sør-Trøndelag
var det den laveste satsingen i hele landet. I Oslo, i det
samme Helse Øst, var beløpet pr. innbygger 3 169 kr, langt
over det dobbelte. Mener helseministeren
at dette står i forhold til de store utfordringer man har
innenfor psykiatrien i Østfold?

 Jeg takker igjen for et godt svar. Jeg likte
det godt, og så håper vi at Helse Øst hører
at man her skal ha en utjamning.

Ressursveksten innenfor
somatiske sykehus har vært sterkere enn innenfor
psykisk helsevern på slutten av 1990-tallet og i begynnelsen
av 2000. Det stilles i NOU 2003:1 spørsmål om
hvorvidt stykkprisfinansiering av somatiske tjenester kan gå på bekostning
av det psykiske helsevern. Østfold har mange asylmottak, og jeg
har tatt det opp med statsråden før at vi har
psykisk syke asylanter på mottakene våre
i Østfold som ikke får adekvat behandling. Dette
er meget alvorlig. Det har vi fått erfart nå i
helgen. Hva vil statsråden gjøre overfor Helse
Øst for å bedre situasjonen for Østfold? Hva
vil han gjøre for de pasientene i Østfold som nå ikke
har et helgetilbud, og som sendes ut i en situasjon som ikke
er faglig, men økonomisk begrunnet?

