 Jeg vil stille følgende spørsmål
til landbruksministeren:

«Midler til spesielle miljøtiltak
i landbruket er redusert med ca. 5 mill. kr fra 2001. For Akershus
og Østfold er reduksjonen 1,1 mill. kr. Akershus og Østfold har
store problemer med avrenning fra landbruket
til vassdragene. Drikkevannskilden Vansjø, som forsyner
60 000, er sterkt forurenset, og dette gjelder også de
andre vassdragene i Østfold.

Hvordan kan statsråden forsvare at
man ikke prioriterer Østfold med midler til spesielle
miljøtiltak?»

 Morsa er et veldig godt prosjekt, og det har
vi nå hvilt på i flere år. Men Vansjø er enda mer
forurenset enn før, det er store problemer, det nytter ikke
her å sette inn 3 mill. kr. Utviklingen
i Østfold er et resultat av statlig styrt landbrukspolitikk over
lang tid, og det er det som nå ødelegger våre
drikkevannskilder og vannressursene i Østfold. Det er sentrale myndigheter som
har styrt denne politikken, og det må også være
et sentralt ansvar å ordne opp i det. I budsjettinnstillinga
fra i år viser næringskomiteen spesielt
til at Østfolds avrenningssituasjon har skapt store problemer
for vassdragene, og at fylket bør gis prioritet i arbeidet
med å forhindre og redusere avrenning. Hva vil ministeren
gjøre med dette?

 Takk for svaret.

Jeg syns ikke statsråden
svarte på det jeg spurte om. Her har flertallet i komiteen
gitt et signal overfor statsråd og departement, at Østfold
er det fylket som skal prioriteres. Hva vil han gjøre med
det?

Videre vil jeg henvise til et svar han kom
med i fjor, på nesten nøyaktig
det samme spørsmålet:

«Uansett hvordan vi driver
det og organiserer det, vil det være avrenning fra areal
hvor det drives jordbruk.»

Og videre:

«Men skal vi gjøre
nye framskritt, må vi over på å bruke
arealene til andre ting». 

Det er jo det som er problematikken i Østfold. Man har brukt
arealene, etter statlige føringer, til ting som
gjør at våre vassdrag er helt ubrukelige.
Dette er faktisk en drikkevannskilde, som nå hver sommer
er full av toksiske alger som gjør at folk ikke
kan bade der, og det kan vel på sikt føre
til store helseproblemer å drikke dette vannet.

