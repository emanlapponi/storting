 Vi vet hvorfor krisesentrene er i en dårlig økonomisk
situasjon. Det har vært en lønnsutvikling, strømpriser
og ulike ting som har gjort at mange krisesentre i dette landet
kommer «short». Det har vi vært inne
på før. Statsråden var også inne
på at den nominelle veksten i støtte
fra kommunene til krisesentrene har gått ned fra i fjor.
Dette er jo et stort problem.

Da jeg tok opp denne saken med statsråden
forrige gang angående et krisesenter i Østfold,
sa statsråden i et svar til meg:

«Vi
synes også at det var leit at man måtte
stenge et senter i en periode. Det var også derfor
vi forsikret oss i forkant om at kvinner som trengte krisesenter,
likevel ville få en plass i umiddelbar nærhet
av der de bodde.»

Krisesenteret i Bergen sier at de
må stenge i hele desember. Dette er et stort
krisesenter som dekker et stort område. Hva vil statsråden
gjøre?

