 Jeg takker for svaret.

I en del saker har man fått ulik informasjon
fra offentlige instanser. Det virker som om det er mye usikkerhet rundt
disse nye bidragsreglene. Det er små trygdekontor rundt
omkring, og ett av trygdekontorene har uttalt:

«De
nye bidragsreglene trådte i kraft 1. oktober i fjor. Vi
ser nå at reglene kan gi uheldige utslag i enkelte saker,
men departementet kan ikke ta høyde
for alle eventualiteter når de utarbeider et
regelverk. De nye reglene dekker hovedtilfellene, men en kan ikke
tenke seg alt som kan skje.» … «departementet
er klar over at de nye reglene har visse svakheter.»

Dette har vi også tatt opp
i komiteen mange ganger, og jeg vil spørre
statsråden om hun har noen tanker rundt hva som
er svakhetene i de nye reglene?

