 Jeg tillater meg å stille følgende spørsmål
til helseministeren:

«Den psykiske helsen til asylsøkere
er ofte dårlig av ulike årsaker. Den
medisinske oppfølgingen er
mange steder for dårlig. Helsetilstanden blir ofte
forverret av at man bor i mottak i to til tre år på et
rom med flere barn. Usikkerheten om hvorvidt man får opphold eller
ikke, er også en medvirkende årsak.
Dette rammer hele familien, og barn lever under uverdige
forhold over tid.

Hvilke tiltak vil statsråden iverksette
for å bedre helsetilstanden for dem det gjelder?»

 Jeg takker for svaret fra ministeren.

På tross av det statsråden sier
om rettigheter, opplever mange asylsøkere at de blir en
kasteball i helsevesenet og at helsevesenet
vegrer seg for å behandlet dem fordi problemene er kompliserte
og sammensatte.

Jeg hørte det statsråden
sa om kompetansesenteret, men vil helseministeren
ta initiativ til at vi i større grad får
spesialkompetanse, slik at de det gjelder, kan få adekvat
behandling? Og bør man eventuelt tenke på andre boformer
enn mottak for dem som har dårlig psykisk helse?

 Vi vet at det er en meget lang ventetid innenfor
psykiatrien, og her er det en mye mer komplisert problematikk enn
det vi er vant til.

Så en annen ting: Vi besøkte
et mottak i går. Der var 18 barn stuet sammen på et
ganske lite areal, med et meget dårlig
inneklima. Det fungerte som en barnehage – man kalte det
barnebase – mens foreldrene var på skole, jobb eller
andre steder. Denne barnebasen var åpen fra kl.
7 om morgenen til kl. 17 på ettermiddagen.

Hva vil statsråden gjøre
for å sikre at barn i asylmottak får levelige
forhold som ivaretar helseperspektivet både psykisk
og fysisk? I mitt opprinnelige spørsmål var jeg inne
på barneperspektivet, og i asylmottak lever barn under
uverdige forhold i to–tre år.

