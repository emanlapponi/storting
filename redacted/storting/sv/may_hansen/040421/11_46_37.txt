 Jeg vil gjerne få stille følgende
spørsmål til barne- og familieministeren:

«I den seinere tid er ansatte i barnevernet
hengt ut på internettsider med til dels grove beskyldninger
mot seg. Her stemples nærmest en hel yrkesgruppe med sjikanøse beskyldninger
som er av en slik karakter at det er umulig å forsvare
seg imot det. Dette kan gå ut over den viktige jobben som
må gjøres i barnevernet, og hindre rekruttering
av barnevernsarbeidere. Disse ansatte gjør bare
jobben sin og følger norsk lovverk.

Hva vil statsråden, som arbeidsgiver
for mange av dem det gjelder, gjøre med dette?»

