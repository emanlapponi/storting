 Legemidler er potensielt skadevoldende, og
det er en rekke muligheter for at alvorlige feil kan oppstå ved
administrasjon. Dette er også velkjent i helsevesenet,
og man søker på ulike måter å redusere
risikoen for feil og alvorlige pasientskader. Vi har hatt flere
rettssaker i Norge hvor ferdigutdannede sykepleiere har blitt dømt
og ikke lenger kan virke som sykepleiere.

Jeg synes statsråden er litt defensiv.
Dette er altså studenter som er under utdanning, som blir
pålagt denne type jobb, som har problemer med å si
nei, og som er alene på jobb i hjemmesykepleien og på ulike
institusjoner, og det er veldig vanskelig å si nei til
dette. Vil statsråden kunne komme med noen klare direktiver
overfor utdanningsinstitusjonene om at dette ikke er lov?

