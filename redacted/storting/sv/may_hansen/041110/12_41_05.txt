 Jeg vil stille helse- og omsorgsministeren
et spørsmål:

«Sykepleiestudenter, ufaglærte
pleieassistenter og hjelpepleiere blir presset til å ta
på seg oppgaver de ikke har kompetanse til å gjøre.
Norsk Sykepleierforbund advarer og sier at dette kan ramme pasienter.
Helsetilsynet svarer med at helsepersonell selv er ansvarlig for
ikke å påta seg oppgaver de ikke er kvalifisert
til, for da kan de bli straffet om noe går galt.

Hva vil statsråden gjøre
for å hindre at man under utdanning og som ufaglært
blir presset til å utføre oppgaver man ikke er
kvalifisert til?»

