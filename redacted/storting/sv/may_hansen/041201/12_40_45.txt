 Jeg vil gjerne takke for svaret.

Jeg må si at jeg setter pris på de
svarene statsråden nå gir. Det virker som han
er bekymret for at det etableres en sivil lufthavn på Rygge.
Statsråden svarer også på mitt første
spørsmål at hvis man åpner for sivil
luftfart ved Rygge flyplass, vil det ha konsekvenser for miljøet
som det må tas hensyn til i samband med utslippstillatelsen. Dette
betyr jo, føler jeg, at det statsråden faktisk
svarer på mitt første spørsmål,
om det er mulig med nullutslipp fra en sivil flyplass, er nei, det
er ikke mulig. Men kan statsråden svare meg på det
en gang til: Er det mulig å etablere en sivil
flyplass på Rygge som gir et nullutslipp? For det er det
kommunene har gitt tillatelse til rundt Vansjø. Og kan
statsråden si litt mer i forhold til at man her nyetablerer
en sivil flyplass inne i et boområde, hvor mange
bor innenfor støysonen?

