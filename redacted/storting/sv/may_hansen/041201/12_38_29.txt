 Tusen takk for svaret.

Jeg har en opplevelse av at statsråden
tar vassdraget Vansjø på alvor, og han har også besøkt
vassdraget. Det syns jeg er positivt. Men det er jo ikke bare
Vansjø som er et problem i miljøperspektivet
for denne flyplassen. Det er et overordnet miljøperspektiv
også, ved det totale utslippet fra fly i Norge. Det er
nå kapasitet både på Torp og
på Gardermoen. Denne etableringen vil sannsynligvis gjøre
at vi får større konkurranse, det blir flere halvtomme
fly som flyr, og det tredje i miljøperspektivet
er flystøy. Dette er da en sivil etablering av en flyplass
i et boområde. Det er mange som bor innenfor
støysonen, og dette er en nyetablering. Syns statsråden
dette er greit i et miljøperspektiv?

