 Jeg vil gjerne få stille et spørsmål
til miljøvernministeren:

«Samferdselsdepartementet har nå gitt
grønt lys for etablering av sivil flyplass på Rygge.
Det som nå kan hindre en etablering, er at det ikke
gis utslippstillatelse. Statsråden er godt kjent med forurensningsproblemene
i Vansjø og SFTs rapport om vassdragets tilstand, som beskrives som
meget alvorlig. Kommunene rundt Vansjø har sagt ja til
etablering hvis det blir nullutslipp til Vansjø.

Kan statsråden forsikre kommunene
at det blir nullutslipp ved etablering av sivil lufthavn på Rygge?»

