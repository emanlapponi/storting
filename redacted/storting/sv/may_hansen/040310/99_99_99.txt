 Jeg vil gjerne stille et spørsmål
til helseministeren:

«Aborttallene er på vei oppover
igjen etter en nedgang de siste årene. Legene
er bekymret over at flere tenåringer tar abort. Til tross
for tilgjengelig prevensjon og økning
i salg av angrepiller stiger aborttallene. Vi ligger høyere
enn land vi sammenligner oss med. Fra flere sykehus varsles
det om nedgang i antall steriliseringer etter at det ble
innført egenandel. Dårlig kommuneøkonomi
fører til at skolehelsetjenesten blir nedprioritert.

Hva vil statsråden iverksette
av tiltak for å snu denne utviklingen?»

 Jeg vil takke for svaret.

Dårlig kommuneøkonomi
har ført til at en del av de kommunene som har størst
problemer, har redusert bemanninga i skolehelsetjenesten. Det er
for så vidt et valg kommunepolitikerne gjør. Det
er også slik at helsestasjon for
ungdom ikke er lovpålagt.

Det har også kommet en del
nye prevensjonsmetoder på markedet. Vi har fått
p-plaster, og vi har fått angrepiller. P-plaster og angrepiller
er ikke gratis, som p-pillene er. Kunne statsråden
tenke seg å lovpålegge helsestasjoner for ungdom?
Kunne han tenke seg å gi angrepiller og p-plaster gratis
til ungdom under 20 år?

 Statsråden svarte ikke på om
han mener at egenandel på sterilisering
har gjort at færre steriliserer seg, og at aborttallene øker
av den grunn. Vil statsråden vurdere å ta vekk
denne egenandelen?

Så til et spørsmål
til. Klinikk for seksuell opplysning driver
forebyggende arbeid rettet mot uønskede svangerskap. De
lager handlingsplan for forebygging av uønskede svangerskap,
men det satses betydelig mer midler på å forebygge
abort hos kvinner som allerede er gravide. Hva er grunnen til den
store forskjellen i bevilgning over statsbudsjettet til KSO og AAN Navnet
er nå endret til Amathea.?

