 Jeg har et spørsmål til landbruksministeren:

«Jeg har registrert
at landbruksministeren har besøkt Østfold og engasjert
seg i Vansjø. Vannkilden til 60 000 innbyggere står
i fare for å ødelegges både
som drikkevannskilde og rekreasjonsområde. Landbruket står
for en vesentlig del av avrenningen til vassdraget, og jeg har tatt opp
dette i et tidligere spørsmål. Akershus og Østfold
har store problemer med forurensing i sine
vassdrag, og midler til spesielle miljøtiltak
i landbruket er redusert betydelig til disse to fylkene.

Hva vil statsråden gjøre?»

 Jeg vil takke for svaret.

For nøyaktig et år
siden svarte landbruksministeren meg at han skulle «følge nøye
opp om vi har tilstrekkelige både lovmessige
og andre virkemidler på plass for å forbedre
miljøet» i vassdragene i Østfold. Han forsikret meg
videre om at han «fortløpende vil følge
disse tingene og ta i bruk nye virkemidler» hvis dette
skulle vise seg å være nødvendig.
Mener ministeren at denne nedskjæringen i budsjettet
ivaretar hans forsikringer for et år siden? Og hvilke konkrete
virkemidler har han iverksatt? De tre millionene var også på det
forrige årets budsjett.

 Jeg vil referere ministeren fra 2002 igjen.
Han påpeker, som nå, at erfaring fra Morsa-prosjektet
og Venstres fokusering på miljøspørsmål
skulle «legge til rette for fellesprosjekter i enda
flere vassdrag». Han sier videre at når
sentrale myndigheter legger til rette for slike prosjekter, blir
det opp til de lokale og regionale
myndighetene å følge opp.

Utviklingen i Østfold er et resultat av statlig
styrt landbrukspolitikk over lang tid, og det er det som nå ødelegger våre
drikkevannskilder og rekreasjonsområder i Østfold. Og da
er det de sentrale myndigheters ansvar å rydde opp i konsekvensene
av sentralt styrt politikk.

Morsa-prosjektet fikk 3 mill. kr, sier
landbruksministeren. Venstre lovte før
forrige stortingsvalg 200 mill. kr bare
til Vansjø i valgkampen i Østfold. Hva vil landbruksministeren
helt konkret gjøre i Østfold og Akershus for å bedre
på den situasjonen vi har i våre vassdrag?

