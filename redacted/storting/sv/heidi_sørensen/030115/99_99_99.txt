 «Helsevernetaten kunne 8. og 9. januar
2003 melde om svært forurenset luft i Oslo. I anbefalingene
fra etaten heter det at astmatikere og personer med alvorlige hjerte- eller
luftveislidelser ikke bør oppholde seg utendørs
i slike svært forurensede områder. Østlige deler
av Oslo sentrum og Groruddalen hadde slike forurensningsnivåer.

Hvilke tiltak vil statsråden sette
inn for å hindre at astmatikere og andre syke
mennesker må holde seg inne pga. luftforurensning?»

 Jeg takker for svaret, og jeg takker for engasjementet
for bedret luft i Oslo.

I forrige uke ble det målt
luftkvalitet som lignet tilstanden i Mexico City. I fjor hadde vi
tilstander som lignet Paris. Vi har altså sett at nivåene
har blitt verre, og vi har sett at perioden det gjelder, har blitt
lengre. Det har vært snakk om å sette i gang flere
strakstiltak, f.eks. var det i Aftenposten i dag omtalt en tidobling
av avgiften i bomringen. Det har vært nevnt at på de
verste dagene skal folk bare få kjøre
annenhver dag – de med oddetall sist i bilnummeret den
ene dagen, og de med partall den andre dagen. At det kreves
strakstiltak på bilsiden for å unngå noe
slikt som dette, burde det ikke være
tvil om.

Er statsråden enig i at det er et
verdivalg vi står overfor når vi skal velge om
vi skal sperre inne bilene eller barn og syke
mennesker når det er kaldt?

 Jeg er helt enig i det siste, at vi må tenke
langsiktige tiltak. Jeg er også enig i at det
er de lokale myndigheter som har hovedansvaret for å ta
opp kampen mot lokal luftforurensning. Samtidig har vi vedtatt nasjonale
mål for bedret luftkvalitet og kamp mot luftforurensning
i Norge, og det må også være
statens ansvar på en ordentlig måte å være
med og bidra til at disse målsettingene nås.

I forhold til de langsiktige tiltakene er mitt
spørsmål til slutt: Vil samferdselstiltak som
prioriterer at man får bedret luftkvaliteten i de store
byene, heretter få en høyere prioritet enn det
vi har sett at slike tiltak har fått fram til i dag?

