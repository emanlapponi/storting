 «Olje- og energidepartementet har
lagt fram et utkast til konsekvensutredning
av helårig petroleumsvirksomhet fra Lofoten og nordover.
Utkastet innebærer at det ikke skal
gjennomføres ny forskning. SFT har påpekt
at identifisering av kunnskapshull og ny forskning er
en forutsetning før det på faglig grunnlag kan
treffes strategiske beslutninger om videreføring av petroleumsvirksomheten
i Barentshavet.

Vil statsråden sørge for
at programmet inneholder krav om ny forskning?»

 Statens forurensningstilsyn skriver i sin høringsuttalelse
at programmet delvis vil basere seg på eksisterende og
til dels utdatert kunnskap. Det synes jeg det er grunn til å legge
merke til.

Jeg er glad for at statsråden sier
at han ikke har konkludert med henblikk på om
det skal foretas ny forskning eller ikke. Vil
statsråden gjøre det før programmet settes i
verk? Eller vil han konkludere etter at det
skisserte programmet er gjennomført?

 En av grunnene til at dette spørsmålet
blir stilt, er at mange har tolket deler av det som står
i olje- og gassmeldingen, dit hen at den konklusjonen allerede er
trukket at man ikke trenger ny forskning før
man fatter strategiske beslutninger om petroleumsvirksomhet i Barentshavet.
Jeg er glad hvis olje- og energiministeren kan bekrefte at olje-
og gassmeldingen ikke skal leses på den måten.

