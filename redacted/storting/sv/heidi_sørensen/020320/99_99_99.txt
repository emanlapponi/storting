 «Lokaltoget til Oslo sentrum er
den viktigste kollektive betjeningen av Holmlia.
Tilbudet er gradvis blitt dårligere på tross av
at strekningen er topprioritert både hos NSB
og Jernbaneverket. Jernbaneverket opplyser at sist år
ble 457 togavganger innstilt i begge retninger. Dårlig
togtilbud tvinger reisende og pendlere over på bil, noe
som skaper økt forurensning i allerede
belastede områder.

Hva har statsråden tenkt å foreta
seg for å bedre togtilbudet på strekningen
Oslo–Ski?»

 Jeg takker for svaret.

Statsråden var selv inne
på at det nye dobbeltsporet til Ski vil kunne bedre
tilbudet dramatisk. Det gjelder også hele
strekningen videre nedover til Østfold og inn til Mysen. Med det
investeringsnivået Jernbaneverket har i dag, er det lite
sannsynlig at det nye dobbeltsporet vil komme i inneværende
stortingsperiode, og knapt i denne planperioden. Vil statsråden
i forbindelse med kollektivmeldingen eller på annet
vis komme tilbake til Stortinget med en handlingsplan for investeringer
på jernbanesiden, som igjen bringes i tråd med
det som ble vedtatt i Nasjonal transportplan?

 Det er klart at man har en vanskelig
planleggingshorisont i Jernbaneverket når man må forholde
seg til et budsjett som legger opp til et investeringsnivå som
utgjør to tredjedeler av det som ble forutsatt i Nasjonal
transportplan.

Er statsråden enig i at for å ha
en god planlegging er det viktig at Regjeringen allerede nå er
tydelig når det gjelder hvilket investeringsnivå man
vil ha for jernbanen de neste årene?

