 Jeg takker for svaret. Jeg tror miljøvernministeren
skjønner hvilket bruksområde jeg først
og fremst har siktet til med dette spørsmålet,
nemlig det som går på trevirke.

Ellers må jeg si at jeg deler statsrådens
vurdering at vi har fått bort de verste kjemikaliene,
som TBT, krom og arsen. Der er vi helt på linje. Men fordi
det har skjedd en rivende utvikling, faktisk også i
norsk regi, når det gjelder alternativer til bruk av kobber
i trevirke, ønsker vi at statsråden
er noe mer offensiv i forhold til å si at når
vi har gode alternativer, trenger vi ikke å bruke
denne miljøgiften i den sammenhengen. At det også i
tillegg vil bli til fordel for norske bedrifter som sitter
på verdenspatentene på noen av disse
teknologiene, bør i så måte ikke være
en ulempe for statsråden.

