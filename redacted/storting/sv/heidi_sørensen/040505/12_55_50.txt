 Det er riktig som statsråden sier,
at utslippene er redusert fra 1995. Problemet
er at utslippene de to siste årene har hatt en motsatt kurve
av det man har hatt før, men man kan selvfølgelig velge
det utgangstallet man vil. Det skyldes selvfølgelig bl.a.
at vi har fått vekk de verste, men da må vi på en måte ikke
la det nest beste bli det bestes fiende, når
vi har teknologiske muligheter tilgjengelig.

Jeg registrerte at en av ministerens kollegaer
under valgkampen var meget opptatt av denne saken og besøkte
bedriften Kebony, som har alternativ teknologi for trevirkeimpregnering.
Han understreket at dette selskapet har en teknologi som gjør
at vi kan forbedre kvaliteten på norsk tømmer,
slik at det kan bli en god erstatning for det tropiske trevirket
som dessverre fremdeles befinner seg i det norske
markedet.

Det er ingen tvil om at de bedriftene som sitter
på disse teknologiene, ønsker en strengere
holdning fra norske miljømyndigheter, slik at
de kan bidra til å skape miljøvennlige arbeidsplasser både
i Norge og kanskje også i andre
land i framtiden.

