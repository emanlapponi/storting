 «Olje- og energidepartementet har
sendt utkastet til handlingsplan for vannbåren varme på høring.
Utkastet inneholder ingen forslag til handling, men beskriver utelukkende
dagens tilstand og virkemiddelbruk.

Hva har statsråden tenkt å gjøre
for å sikre at handlingsplanen også vil
inneholde forslag til tiltak?»

 Det er jeg selvfølgelig veldig glad
for å høre.

Det som overrasker meg i forhold til det utgangspunktet
som er tatt i denne handlingsplanen, er beskrivelsen av virkeligheten.
Det er ikke foretatt noen gjennomgang av ressursgrunnlaget
vi kan ha å ta for oss av, verken når det gjelder
bioenergi, når det gjelder prosessvarme, eller når
det gjelder varmepumpetilgang. Det er heller ikke foretatt noen
vurdering av hvilke landsdeler det er som har best tilgang på disse
ressursene. Det er naturlig å tenke seg at Grenland har
god tilgang på prosessvarme. Det er naturlig å tenke
seg at Østerdalen har god tilgang på skog og bør
prioritere bioenergi, mens områdene langs kysten, som i
Sogn og Fjordane, har en unik mulighet til å ta i bruk
varmepumpeteknologi. En handlingsplan for vannbåren varme,
hvor vi skal legge ny og viktig infrastruktur for framtiden, må se
forskjellig ut fra landsdel til landsdel, men det virker ikke
som at det er tatt noen slike grep når man skal lage
denne handlingsplanen, og det bekymrer meg.

 Det har jeg selvfølgelig stor forståelse
for.

Men det vekker selvfølgelig også en
viss bekymring –denne handlingsplanen har vært
et hjertebarn siden jeg satt i Energiutvalget i 1997 og vi begynte å snakke
om dette – når jeg leser et utkast som ikke
inneholder stort mer enn det vi la fram i utredningen i 1997. Da
blir man litt bekymret med tanke på hvor lang tid det går mellom at
man får vedtatt at man skal lage en handlingsplan,
og til faktiske handlinger blir iverksatt. Vi har definitivt kommet
dit at vi trenger handlinger og konkrete virkemidler som utløser
dette. Derfor er jeg også spent på å høre
om tidsplanen til olje- og energiministeren. Hvis han har så lite
som han gir inntrykk av nå, skal det vel kanskje holde
hardt om dette skal være ferdig til i juni, som
det tidligere er bebudet.

