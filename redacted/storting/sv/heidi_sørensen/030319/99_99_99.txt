 Jeg vil stille følgende spørsmål til
miljøvernministeren:

«Kravene til permanente lager for
farlig avfall i Norge er strenge. Nordbruddet på Langøya
ble valgt til et slikt lager etter en lang prosess, hvor
det bl.a. ble vektlagt at bruddet er tett. Norsk Avfallshåndtering,
NOAH, har nå søkt om å få bruke
sørbruddet på Langøya til lagring av farlig
avfall. Sørbruddet er ikke tett, og det er fremdeles god
kapasitet til lagring av farlig avfall i nordbruddet.

Mener statsråden det nå er
behov for å utvide kapasiteten for lagring og behandling
av farlig avfall i Norge?»

 Jeg takker for svaret og for gjenomgangen.
Men jeg synes statsråden hopper bukk over hovedspørsmålet:
Har vi behov for økning i denne kapasiteten nå?

Det er også slik at det
diskuteres om man eventuelt skal selge selskapet NOAH.
Og er det ikke da slik at når man skal sette
verdien til et selskap hvis formål bl.a. er å lagre
farlig avfall, så vil den gjenværende kapasiteten
lagerplass til farlig avfall være en vesentlig
del av verdisettingen til det selskapet?

Er det hensynet til verdien til NOAH, eller
er det hensynet til at vi trenger mer lagerplass for farlig avfall
som er beveggrunnen for at man ønsker å bruke
det mindre egnede sørbruddet også til
lagring av det farligste avfallet?

 Til det siste: Jeg er helt enig. Det er også en
av beveggrunnene til mitt spørsmål. Sørbruddet
på Langøya har kun vært en mulig deponeringsplass
for forurensede sedimenter som ikke krever like strenge
restriksjoner som det aller farligste
avfallet. Det må vi støpe i gips før
vi deponerer det. Det selskapet nå søker om for
Langøya, er å få deponere det aller farligste avfallet.
Og da vil det være bedre økonomi
for dette selskapet å konsentrere
seg i første omgang om farlig avfall. Jeg synes
det er grunn til å spørre statsråden
om det ikke kunne være riktig at vi heller satser
på forurensende masse der, enn at vi satser på det
farligste avfallet.

Så vil jeg få stille et tilleggsspørsmål.
I avisene i Vestfold har det den siste uken vært skrevet
at Statoil har ønske om å deponere
lavradioaktivt avfall i Nordbruddet på Langøya.
Det ville være et tilbakeskritt hvis så skulle skje,
for da hadde man fått en blanding av kjemisk avfall og
radioaktivt avfall. Det er en måte å lagre
på som nesten ingen andre land gjør.
Kan statsråden forsikre om at så ikke
vil skje?

