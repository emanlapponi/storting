 «Alle gassfelt inneholder
radon. Radon har kort levetid og omdannes til radioaktivt bly, som
avsettes i rørsystemer og i utstyr som håndterer naturgass.
Slike radioaktive avsetninger kan skape risiko for arbeidstakerne.
Flere europeiske land er i ferd med å innføre
grenseverdier for radioaktivitet i naturgass.

Har det i forbindelse med Snøhvit-feltet
vært foretatt målinger som sikrer at gassen ikke
gir opphav til radioaktivt avfall – eller er
i strid med kommende europeiske grenseverdier?»

 Jeg takker for statsrådens svar.

Statsråden nevnte at Norge
fulgte de foreløpige grenseverdiene som EU har
satt i forhold til denne problematikken. Da vil jeg gjerne spørre
statsråden om han vurderer å innføre
norske forskrifter om maksimalnivå for radioaktiv
forurensing i f.eks. gass og overflateforurensinger av stål.
Og hvilke nivåer radioaktivitet synes statsråden det
er forsvarlig at arbeidstakere kan få lov til å sveise
på eller gjøre annet arbeid med?

 Hvis jeg forstår statsråden
riktig, synes han EUs foreløpige grenseverdier er bra nok for
Norge, men at man får vurdere det videre om det i visse
tilfeller skal avvikes. Nå er ikke vi pr. dato
bundet av dette felles regelverket
i EU. Hadde det ikke vært greit om vi fra norsk side
fikk på plass et regelverk som sikrer at vi også har
grenseverdier når det gjelder radon i naturgass? Dette
vil ikke minst være viktig i forhold til etterbehandlingen
av rørsystem og eventuelt gasskip når
disse går ut på dato, og som da vil kunne medføre
et ikke ubetydelig avfallsproblem.

