  Myndighetenes primære rolle i sammenheng
med bruk av naturgass i samferdselssektoren er å sørge
for tilfredsstillende rammevilkår. Dette gjelder spesielt
gjennom utformingen av avgiftssystemet, slik at bl.a. miljøegenskapene til
de respektive drivstoffene blir tatt hensyn til. Siden bruk av naturgass
er avgiftsfri, mens bruk av konvensjonelle drivstoff innebærer
høye avgifter, legges det gjennom avgiftssystemet til rette
for bruk av naturgass i Norge. Samferdselsdepartementet er imidlertid
også involvert i enkeltprosjekter som angår bruk
av naturgass i samferdselssektoren. Prosjektene er hovedsakelig
knyttet til områder som er naturlig ut fra miljømessige
og økonomiske hensyn – gassbusser i de store byene
og gassferjer i nærheten av ilandføringsstedene.
 Alle prosjektene har geografisk tilknytning til «Naturgassveien».

Av midlene på kapittel 1301 post 70
i Samferdselsdepartementets budsjett, Tilskudd til rasjonell og
miljøvennlig transport, går i størrelsesorden
10 mill. kr til forsøksordningen for
alternative drivstoff mv.  Samferdselsdepartementet har gjennom
flere år bl.a. fullfinansiert naturgassbussprosjektene
i Trondheim og Haugesund over forsøksordningen for alternative
drivstoff mv.  I den forbindelse har det bl.a. blitt bygd fyllestasjoner
for naturgass i Trondheim og Haugesund.  I Trondheim brukes anlegget
av 4 busser, mens det er dimensjonert for 40.  Fyllestasjonen i
forbindelse med gassbussprosjektet i Haugesund brukes av 8 busser,
6 drosjer og 54 andre kjøretøy.  Over forsøksordningen
har også andre prosjekt som involverer bruk av naturgass,
vært finansiert, som f.eks. et prosjekt angående
gassdrift av lokomotiv.  Videre har det blitt bevilget 10,5 mill. kr
til gassbussprosjektet i Bergen over storbymidlene for 1997.

Arbeidet med å utvikle gassdrevne
ferjer har avklart at bare LNG er egnet som lagringsform for gass
i ferjer.  Den første gassdrevne ferjen er nå under
bygging og skal settes i drift over Moldefjorden i sambandet Sølsnes-Åfarnes.
 Ferjen vil bli forsynt med gass fra Tjeldbergodden. 
Som det ble redegjort for i statsbudsjettet for 1999, betinger en
gjennomføring av forsøk med gassdrift i Boknafjordsambandet
investering i anlegg for omgjøring av naturgass
fra komprimert form, CNG, til flytende form, LNG.  Både økonomiske
og markedsmessige forhold må avklares.  Departementet tar
sikte på å gi Stortinget en nærmere orientering
i løpet av våren.

  Som representanten Inger Stolt-Nielsen godt
kjenner til, har disse sakene vært omfattet med stor interesse
og stort engasjement de seinere år.  Det er ingenting som
tilsier at Regjeringen har en annen holdning i dag til disse prosjektene,
verken på ferjesiden eller bussiden, enn den har hatt tidligere.
 Vi vil, som jeg nevnte i mitt første svar, gi Stortinget
en nærmere orientering i løpet av våren.
 Og i et slikt svar fra statsrådens side ligger det at
han ikke går inn på den uttalelsen som er gjort
fra veisjefens side i denne omgang, men er nødt til å komme
tilbake til det i den orienteringen som gis Stortinget.  





                

   På grunn av periodisk vedlikehald
på ei av dei to ferjene i stamvegsambandet Mortavika-Arsvågen
og maskinskade på suppleringsferja er det akkurat no for
få riksvegferjer i Rogaland.

Vegsjefen har omdisponert Skudenes-ferja til
stamvegsambandet inntil ei av dei nemnde ferjene er i drift att,
venteleg denne veka.  Som ei førebels løysing
fem månader i år vil MF «Tau» då bli
omdisponert til dette sambandet.  Stamvegsambandet er kortare enn
sambandet til Skudeneshavn, og trafikantane som skal over Boknafjorden,
vil ha størst nytte av ferja i dette sambandet.

Rogaland Trafikkselskap AS får levert
tre nye ferjer i år.  Med desse ferjene vil fylket få eit
betre tilbod i ferjedrifta.

Ferjene i sambanda til Kvitsøy og
Skudeneshavn er gamle og modne for utskifting.  Som opplyst av statsråd Dørum
i spørjetimen 27. januar, er det aktuelt å gjere
om riksvegferjesambanda til Kvitsøy og Skudeneshavn til
eit trekantsamband.  Det vil då vere aktuelt å trafikkere
sambandet med ei nybygd ferje med inntil 67 bilplassar.  Departementet
har seinare fått fylkeskommunen sitt vedtak, som legg stor
vekt på at noverande tilbod i Skudenes-sambandet vert vidareført.
 Løyvingane til vegvesenet set rammer for kor godt denne
oppgåva kan løysast.  Eg vonar difor at representanten
Starrfelt har forståing for at heller ikkje eg som statsråd
kan påleggja vegvesenet oppgåver utan påvising
av kostnadsdekning.

  For en som har vært avhengig av ferjer
mesteparten av sitt liv, er det lett å forstå hva
spørsmålet gjelder, og hva man sikter til. 

Det jeg kan love her og nå, er at
jeg vil gå spesielt gjennom ferjesituasjonen i Rogaland.
Jeg vil da kunne svare mer utfyllende på de ulike spørsmålene
som har vært reist i forrige spørretime, i denne
spørretime – og som jeg regner med vil komme i
en senere spørretime. Jeg vil se disse prosjektene i sammenheng
og i forhold til de nye ferjene som blir levert. Jeg vil dermed
avvente de innspill jeg får fra vegsjefen og fra Vegdirektoratet
når det gjelder disponering av ferjene, og vil se dette
i sammenheng med det materiell som er tilgjengelig, ikke bare på fylkesbasis,
som det er spurt om nå. Jeg vil også stille en
del spørsmål om hvordan disponeringen skjer utover
i fylket. 





                

  Hurtigruteselskapene opplyser at godskapasiteten
på hurtigruten i dag er leid ut til Nor-Cargo AS, som også er
ansvarlig for markedsføring og salg. Gods som transporteres
med hurtigruteskipene, er meget assortert, og kan til tider være
vanskelig å kombinere på grunn av ulike krav til
fremføringstemperatur for matvareprodukter. Det har derfor oppstått
problemer med å kombinere isete fiskeprodukter i åpne
kasser med ulike matvareprodukter. Dette er spesielt aktuelt på nordgående
seilinger, ettersom godskapasiteten der i stor grad er benyttet
til matvareprodukter til grossister og butikkjeder.

For å ivareta transportbehovet for
de relativt små mengder ferske isete fiskeprodukter som
sendes på nordgående seilinger med hurtigruteskipene,
vil selskapene anbefale at transportørene endrer emballasjen
tilsvarende den som benyttes ved flysendinger av ferske isete produkter,
og i tillegg at pallene overtrekkes med plasthette. Hurtigruteselskapene
opplyser at med en slik lukking av emballasjen unngår man
avrenning, og luktplagen minimaliseres. Dersom disse kravene til
emballering blir oppfylt, bør problemene med fremføring
av ferske fiskeprodukter på nordgående seilinger
være løst. Hurtigruteselskapene opplyser at de
gjennom Nor-Cargo AS vil sørge for at informasjon tilsvarende
den som er redegjort for ovenfor, kommer fram til agenter i de enkelte
havner og til brukerne.

Generelt vil jeg minne om at den innenlandske
godstransporten gjennom mange år har vært basert
på konkurranse mellom ulike aktører på land
og sjø. Dette gjelder også godstransport med hurtigruten.

Den inngåtte avtalen mellom staten
og hurtigruteselskapene med faste statlige overføringer
til og med 2001, har foruten å sikre daglige helårlige
seilinger Bergen-Kirkenes i avtaleperioden, først og fremst
hatt som mål at selskapene gjennom omstilling skal kunne
drive hurtigruten uten tilskudd etter 2001. 

Omstillingen i seg selv er selskapenes eget
ansvar. Det er vanskelig å se at avtalen gir grunnlag for å gripe inn
overfor håndteringen av den aktuelle fisketransporten.
Jeg har likevel merket meg at selskapene mener problemet kan løses
ved bedre emballering, og at selskapene vil informere agenter i
de enkelte havner og brukere om akkurat dette.

  Jeg er helt enig med representanten Bastesen
i at dette er et problem for dem det gjelder, men det er også en
utfordring for hurtigruteselskapene. Utfordringen går akkurat
på dette med sambruk av kjølerom, av arealer der
lukt og avrenning i perioder har vært et problem, også fordi
 man over tid ikke har hatt faste forsendinger som man kan ta forbehold
om og håndtere som fast gods. 

Det med container, som er foreslått,
kan være noe av løsningen på dette problemet.
Jeg tror som samferdselsminister at løsningen ligger på emballasjesiden,
den ligger både på jamn transport fra hurtigruteselskapenes
side og på varsling om forsendelse fra godsekspeditørene. 

Mulighetene til å pålegge
selskapene noe uten å betale for det, er begrensede. Det
er det jeg som minister har prøvd å understreke.





                

  Det vil også for perioden fra og
med 1. april 2000 bli kunngjort forpliktelser til offentlig tjenesteytelse
og anbud for regionale flyruter der staten anser det nødvendig
for å sikre et tilfredsstillende flytilbud. Forpliktelsene
skal sikre et tilfredsstillende nivå på bl.a.
setekapasitet, antall avganger og takster, og anbud gjennomføres
der ingen flyselskaper påtar seg å imøtekomme
kravene på forretningsmessig grunnlag. For kortbanenettet
samlet innebærer statstilskuddet til anbudsordningen at
takstene kan holdes rundt 25 pst. lavere enn hva som ellers
ville være mulig, basert på dagens anbudskontrakter
og rutenett.

Takstnivå og -system på anbudsrutene
kommer til uttrykk i form av krav til maksimaltakster og rabattsystemer
for alle strekningene underlagt forpliktelse til offentlig tjenesteytelse.
Selskapene kan fritt tilpasse takstene under maksimalnivået.
Det vil også bli satt krav om deltakelse i de til enhver
tid gjeldende ordninger med gjennomgangspriser. Ordningene gir en
rabatt ved omstigning til andre flyruter.

Foruten takstnivået vil også setekapasiteten
være viktig for tilgangen til rabatterte seter og dermed
for det gjennomsnittlige takstnivået publikum vil oppleve.
I den kommende anbudsinvitasjonen for regionale flyruter vil det
i tillegg til generelt høye krav til setekapasitet også settes
krav til justering av setekapasiteten underveis i anbudsperioden
hvis kapasitetsutnyttelsen blir høy. Dette vil bidra til
at setetilbudet vil bli bedre tilpasset svingninger i trafikkvolumet
og lette tilgangen til seter i tråd med publikums faktiske
etterspørsel etter ulike billettyper.

Hans J. Røsjorde hadde
her gjeninntatt presidentplassen.

 Jeg er ikke i stand til å vurdere
hva som er det riktige prisnivået i billettsammenheng,
verken her i dag eller i den nærmeste fremtid. Det ville
i tillegg være uriktig i forhold til den anbudsrunden vi
skal igjennom.

Det jeg har prøvd å understreke,
er at det i forbindelse med de anbudsrundene som vi nå skal
gå, er viktig å få – og det
vil bli et krav – rabatt ved omstigning til andre flyruter.
Det vil også være viktig å se på setekapasitet
i tillegg til takstnivået for å se om tilgangen
på rabatterte billetter kan øke både
kapasiteten og muligheten til å reise rimelig. Det betyr
med andre ord at sammensetningen av flykapasiteten og prisnivået
på flysetene ikke bare må vurderes  i forhold
til høyeste forretningsklasse, men det må også vurderes
i forhold til det rabattnivå man kan oppnå gjennom
tilstrekkelig setekapasitet for rabatterte billetter.





                

 Svaret ser ut til å kunne bli rimelig
kort i denne omgang fra statsrådens side.

De endelige prioriteringene med hensyn til
teknisk/operativ oppgradering, herunder spørsmålet
om rullebanelengder for de enkelte lufthavnene, baseres
i tråd med Norsk luftfartsplan 1998-2007 på grundige
flyoperative analyser i regi av Luftfartsverket. Disse analysene
vil inngå som grunnlag for de forenklede lufthavnplaner som
Luftfartsverket utarbeider for de regionale lufthavnene som skal
ha rullebaneforlengelse.

For lufthavnene i Brønnøysund
og Florø ble det i 1998 besluttet å forlenge rullebanen
til 1 200 meter. 

For de øvrige lufthavnene vil Luftfartsverket
i de nærmeste månedene fullføre sine
endelige anbefalinger og prioriteringer basert på analysearbeidene.
Jeg legger opp til å orientere Stortinget om dette i forbindelse
med fremleggelsen av statsbudsjettet for år 2000.

 La meg kort si at gode råd tas imot
med takk. De vil bli fulgt videre opp. De tingene som representanten
Myrvoll har nevnt, vil bli nærmere undersøkt.
Og her, som ellers, er det Stortinget som til slutt bestemmer hvor
skapet skal stå –  for å si det på den
måten.

