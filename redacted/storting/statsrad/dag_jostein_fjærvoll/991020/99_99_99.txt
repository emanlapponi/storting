  Lønnen til Tormod Hermansen ble i
går fastsatt av styret i det sammenslåtte Telia-Telenor
til 5 mill. kr pluss eventuell bonus.

Lønnen er fastsatt ut fra at stillingen
innebærer ansvaret for et stort internasjonalt selskap.
Jeg finner det ikke riktig å kommentere styrets beslutning
utover dette.

  Nå skal jeg innrømme at
jeg ikke har hørt statsministerens svar tidligere i dag,
men jeg regner med at vi i høyeste grad er på linje også her.

Jeg skal villig innrømme at svaret
til Øystein Djupedal var noe annerledes utformet i går
enn det er i dag. I dag er vedtaket i styret historie. Det betyr
ikke at statsråden ønsker å gå inn
i den interne vurdering i dette internasjonale selskapet og foreta
lønnsavveininger, men statsråden er fullstendig
klar over at lønnsnivået også i internasjonale
selskaper med ståsted i Norden har smitteeffekt. Det betyr
at jeg tar til etterretning de signaler som ligger i representanten
Djupedals ønske om å se nærmere på det
totale lønnsnivået – og nå må vi
si – i Norden.

  Statsråden har aldri toet sine hender,
og vil ikke gjøre det i fremtiden heller. Han vil gå inn
i de prosesser som naturlig tilligger en generalforsamling, tilligger
en statsråd i denne sammenheng, men har stor respekt for
styrets oppgaver og vurderinger.

I denne konkrete saken vil jeg også peke
på at vi ikke går inn i det nye selskapet med
blanke ark. Vi går inn i selskapet med en historie, en
historie som både ligger i det norske Telenor og i det
svenske Telia, også på lønnsnivåområdet.
Men det betyr ikke – og jeg gjentar: det betyr ikke – at
vi ikke kommer til å følge utviklingen nøye også fra
eiersiden. Men nå skal vi gjennom en prosess der de statlige
andeler i Norge og i Sverige skal delprivatiseres, slik at også private
aktører kommer inn på eiersiden. Den utviklingen
vil også gi respons i det nye styret, vil jeg tro, i løpet
av noen få år.





                

