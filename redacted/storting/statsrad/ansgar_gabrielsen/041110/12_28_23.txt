 Som representanten sier, ligger selve det formelle,
det å gi tillatelse og ikke gi tillatelse, under olje-
og energiministeren, men jeg har et konstitusjonelt ansvar for Statens
strålevern og Kreftregisteret, som er de to faglige instansene
som nyttes i denne type spørsmål. Selv om det
er Helse- og omsorgsdepartementet som gir anbefaling til Olje- og
energidepartementet i denne typen saker, er det mer eller mindre
som postkasse for våre to faglige etater.

Hvis det i de undersøkelsene vi nå gjør
på dette området, fremkommer indikasjoner som
underbygger at det er grunn til å legge enda større
vekt på et føre var-prinsipp og en forsiktig agering,
er det klart at dette må kommuniseres til Olje- og energidepartementet,
som altså er det departementet som gir tillatelse. Så fra
Helse- og omsorgsdepartementets side er vi beredt, når
som helst, når vi har et annet vitenskapelig grunnlag enn
det som er tilfellet pr. i dag.





                

