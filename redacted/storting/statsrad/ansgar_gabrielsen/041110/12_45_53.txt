 Jeg har listet opp det ansvaret man har når
man er helsepersonell, uansett hvor man jobber. Representanten Hansen gav
jo for så vidt svaret selv innledningsvis, der det blir pekt
på at på grunn av kommuneøkonomi osv. – Jeg
føler meg ganske sikker på at vårt helsepersonell
på ca. 250 000 ansatte vil ha
nøyaktig de samme problemstillingene knyttet til sin situasjon
om det skulle bli 1 eller 2 pst. flere av samme stillingskategori.
Vi må holde på det enkle faktum at det er virksomhetene
selv som har et hovedansvar for å sørge for internkontrollrutiner og
en bemanning som er i overensstemmelse med lovens krav. Vi må aldri
frita de 250 000 som jobber i helse- og omsorgsvesenet,
for det personlige ansvar man også har.

