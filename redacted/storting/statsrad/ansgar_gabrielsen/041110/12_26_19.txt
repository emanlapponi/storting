  Jeg kan i hvert fall si til representanten
Hansen at jeg skvatt litt i stolen da jeg så nyhetssendingen
og hørte Kreftregisterets direktør uttale seg
både på et vitenskapelig fundert grunnlag og som
mor og bestemor. Det er klart at i de tilfellene hvor det er en
avstand mellom disse utsagnene, kan det fremstå som problematisk.
Jeg har utbedt meg og fått et brev fra direktør
Langmark om dette, og fra det vil jeg sitere:

«På tross
av mitt nei «som mor og bestemor» ble den vitenskapelig
vurdert svake assosiasjon mellom elektromagnetiske felt og kreft
hele tiden presisert, såvel av meg som av Aage Andersen
og Tore Tynes. Men jeg fikk meg altså ikke til, tross tynn
statistikk, å trekke på skulderen av uroen.»

