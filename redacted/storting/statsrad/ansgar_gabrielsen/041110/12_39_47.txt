 Det kunne være fristende å svare
med et ord på to bokstaver som begynner på j og
slutter med a. Jeg tror Alvheim har kunnskap om at jeg på en
ganske konkret måte har tatt fatt i disse tingene i de
regionale helseforetakene. Jeg er også glad for den støtten
jeg har fått i media fra leder av sosialkomiteen vedrørende
det som av enkelte er blitt oppfattet som at statsråden
går for detaljert til verks.

Det er behov for en bedre kontrollvirksomhet
med våre regionale helseforetak. Jeg holder i disse dager
på å omorganisere departementet, herunder å etablere
en egen kontrollenhet, slik at jeg skal kunne ha en fortløpende kontroll
og oversikt, og slik at jeg til enhver tid kan møte i spørretimen
og si at vi gjør det som Stortinget har bedt oss om å gjøre.

Det er nødvendig med en annen form
for dialog med de regionale helseforetakene som et alternativ til å sitte
i åndeløs spenning og vente på Riksrevisjonens
rapport.





                

