  Jeg holdt på å si: Kjære
vene, å gi høyskolene direktiv om at dette ikke
er lov! Å forholde seg til det helselovverket vi har, er
noe av det mest grunnleggende i helseutdanningen, uansett hvilken
profesjon det er. Vi har 36 lover som Stortinget har vedtatt
som styrer spesialisthelsetjenesten. Jeg forutsetter jo at det som
er relevant for de enkelte yrkesgruppene, har man kompetanse på,
for det er en del av utdanningen allerede.

Så til det med feilmedisinering. Det
er klart at det er et alvorlig problem i norsk helsevesen at vi
har en betydelig grad av feilmedisinering. Det er riktig som det
sies, at sykepleiere, men også leger, har blitt dømt
og fratatt retten til å praktisere på grunn av
det. Jeg vil i realiteten si til våre unge studenter at
hvis en overordnet pålegger en å gjøre
noe som er ulovlig, er det ingen grunn til å gjennomføre
det. Ingen skal behøve å sette sin personlige
integritet så til de grader til side fordi man blir pålagt
noe av overordnet myndighet. Ingen kan pålegges å gjøre lovbrudd.

