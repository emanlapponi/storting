  Offentlig sektor har 700 000 ansatte
som gjør innkjøp. Da vi innførte nytt
regelverk, var vi fullstendig klar over at ikke alle
var perfekte i dette fra dag én, selv om jeg tror viljen var
til stede. Antydningene om at det skulle være
korrupsjon og kameraderi og slike ting, kan
vi jo la henge, men det som har vært et overordnet arbeid
innledningsvis i denne fasen, har nettopp vært å informere
og dyktiggjøre dem som er innkjøpere rundt i kommuner
og fylker. Men vi ser jo gang på gang at til og med folkevalgte
organ ønsker å se bort fra konkurranseutsetting
for å gi preferanser til egne lokale leverandører – de
av oss som har et halvt liv bak oss i politikk og lokalpolitikk,
er ikke ukjent med den problemstillingen. Jeg mener
imidlertid det er meget viktig at offentlig sektor, som gjør
innkjøp for 200 milliarder kr i året,
har en bevisst holdning til dette og sørger for konkurranse – det
er det KOFAs jobb å etterleve. Undertegnede bruker altså ikke
silkehansker på de overtredelsene som har funnet sted.





                

