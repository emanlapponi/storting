 For å ta det første først:
I forhold til det som går på DPS-ene i Helse Sør,
skal jeg selvfølgelig etter den oppfordringen lederen av
sosialkomiteen kommer med, se på det på nytt.
Selvfølgelig!

Når det gjelder det siste, som går
på den faglige uenigheten – som er veldig stor
i psykiatrien, i motsetning til i somatikken – deler jeg
fullt ut Alvheims anliggende når det gjelder å se
på og gjennomføre en prosess som ender opp med
en større grad av konsensus. Det vil alltid være en
viss uenighet, men jeg føler meg ganske sikker på at det
også innenfor psykiatrien skal være mulig å få en kjerne
av enighet i det behandlingsopplegget vi har. Det har jeg signalisert.
Det har jeg også tatt opp på de møtene jeg
har hatt i de regionale helseforetak. Jeg har et inntrykk av at
ledelsen i de regionale helseforetak er opptatt av å få noen
standarder, som man har fått innenfor en del andre medisinske
grener.





                

