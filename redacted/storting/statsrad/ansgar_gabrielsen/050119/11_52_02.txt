  Jeg kan ikke her og nå svare utfyllende
på disse to spørsmålene – hvilke
aktuelle pasientorganisasjoner som har vært inne i saksbehandlingen,
og, tilsvarende, om Blåreseptnemnda og deres uttalelse
eller ikke uttalelse i denne saken.

Jeg er fullstendig klar over at dette medikamentet
vi her snakker om, definitivt har hatt virkning, ikke minst for
de hardest rammede KOLS-pasientene. Det jeg har forstått
ut fra Legemiddelverkets vurdering, er at kost-nytteeffekten av
disse to legemidlene – kostnadene utgjør til sammen
500 millioner kr – ikke står
i forhold til den utskrivingspraksis som er etablert. Riksrevisjonen har
også vært opptatt av at vi får et regelverk
som er i overensstemmelse med det.

På bakgrunn av det representanten
Asmund Kristoffersen tar opp, vil det være naturlig for
meg å gå langt dypere inn i denne saken knyttet
til de to tilleggsspørsmålene nå til
slutt – og så eventuelt få lov til å komme
tilbake til det.





                

