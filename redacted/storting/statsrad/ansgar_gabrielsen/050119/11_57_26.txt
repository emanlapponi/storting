  Først i forhold til mulig tidspunkt
for implementering: Når man er ferdig med de faglige vurderingene,
er det ingen grunn til at dette skal ta noe som helst tid. Det vil
ikke bli noen politiske overprøvinger av noen art fra min
side i forhold til den avgjørelsen som blir tatt.

Når det gjelder når man skal
utføre testen, har jeg forstått det slik ut fra
en faglig vurdering i Biologiteknologinemnda at dobbeltesten utføres
mellom 8. og 13. uke, og en eventuell trippeltest, for virkelig å dobbeltsjekke,
utføres mellom 14. og 18. svangerskapsuke. Dette er faglige
anbefalinger som kommer fra Bioteknologinemnda, og som, som representanten
Alvheim sier, er nesten enstemmige – mot bare én
stemme. Vurderingene til nemndas flertall vil bli lagt til grunn
for mine vurderinger.

