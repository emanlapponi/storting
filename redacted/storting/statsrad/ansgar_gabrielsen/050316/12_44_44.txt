  Vi har ikke tid til å gå helt
inn på å skulle evaluere hele
sykehusreformen. La meg si det slik: Den reformen vi fikk, var jo ikke akkurat
i tråd med det som var mitt partis prinsipale ønske.
Jeg vil si det slik at det er med denne reformen som med de fleste,
den har sine sterke og sine svake sider. Jeg er
opptatt av å prøve å kompensere for de
sidene som er svake, og det betyr at måten man styrer et
regionalt helseforetak på fra eierposisjonen, som er helseministerens,
vil måtte arte seg annerledes enn måten man styrer
et hvilket som helst annet selskap på. I det øyeblikk
jeg ser at et regionalt helseforetak ikke gjennomfører – jeg
holdt på å si – med stor iver det som
er eiers ønske, og som definitivt reflekterer stortingsbehandlingen
for nasjonal helsepolitikk, er det min jobb å agere.
Og jeg behøver ikke vente til vi har kastet hele
styret. Så lenge vi har telefon i dette landet, tror jeg
det skal gå helt strålende også i
fremtiden.





                

