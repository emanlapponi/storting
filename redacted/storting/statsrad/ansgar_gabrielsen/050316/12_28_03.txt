  Nå tror jeg kanskje en av premissene
er feil når det gjelder selve spørsmålsstillingen
her, som går på det faktum at man deltar i en
offentlig debatt, og at det er det som kan føre
til at et styre blir avsatt. Det er klart at det er alltid visse
grenser for hva man kan delta i, selv i en debatt. Nå tror
jeg ikke det er det som er hovedkonfliktlinjene akkurat
her. Men det er klart at ethvert styre og enhver direktør
er satt til å gjennomføre, i siste instans, det
Stortinget har vedtatt, enten man liker det eller ei. Å delta
i debatt tror jeg ikke fører til at noen
blir avsatt – da hadde det vel kanskje ikke vært
direktører igjen i helsevesenet. Så jeg tror ikke
man skal vekte det for mye.

Når det gjelder den omstillingsutfordringen
man har i Helse Vest, så er ikke den verken større eller
mindre enn det som er gjennomgående, og som har
vært gjennomgående de siste – så vidt
jeg husker i hvert fall – 25 år. Det har alltid
vært en mulighet til å anvende ca. 1 til 2 pst.
mer enn de økonomiske rammene vi har fått. Og
hvis jeg ikke tar mye feil, tror jeg det også vil være
sånn i fremtiden, uavhengig av hvilke økonomiske
rammer vi setter i helsevesenet.

