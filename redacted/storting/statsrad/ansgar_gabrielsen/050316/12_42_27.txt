 Jeg takker for rosende omtale innledningsvis.
Man skal lytte til den slags.

Når det gjelder gjensidigheten i den
avtalen som foreligger, er det helt åpenbart at skal dette
bli det man forutsetter, fordrer det anstrengelser på begge
sider. Det er helt definitivt. En samarbeidsavtale som denne fordrer
at også Bergens-miljøet utviser den
skjønnsomhet som er nødvendig overfor en avdeling
som den i Stavanger, som kanskje bare opererer en sjettedel
av det som man gjør i Bergen. Det vil selvfølgelig
kreve en del også på det faglige området.

Jeg er imidlertid ganske sikker på at
Stavanger Universitetssykehus – som
vi nå må kalle det, det er nå et universitetssykehus,
og jeg registrerer at representanten Meltveit Kleppa bruker
det veldig ofte, som jo er helt riktig – vil bli ivaretatt.
La meg si det slik: Det skal i hvert fall ikke stå på min
innsats for å bidra til at det samarbeidet
er på sporet, og obstruksjon vil ikke
bli akseptert.

