 Det legges inn så mange premisser
i det som til slutt er et spørsmål, at det er
tilnærmet umulig å svare på det. Det
er helt uaktuelt – for å si det slik – å skulle
uttale noe slikt som at uavhengig av konsekvenser gjennomfører
man et eller annet, åkkesom. De konsekvensene
som er beskrevet ved de omstillingsutfordringene man har, er definitivt
innenfor rammen av hva som er et ansvarlig
helsevesen.

Jeg vil minne om at til tross for all den svartmalingen som
man daglig kan lese om, er det altså slik at
det er vekst i antall ansatte, de økonomiske rammene og
antall pasienter som blir behandlet, og det er redusert ventetid – i
det som av FN er definert som å være
verdens beste helsevesen.

Men jeg aksepterer at våren 2005 er
det kanskje mer enn noen gang svartmaling som er i de
fleste bøttene. Det tar jeg bare til etterretning.





                

