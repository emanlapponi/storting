  Regionale helseforetak
har både en juridisk og en økonomisk
ramme som de skal holde seg innenfor. Innenfor
den kan de utøve den kreativiteten de måtte
ha kapasitet til, men det blir ikke billigere for driftsbudsjettet
om man leier tilbake et bygg fra et datterselskap enn om man har
det i hovedselskapet. Den kvadratmeterprisen som årlig
skal belastes et driftsregnskap, blir i realiteten nøyaktig
den samme. Kreativitet for å få én krone
til å bli to tror jeg ikke engang Helse Vest
greier. Men skulle de komme opp med et slikt forslag, skal jeg selvfølgelig
se meget interessert på det.





                

