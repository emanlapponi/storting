 Ja, det vil jeg definitivt gjøre.
Jeg må være ærlig og si at
da jeg så dette spørsmålet, stusset jeg
litt. Jeg kjenner forhistorien til selve kabelen meget godt. Det
var jeg som hadde ansvaret for forhandlingene med amerikanerne den
gangen vi la denne kabelen, og jeg forutsatte – i mine
tanker i hvert fall – at kanskje noe av det viktigste
ved siden av forskningsbiten var nettopp sykehuset.

Jeg kan si til representanten Hansen at jeg
egenhendig har prøvd i formiddag å ta kontakt
med Telenor for å finne ut hva dette egentlig er for noe.
Jeg føler meg ganske sikker på at når
den kontakten oppnås, blir det også en
løsning. Alt annet vil jo fremstå som noe underlig.

Jeg kan også si at vi i
slutten av mai skal ha en EU-ministerkonferanse i Tromsø – og
vi skal også til Svalbard – hvor nettopp
telemedisin er et tema. Og når vi da inviterer våre
europeiske venner opp dit, synes jeg nok det hadde vært
greit at vi hadde anledning til å sende noe gjennom kabelen,
som vi har brukt ganske mye midler på å få lagt.

