  Det ble mange spørsmål etter
hvert, men de summerer seg opp til det jeg vil kalle for en godt
begrunnet påpekning av områder
som fordrer å bli løst, enten det er ved Rikshospitalet eller
andre steder.

Jeg vil likevel, siden Rikshospitalet nevnes
spesielt, si at innenfor sykehusets totalbudsjett
på 5–6 milliarder kr er det, selv om det er en økonomisk
beskrankning, tross alt et visst handlingsrom. Jeg vil også påpeke
at for dette spesielle området, som inngår i ISF-ordningen,
og som representanten sier bare får
en tredel dekket gjennom ISF-ordningen, er det likevel
slik at det øvrige tross alt finansieres av en grunnbevilgning.
Det er jo ikke bare ISF-andelen som utgjør
den totale godtgjørelsen som sykehuset får.





                

