  Her er vi i et farvann hvor man også skal
tenke seg godt om – hvilke krav man skal etterkomme hva
gjelder innsyn fra pårørende. Det individet det
gjelder, har jo sine rettigheter. Vi opplever ikke
så sjelden at pårørende påberoper
seg tilsvarende rettighet, men så lenge folk er myndige,
over 18 år, og fremdeles bestemmer over seg selv, kan selv ikke pårørende
ivareta rettigheten uten at det er i forståelse med
den angjeldende.

Når det gjelder denne konkrete saken
og innsyn, kjenner jeg ikke til det forholdet. Det høres
for meg kanskje litt spesielt ut hvis ikke den
angjeldende skulle ha det innsynet som etterspørres. Det
må man jo kunne for å ha sin egen vurdering av
det tilsynet som er utført. Jeg noterer meg det, og skal
sjekke det ut og melde tilbake.





                

