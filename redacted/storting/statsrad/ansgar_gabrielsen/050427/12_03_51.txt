  Det er helt åpenbart, slik jeg har
fått presentert behovet, at kapasiteten ikke
er tilstrekkelig slik den er i dag. Med den pasientrettighetslovgivningen
vi nå har, har pasientene rett til å få behandling,
enten kapasiteten er til stede eller ikke, i egen helseregion eller
i en annen helseregion. Det betyr at dette må løses
enten ved at vi utvider kapasiteten, eller ved at vi i
det minste inntil videre kjøper kapasitet i utlandet.

Når representanten Alvheim spør
om de som nå er utredet og klare og altså har
fått denne garantien, skal få tilbudet innen
utgangen av 2005, må svaret på det ganske enkelt være
at det har de nå et juridisk krav på. Det må følgelig
oppfølges.

