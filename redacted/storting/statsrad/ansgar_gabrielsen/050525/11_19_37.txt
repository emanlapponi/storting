  La meg si innledningsvis i mitt siste svar
at jeg føler meg ganske sikker på at
heller ikke politikeren Frøiland vil
ha vanskeligheter med å finne saker hvor hun har hatt et
sterkt engasjement også mot faglige anbefalinger.
Hvis vi skulle ha fulgt alle faglige anbefalinger i norsk
helsevesen, hadde det kartet vi har, sett veldig annerledes ut enn
det som er situasjonen nå.

Så er det ikke riktig at
statsråden tok kontakt med stortingsbenken fra Rogaland.
Det var Rogalandsbenken som var aktive og tok kontakt med statsråden.
Jeg kan ikke huske at jeg fikk en slik henvendelse fra
Hordalandsbenken eller Sogn og Fjordane-benken. Og jeg
har altså et stående system for dette: I det øyeblikket
jeg får en henvendelse fra Stortinget, kommer jeg vanligvis
tilbake i løpet av 24 timer, maks 48 timer. Det ville jeg også ha
gjort om Hordalandsbenken hadde vært så proaktiv
og tatt et slikt initiativ. Hele Vestlandet er representert
i styret i Helse Vest: Sogn og Fjordane, Hordaland og Rogaland.
Og Helse Vest sitt styre balanserer ansvaret, også det
geografiske, og jeg har full tillit til at de har gjort det også i
denne saken.





                

