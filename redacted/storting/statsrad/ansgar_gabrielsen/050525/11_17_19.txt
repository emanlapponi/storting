  Det er helt definitivt at jeg ringte til styrelederen
i Helse Vest for å formidle det budskapet som bl.a. Tore
Nordtun og andre fra Rogaland hadde ført i marken.
Vi er jo vel kjent med at postadressen har betydning for hvor vi
mener aktivitetene skal foregå i helsevesenet.
Det har vi lang erfaring for.

Når det gjelder det faglige innholdet
i denne saken, er det ikke slik at departementet vurderer
det faglige innholdet i de saker som styret i helseforetak og sykehus
fatter vedtak om. Vi foretar ikke faglige overprøvinger
av det. Det betyr ikke at det ikke fra tid til
annen dukker opp saker som får så stor oppmerksomhet
at vi også må gjøre det, og
vurdere hvorvidt vi skal gripe inn. Det kan være nedlegging
av fødeavdelinger, det kan være flytting av kirurgiske
avdelinger og hva det måtte være for
noe. I denne saken har vi full tillit til at styret i Helse Vest
sitt vedtak bygger på et faglig grunnlag som de står inne
for, og det har jeg også fått bekreftet
fra Helse Vest.

