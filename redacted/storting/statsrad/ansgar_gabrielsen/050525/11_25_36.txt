  Det har jeg faktisk ikke grunn til å hevde.
Jeg tror imidlertid vi må være så ærlige å si
at kompetansen når det gjelder å innhente anbud,
nok ikke var like stor på dag én etter
at reformen ble iverksatt. Det har jo vært saker hvor Riksrevisjonen
har påpekt at man ikke har fulgt reglementet,
og dette har vært en naturlig del av den internopplæringen
man har hatt.

Jeg føler imidlertid etter å ha
vært rundt på en del av disse foretakene for nettopp å se
på anbudsinnhentelse, at praksisen er veldig forskjellig.
Akkurat som om man ikke tror når man skal innhente
flere hundre anbud i de fem helseforetakene, at de nødvendigvis
vil være utferdiget helt identisk selv om det
er det samme lovverket som ligger til grunn, vil det være
sånn at hvis Stortingets 165 skulle be om pris på bil,
vil spesifikasjonene variere, selv om det i realiteten er samme
kvaliteten man er ute etter. Og så er det kontraktsforhandlinger,
og da kommer slike tilleggsspørsmål. Epikrisetid
vil være én indikator på kvaliteten
i et tilbud, selvfølgelig.

