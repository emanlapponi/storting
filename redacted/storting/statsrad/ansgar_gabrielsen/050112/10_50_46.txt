 Det som var mitt helt klare signal, og ikke
bare signal, men mitt skriftlige budskap til de fem regionale helseforetak,
var at man måtte bremse opp i forhold til nedbygging av psykiatriske
sykehjem, en nedbygging som hadde gått altfor raskt i forhold til
den oppbyggingen som hadde skjedd i kommunene.

I en del av omstillingene er det både plusser
og minuser. Det vet jeg også gjelder i det området representanten nevner,
som har med Jonatunet å gjøre, og som dette er overført til. Det
jeg har fått opplyst fra Helse Fonna, er at det samarbeidet man
har hatt med ordføreren i Jondalen, er et interkommunalt samarbeid
som har ført til at man har fått et tilbud som kvalitativt på ingen
måte ligger tilbake for det man hadde tidligere. Tvert imot fremstår
det, som jeg har fått opplyst, som et bedre tilbud til de pasientgruppene
som man skal ivareta.

Jeg har noen saker på mitt bord til vurdering,
og det gjelder om man før man legger ned noe, skal ha bygd opp noe.
Det kan være forskjellige vurderinger av det. De sakene ender til
syvende og sist på mitt bord for avgjørelse.

