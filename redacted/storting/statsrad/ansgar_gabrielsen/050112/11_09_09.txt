 Jeg er aldri i tvil om at nye sykehus som bygges,
vil ha en helt annen fleksibilitet, slik at dette problemet vil
være nærmest ikke-eksisterende i en slik situasjon. Men mens gresset gror,
er det viktig at ikke pasientene dør i korridorene. Det jeg kommer
til å gjøre, for så vidt på bakgrunn av dette spørsmålet, i forhold
til Østfold, er selvfølgelig å ta opp dette konkret og se på hvilke
strakstiltak som er mulige både av personellmessig og bygningsmessig
art for å få til en større grad av fleksibilitet. Det fremstår jo
som litt spesielt at det er ti pasienter på gangen, mens man har ti
senger som står oppreid i en annen del av bygningen, muligens også
i samme etasje. Da skulle det være grunnlag for å kunne bruke litt
sunt bondevett for å få dette til, og det har de, så vidt jeg har
skjønt, i betydelig grad også i Østfold.





                

