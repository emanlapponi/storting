 Jeg hører hva representanten Alvheim sier.
Jeg kan ikke se at det er noen vedtak i Stortinget som ikke er iverksatt
for 2005 i forhold til den avdelingen. Jeg kan ikke se at det foreligger
noe vedtak på dette. Jeg vil likevel minne om at selv om det skulle
dreie seg om 6 mill. kr, er altså situasjonen for Helse Sør, som
representanten Alvheim utmerket godt er kjent med, at de har et
underskudd på oppimot 1 milliard kr, og Stortinget har sagt at foretaket
skal være i balanse i løpet av to år. Å pådra seg nye driftsutgifter da,
betyr at omstillingskravet øker ytterligere andre steder. Styret
i Helse Sør har derfor ikke funnet å kunne sette i gang nye tiltak
akkurat i den perioden man er i nå. Så vidt jeg har skjønt av en
del av disse miljøene på Sørlandet, er det en viss forståelse for
at det ikke er så enkelt som representanten Alvheim fremstiller
det, slik fortoner ikke verden seg. Det viktigste er pasientene.
De behandles forsvarlig faglig slik det er i dag, men alt kan definitivt
bli bedre. Denne avdelingen er sterkt ønsket, og ingen skal ønske
den mer velkommen enn meg når den en dag må komme.





                

