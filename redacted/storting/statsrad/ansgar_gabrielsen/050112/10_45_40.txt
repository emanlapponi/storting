 Spesialistutdanningen er en annen meget viktig
bit, men jeg tror kanskje ikke den er en av hovedårsakene til dette.

Så vidt jeg har skjønt på det medisinske miljøet,
er en av hovedårsakene til at det kan sies at det på mange områder
oppstår flere feil og sykehustabber, at man behandler langt mer
kompliserte ting i dag enn man gjorde tidligere. Man behandler langt
eldre pasienter enn man gjorde tidligere, og man behandler pasienter
som har en mye lenger fremskreden situasjon i sitt sykdomsforløp,
hvor man allikevel setter inn tiltak. Det er klart at mulighetene for
ikke å få det ønskede resultatet da definitivt blir større.

Det andre jeg kan opplyse representanten om,
er at i de fem foretaksmøtene jeg nå har - jeg hadde to i går og skal
ha møter på fredag og på mandag - innfører jeg i alle fem helseforetak
internkontrollrutiner forankret i styret og intern revisjon, der
revisjon av internkontroll av medisinsk art selvfølgelig er den
aller vesentligste. Faktum er at det kun er ett sykehus i dette
land som er ISO-sertifisert, og kvalitetssikringen vil være et hovedanliggende
i 2005.





                

