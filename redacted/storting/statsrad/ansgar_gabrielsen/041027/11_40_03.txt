 Det er jo selvfølgelig ikke hyggelig å skulle
bidra til å øke uroligheten hos representanten
Bastesen, men å styre medias fokusering og avveining mellom
sel og helse er i hvert fall utenfor mitt kompetanseområde.

Jeg kan tidvis dele den frustrasjonen som representanten
tydeligvis har hatt. Frustrasjon har jeg også hatt i mine
26 år som politiker. Det er ikke alltid media har et proporsjonalt
forhold til viktigheten av en sak, objektivt sett, og overskriftene.
Men la meg si at jeg føler at media i veldig stor grad
følger helsevesenet. Det tror jeg er veldig viktig. At
vi ikke bare har helsetilsyn og det formelle, men at også pressen
er opptatt av enkeltindividene, tror jeg er et viktig bidrag til
oppmerksomhet.

Når det gjelder sel, tror jeg undertegnede
og Bastesen har et relativt likeverdig forhold til den, som for
tiden de to eneste i denne salen, så vidt jeg husker, som
har fartstid fra fiskeriene.





                

