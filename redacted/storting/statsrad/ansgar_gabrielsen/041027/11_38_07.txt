 : Jeg skal forsøke – så langt
jeg evner og hukommelsen tilsier det.

La meg først gjøre det helt
klart: Det er ikke 389 mennesker som har dødd på indremedisinske
avdelinger. Jeg sa det hadde vært 389 tilfeller av uønskede
hendelser. I 2003 var det elleve uforklarlige dødsfall
på de indremedisinske avdelingene til sammen, altså verken
1 000 eller 389. Veldig mange av disse skyldes overdoser.
Det skilles ikke på årsakene til feilmedisinering.
Men det som er helt klinkende klart, er at alle slike avvik meldes
i et system som Helsetilsynet reviderer, og de går inn
og ser på kvalitetssikringsrutinene for å minimalisere
dette. Som jeg sa: Ethvert uforklarlig dødsfall er ett
uforklarlig dødsfall for mye.

Tallene fremkom altså i undersøkelsen
som ble gjort på Akershus Universitetssykehus fra 1993
til 1995. Indikasjonen som vi nå har fra Helsetilsynets
rapport etter sykehusreformen, går altså i stikk
motsatt retning av det man kan lese mellom linjene hos Bastesen,
nemlig at dette skulle ha økt. Tvert imot synes det som
om det har gått rette veien.

