 Det som er hovedanliggendet til representanten
Alvheim, som går på styringsdokument, tar jeg
til etterretning.

At det er en uro i denne bransjen, er ikke
noe nytt. Og at det er motkrefter, merker man jo kontinuerlig. Jeg
føler imidlertid at det budsjettet som Regjeringen har
foreslått, og den avtalen vi har gjort med Fremskrittspartiet, vil bety
at flere pasienter blir behandlet neste år. Det vil naturligvis
bli lagt en ramme i forhold til det. Men det faktum at vi har denne
avtalen, med det substansielle innholdet, vil være
reflektert i det dokumentet.





                

