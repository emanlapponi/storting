 Jeg har ingen dokumentasjon for å si
at noens bekymringer er subjektivt ubegrunnet. De som uttrykker
at de er bekymret, forutsetter jeg er bekymret. Spørsmålet
er hvilken vekt det skal legges på det i forhold til den
bekymringen undertegnede måtte ha for pasientene og for
behandlingen.

Jeg er ganske overbevist om at tidligere
regjeringer som har lagt ned hele lokalsykehus, har gjort
det fordi man mente man kunne oppnå et kvalitativt bedre
tilbud. Og det faktum at vi har hatt og har en medisinsk utvikling,
fører jo til at vi ikke kan gjøre alt
overalt.

Jeg har ikke hørt noen
som ønsker seg det helsevesenet
vi hadde i 1960, i 1970 eller i 1980, for den saks skyld,
hvor man nesten kunne gjøre alt overalt. Den høye grad
av spesialisering gjør at det kan man ikke. Nå diskuterer
vi faktisk om vi bør ha en felles skandinavisk holdning
til hvor sjeldne sykdommer, eksempelvis, skal behandles. Det er
det samme som også reflekteres i de regionale
helseforetakene.





                

