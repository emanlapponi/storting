 Min vurdering er at det er meget klokt å involvere
Stortinget. Derfor har også Regjeringen i to
dokumenter til Stortinget sagt at til tross for at Stortinget har
delegert dette til Kongen i statsråd, vil en finne det høyst
formålstjenlig og fornuftig at organiseringen av den største
tjenesteleverandøren i Norge finner sin løsning
i Stortinget, for nettopp å forankre
dette bredt.

Jeg tror det vil være klokt å ta
innover seg, uansett hva man måtte ha ment for tre år
siden om hvordan dette burde gjøres, at de ting man avdekker
i ettertid som fremstår som imperfeksjoner i måten å styre
det på, må man gjøre noe med, uten at
man dermed har sagt at man endevender alt som finnes. Det er helt åpenbart
at det er slik, særlig når det gjelder investeringer,
som er en langsiktig affære, at fornuften, eventuelt
ufornuften, av det man har gjort, ofte viser seg i ettertid.
Nå er vi i ettertid, og det vi ikke så på dag én,
ser vi på dag tusen. Det er der vi er nå.

