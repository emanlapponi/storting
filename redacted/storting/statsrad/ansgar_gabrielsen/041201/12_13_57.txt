  La meg helt definitivt slå fast når
det gjelder representanten Alvheims innledning til spørsmålet,
om såkalte signaler som måtte ha gått
ut fra embetsverket: Bestillingsdokumentet, eller styringsdokumentet,
som det ofte omtales som, går ut første
uken i januar med undertegnedes underskrift, og det er det som er
styringsdokumentet for de regionale helseforetak.

Det dokumentet må selvfølgelig
reflektere det faktum at vi øker ISF-andelen fra 40 til
60 pst., med de muligheter og de fallgruver som kan være
knyttet til det. Ingen vil jo være tjent med at vi ikke
har noen form for budsjettkontroll. Det er jeg fullstendig
klar over heller ikke er representanten Alvheims utgangspunkt.
Men hvor stor en eventuell vekst blir, er det vanskelig
for undertegnede å tallfeste på bakgrunn av den
dokumentasjonen jeg har pr. i dag.

