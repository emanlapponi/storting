  Representantens tilleggsspørsmål
innehar en påstand som etter mitt skjønn ikke
er riktig. Det er ikke riktig at det ikke er
iverksatt tiltak. Jeg har nettopp listet opp alle
de tiltakene vi har iverksatt, med alle de kontaktgruppene
som er organisert, og det samarbeidet som vi
har med direktoratet, med departementet, med fylkesmennene, med
kommunene og med brukerorganisasjonene. Så viser det seg
altså at til tross for det intense arbeidet som har vært
gjennomført – halvparten av de 125 man hadde kartlagt,
er kommet ut – har likevel en del kommet inn.

For en del innebærer det
et kortere opphold. For noen har det vært av
mer permanent art. Det betyr da at kommunene av forskjellige grunner,
både av gode og dårlige, men antakeligvis
flest dårlige, ikke har gjennomført
de tiltak som i et samarbeid er bestemt
skal gjennomføres.

På bakgrunn av de faktiske forhold
som nå foreligger, er det helt naturlig for meg å ta
fornyet kontakt med fylkesmennene om denne problemstillingen. Det
har jeg tenkt å gjøre i et møte
jeg skal ha med dem kl. 14 i dag.

