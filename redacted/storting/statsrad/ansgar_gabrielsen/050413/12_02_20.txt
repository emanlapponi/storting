  Det siste er jeg helt enig i. Så vidt
jeg har skjønt av statsforfatningsretten, er det slik at
det bare er statsråder som er ansvarlige overfor
Stortinget. Det er jo ikke det som diskuteres.

Så har Stortinget også operasjonalisert
den utflyttingen og lagt ansvaret for gjennomføringen av
den til kommunene, som har ansvaret for eldreomsorgen. Vi skal bistå faglig.
Den faglige bistanden som tidligere ble gjort fra bl.a. Valnesfjord,
er nå overført til de regionale
helseforetak. Den faglige biten er nøyaktig
den samme.

Det som er helt tydelig, er at det er enkelte
kommuner som av varierende årsaker ikke
har greid dette, til tross for den tette oppfølgingen.
Men som jeg sier, mitt handlingsrom er en fornyet kontakt med fylkesmennene
for på nytt å ta en gjennomgang og se til at de
som ønsker å flytte ut, får
det, men vi må huske at halvparten av de 125 som var i
institusjon, ikke hadde et ønske om
dette, slik det fremgikk av det grunnlaget Stortinget hadde til
behandling.





                

