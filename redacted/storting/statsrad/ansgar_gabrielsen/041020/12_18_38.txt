 Det vil alltid være en avveining mellom
mange motstridende interesser. Med all erfaring fra sykehusdrift,
i 25 år som politiker, synes jeg å huske at slike
uttalelser, fra eksempelvis Norsk Karkirurgisk Forening
og andre foreninger, ikke har lagt mye demper
på den støyen som oppstår når man
får vedtak som går en imot. Jeg antar at debatten
på Sørlandet og det som hadde stått både
i Agderposten og i Fædrelandsvennen, hadde vært
noenlunde det samme uavhengig av hva denne foreningen
måtte ha sagt.

Dette med plassering av sykehusfunksjoner utløser alltid
sterke følelser, og det gjør det også denne
gangen. Jeg registrerer at administrasjonens foreløpige
innstilling er at karkirurgien skal legges til Kristiansand, basert
på et tyngdepunkt i forhold til befolkning, og at styret
skal fatte vedtak om det i januar, etter at de har hatt
prosesser overfor lokal- og regionalpolitikere på Sørlandet.

