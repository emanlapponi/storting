 Det er klart at en metode som denne, hvor man
skal yte tilskudd etter at man har sjekket ut den faglige
forsvarligheten av opplegget, i enkelte tilfeller vil kunne innebære
at man ved relativt like tilfeller kan få forskjellig
behandling hva gjelder tilskudd. Det er selvfølgelig ikke ønskelig.
Jeg skal ta initiativ til, som Alvheim spør
om og oppfordrer til, at vi skal få en større
grad av felles holdning til dette, slik at like tilfeller
behandles likt uavhengig av hvilket foretak man måtte være
i, med den lille reservasjonen knyttet til den medisinske
vurderingen som gjøres. Men like medisinske
vurderinger skal behandles likt uavhengig av hvilket av de fem helseforetakene
man er pasient i.

