 Den problemstillingen ser jeg, og den ser jeg
meget godt. Det har vært mange enkeltinstitusjoner som
har klagd på måten man har blitt behandlet på av
de regionale helseforetakene, det
legger jeg ikke skjul på. Jeg har hatt møte
med mange av disse.

Jeg har nå nedsatt en gruppe som har
fått fem–seks uker på seg, og som består
av folk fra de private sykehusene, fra de regionale
helseforetakene og fra departementet til å se på hvilke
tiltak vi kan gjøre på kort sikt slik at institusjonene
skal få en større grad av forutberegnelighet.
Så det styringsdokumentet som vi vanligvis sender ut første
uken i januar, skal ha i seg en del av de tingene som man har vært
opptatt av. Det gjelder både forhold som habiliteten til
de personene som foretar forhandlinger, forutberegnelighet og større
tidshorisont for kontraktene, og ikke minst gjelder det
at kontraktene blir reforhandlet i god tid før de løper
ut, slik at nødvendig omstilling kan foregå, enten
det er i det private eller det offentlige.

Problemstillingene som tas opp, er høyst
relevante. Jeg har gjort noe med det, og det vil få konsekvenser.

