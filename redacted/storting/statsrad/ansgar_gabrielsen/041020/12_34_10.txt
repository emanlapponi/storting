 Det siste er jo et godt spørsmål,
om det er en klok måte å drive omstilling
på, slik det utøves ved dette sykehuset. Det har jeg
selvfølgelig ikke konkret kunnskap
om – om det er fire dager før eller fire
dager etterpå. Men det som jo er uomtvistelig, er at det
foreligger strategidokumenter for ethvert helseforetak
og for ethvert sykehus. Og der kan man selvfølgelig få svar,
for dette er jo åpen informasjon som ligger ute, og som alle
kan finne på nettet. Men jeg antar at spørreren
først og fremst er opptatt av fremtidig struktur og fremtidige
endringer. Det er det ikke lett for en sykehusdirektør å svare
på, før man har gjort eventuelle endringer. Den
prosessen man er i, har til hensikt å skape likeverdige
tilbud, enten man er i Follo-regionen, bor på østsiden eller
vestsiden, eller man er i Aust-Agder eller Vest-Agder.

Det jeg kan si når det gjelder Ski
sykehus og det opptaksområdets funksjoner, er
at det må ses i sammenheng med de andre sykehusene
som er satt til å ivareta helsen til dem som
bor i dette området.





                

