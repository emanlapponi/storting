 For det første er jeg meget
opptatt av at det frie sykehusvalget, som vi nå har utvidet
fra 1. september, skal være reelt. Så ser jeg
at det er en diskusjon, også for så vidt mellom
offentlige sykehus, der noen bekymrer seg veldig over
de sykehusene som pasientene velger bort. Det kan det også være
grunn til. Da mener jeg det er viktig at vi gjør
tiltak for å bedre kvaliteten ved de sykehusene
pasientene velger bort.

Når det gjelder valget mellom
det offentlige og det private, skal det være
akkurat like reelt for pasienten. Den valgmuligheten
som vi har gitt, den pasientrettigheten som er udelt, er udelt som
sådan og i utgangspunktet uten beskrankninger. Så må det
selvfølgelig tilpasses det behovet og den økonomien
som man til enhver tid har, men det bør innrettes nøytralt
i forhold til offentlig/offentlig og offentlig/privat.
Det er mitt absolutte utgangspunkt.





                

