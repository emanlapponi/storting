  Først og fremst må jeg si
at det er umulig for en statsråd eller en regjering eller
for den norske stat som sådan å sette
til side alle faglige råd fra de instanser
vi har etablert, som Sosial- og helsedirektoratet og Nasjonalt folkehelseinstitutt,
som besitter den fremste kompetansen i landet, og som skal gi helseministeren
råd på dette området. At det er en enkelt lege
som har en annen vurdering, tar jeg bare til etterretning,
for det kan ikke bety at da må vi gjøre
nøyaktig det som denne legen sier.

Vi har en nasjonal pandemikomite
som er jevnlig samlet. De skal ha møte igjen
den 28. februar. Der sitter det folk fra hele landet,
de fremste ekspertene vi har, og de skal komme med det best mulige
rådet til Regjeringen om  dette. All den informasjon jeg
har, tyder på at vi er i den absolutte front i måten
vi håndterer dette på beredskapsmessig. Jeg har
full tillit til det som gjøres, selv om det er en enkelt lege
som mener noe annet.

