 Det siste kan jeg svare veldig fort på.
Ski sykehus vil bestå, med et innhold som er
godt tilpasset det faktum at det er 100 000–120 000 mennesker
i det området som sokner til det, og med de tilbud som
det er rasjonelt å legge dit.

Så må vi heller ikke
glemme det faktum at det jo ikke er mange «kaffekok» fra
Ski til hovedstadsområdet, hvor vi har de spesialiserte
tjenestene. Når vi ser på de avstandene man må reise
en del andre steder i dette landet, tror jeg ikke
man trenger latinsk temperament eller å slå verken
agurker eller andre gjenstander i kassaapparatet.
Når det gjelder graden av sindighet i Follo-området,
tror jeg ikke den er spesielt annerledes enn
den er mange andre steder i Norge. For en sindig sørlending
fremstår det ikke akkurat nødvendigvis
som at det ikke er mulig å bli enda mer
sindig. Men jeg kan i hvert fall si at det som vi legger opp til
for våre lokalsykehus, er en modell som er bedre tilpasset våre
innbyggere.

