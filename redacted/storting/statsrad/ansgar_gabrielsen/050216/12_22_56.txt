  Først en korrigering: Det er ikke
kjent for meg at noen offentlig myndighet har gått
ut og advart mot innkjøp av Tamiflu, men det er heller ikke
gått ut en anbefaling om å gjøre det. Det
er noe ganske annet enn å antyde at noen
har advart mot å kjøpe dette legemiddelet.

Sosial- og helsedirektoratet og Nasjonalt folkehelseinstitutt
foretar nå en grundig gjennomgang og vurdering både
av vår beredskapsplan og av våre beredskapslagre.
De er bedt om å komme til meg med en anbefaling – den
vil jeg få i løpet av uke 10 – om ytterligere
mulige tiltak.

Det er også viktig i en
slik situasjon, der avisoverskrifter fort kan få oss til å tro
at man er langt inne i svartedauden, at vi prøver å beholde
den alminnelige ro, selv om der er en risiko. Men, som sagt, jeg
vil komme til Stortinget så fort jeg har en ny anbefaling,
med forslag om nye bevilgninger i den grad vi finner det hensiktsmessig.





                

