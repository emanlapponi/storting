  Det siste som representanten her tar opp,
knyttet til samhandling med førstelinjetjenesten, dvs.
den kommunale helsetjenesten, er helt avgjørende for store
deler av befolkningen, som ofte er i en situasjon
der man etter å ha blitt utskrevet fra spesialisthelsetjenesten,
i realiteten kanskje ikke er god nok til verken å komme
hjem til seg selv eller på en institusjon. Det
betyr at vi trenger rehabiliteringsplasser, særlig for
en del av våre eldre, nærmere hjemstedet
enn det som har vært tilfellet til nå. Det vil være
en av funksjonene, tror jeg, til veldig mange av våre lokalsykehus
i fremtiden, og det er særs aktuelt på Ski. Ski
sykehus kommer til å bestå. Det er helt
uaktuelt å fase ut Ski sykehus. Men det er også uaktuelt å si
at alle de tjenestene vi har ved alle våre
sykehus, er det fornuftig å ha også i
fremtiden. Jeg vil bare nevne overlevelsesratene som vi
har på en del av våre sykdommer, som
gjør at vi spesialiserer. Det har lite med rasjonalitet å gjøre.
Det har i langt større grad å gjøre med å gi
kvalitet i tjenestene.

