  Jeg tror den generelle bekymringen er jevnt
fordelt mellom spørrer og statsråd.

Som jeg sa i mitt første svar, hvor jeg refererte
til det som var situasjonen i fjor vår, nemlig våren 2004, da vi hadde
veldig mange på venteliste, var det ingen på venteliste lenger da
virkeligheten inntraff i august. Da ordnet disse tingene seg. Ved
oppstart i august 2004 - det er jo sommeren som har vært problemet
- var det ingen venteliste, så langt jeg kan se. Men det har vært
usikkerhet helt fram til siste stund for enkelte. Jeg kan likevel
ikke garantere at ikke det blir situasjonen også til våren igjen,
at det er en større pågang innledningsvis enn det som er kapasiteten.

Det er klart det er viktig å ta hensyn til
begge sider i denne saken. Det er jo også av hensyn til studentene
at man ønsker tilstrekkelig med veiledere for å gi dem et innhold
i turnustjenesten som kvalifiserer dem. Jeg føler vel i veldig stor
grad at dette er rimelig godt ivaretatt.

