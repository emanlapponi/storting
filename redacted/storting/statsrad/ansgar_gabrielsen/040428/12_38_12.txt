 Jeg føler meg veldig trygg når
det gjelder å ha gjort det som gjøres kan.

Det vi gjorde i disse undersøkelsene
til TBL, og ikke minst i egen regi, var på en måte å gå så langt
man kan gå, i forhold til hva et annet lands regjering
gjør på sitt eget kontinent. Vi kan ikke
drive politietterforskning i Spania.

Dette har blitt en sak for kommisjonen. Vi
har oversendt all dokumentasjon vi har fått tilsendt, til
kommisjonen, vi har snakket med andre lands representanter
og ministere som har interesse for den samme saken, og
vi har hatt møte med EUs konkurranse-kommissær
for å henlede oppmerksomheten på disse tingene.

Men som jeg sa innledningsvis: Man må ikke
blande lovlig og ulovlig støtte. Det er mye støtte
som er lovlig i denne verden. Så vidt jeg har skjønt
av den siste pakken, dreier det seg om 215 mill. euro
til et FoU-program og 300 mill. euro i tilskudd
og lån til disse verftene.

