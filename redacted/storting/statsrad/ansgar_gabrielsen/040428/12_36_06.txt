 Jeg er glad for den justeringen av formuleringen.
Akselsen sier at man ikke
i sterk nok grad har gjort noe. Jeg synes kanskje det jeg leste
i Aftenbladet, var noe grovt. Så vidt jeg vet og har kunnet
undersøke, har det fra norske myndigheters side
aldri vært gjort så mye for nettopp å prøve å avdekke
dette. Men det er et engasjement som ikke bare norske
myndigheter har, men også alle andre
land som har hatt og har konkurranseproblemer knyttet til noen
av disse spanske verftene.

Det vi har gjort i ettertid, er å følge
opp dette i forhold til kommisjonen, ikke minst ved også å påvirke
og snakke med andre som er i samme båt, enten
det er tyske, svenske eller danske
ministre. Senest i helgen hadde jeg, som sagt, en samtale med en
representant for den spanske regjeringen, og jeg bad vedkommende
om å overbringe alle mine bekymringer
for den utviklingen vi ser, og for de implikasjoner det har også for
norske verft. Det formoder jeg at den nyvalgte regjeringen
får overbrakt fra vedkommende som var til stede på ministerkonferansen.

