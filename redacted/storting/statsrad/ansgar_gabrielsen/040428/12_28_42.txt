    Først
til disse tallene. Så vidt jeg har forstått, var
beløpene 480 000 kr og 475 000 kr
eksklusiv salgsomkostninger, om man gjør tallene sammenlignbare.
Bruttotallet var, som representanten sa, 500 000 kr.
Det er altså 5 000 kr i differanse. SIVAs
administrasjon og styre
legger også vekt på andre
elementer når man forestår slike salg. Jeg må bare
ta til etterretning at SIVA har gjennomført et salg.
Jeg antar at spørreren vil være innforstått
med at et slikt salg selvfølgelig ikke kan omgjøres.
Det ville imidlertid være naturlig, på bakgrunn
av dette spørsmålet, å presisere premissene
for slike salg som SIVA forestår, men jeg har
som sagt ingen belegg for å si at de ikke har fulgt
de reglene og retningslinjene som gjelder.

