  Jeg er veldig opptatt av at påstander
om skjevheter blir gått etter i sømmene.
Hvis det skulle være slik at man får
markant forskjellige tilbud avhengig av om man bor i Flekkefjord eller
i Levanger, er jeg interessert i å få dette
dokumentert for å gå videre med det, for jeg er
opptatt av likebehandling.

Nå har jeg hatt møter med
ganske mange pasienter i det knappe året jeg
har vært i Helsedepartementet. Det har veldig ofte
endt med at det som i utgangspunktet for oss legfolk kanskje fremstår
som like medisinske tilfeller, ikke
nødvendigvis har vært det. Men jeg er selvfølgelig mer
enn villig til og interessert i å ha
et møte med den angjeldende pasient, for å kunne
gå igjennom dette i en rolig og avslappet atmosfære.
Det skal jeg selvfølgelig gjøre.





                

