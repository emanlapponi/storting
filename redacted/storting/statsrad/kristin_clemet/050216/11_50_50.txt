  Det er forskjeller.

Det er helt riktig at det har vært
et stort lokalt engasjement. Blant annet har svært mange
politikere i mitt eget parti engasjert seg i dette. Derfor har det
altså fra 1991 vært en helt særskilt
ordning knyttet til høyskolene i Volda, Ålesund
og Molde når det gjelder et desentralisert tilbud i Kristiansund.
Det var for noen år siden en øremerket bevilgning,
men pengene videreføres i det nye finansieringssystemet
i den delen av finansieringen som er basisbevilgningen.

Så har det i tillegg vært
en annen ordning på toppen, som har kommet alle
til gode. Den ble altså noe redusert i forbindelse med
behandlingen her i Stortinget av budsjettet for 2005, av budsjettmessige
hensyn. Men som jeg sier, mener jeg at det nye finansieringssystemet
legger til rette for at man kan hente ut tilsvarende finansiering,
fordi man rett og slett får finansiert for avlagte studiepoeng.





                

