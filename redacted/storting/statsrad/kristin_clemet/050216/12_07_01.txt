  De nasjonale prøvene vil jo helt
sikkert – selv om vi har brukt våre
beste fagmiljøer, hvor flere også er høyt
anerkjent internasjonalt – kunne være
under utvikling. Dette er et nybrottsarbeid både
nasjonalt og internasjonalt. Det er ferdighetsprøver, hvor
hensikten er virkelig å avdekke mer i detalj hvor elevene
trenger hjelp for å kunne styrke sine ferdigheter
på helt sentrale områder. Derfor er det helt avgjørende
viktig at alle elever får delta. Reglene er slik
at det ellers må foreligge et vedtak om spesialundervisning,
og i tillegg må det være åpenbart
at eleven ikke har noen nytte og glede av den
nasjonale prøven. Hvis disse forholdene er til stede, kan
man slippe, med mindre de foresatte mener at
eleven likevel skal være med.

Jeg kan ikke dokumentere at dette
har skjedd, men jeg har også sett de signalene
gjennom pressen. Det mener jeg virkelig er å gjøre
elevene en bjørnetjeneste, for dette skal være
et hjelpemiddel for at vi skal kunne hjelpe den store andelen elever
som ikke greier å tilegne seg tilstrekkelige lese-
og skriveferdigheter.





                

