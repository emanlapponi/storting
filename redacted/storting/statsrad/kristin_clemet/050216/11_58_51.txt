  Jeg er en varm tilhenger av den inkluderende
skolen. Jeg er ikke tilhenger av å gå tilbake
til de gamle spesialskolene, jeg er ikke tilhenger av
tiltak som bidrar til varig segregering. Men jeg har altså opplevd
disse alternative skolene, som ofte er et midlertidig
tilbud til et mangfold av elever, vil jeg si, som av forskjellige
grunner ikke finner seg til rette sammen med de andre
og ødelegger både for seg selv og andre
i den ordinære skolesituasjonen. Mange av de alternative
tilbudene synes jeg ser ut til å fungere veldig positivt.
Vi har bidratt til en viss erfaringsspredning omkring disse skolene.
Jeg kan ikke på stående fot si hva vi
mer kunne gjøre utover det vi gjør for å spre
kunnskap om den typen tiltak, men jeg skal gjerne gå tilbake
og se på det, for selv mener jeg det finnes en
del veldig gode eksempler. Og egentlig, hvis
man knytter det til den lokale skolen, den lokale kommunen, kan
man i grunnen bare se på det som en utvidet måte å få til
tilpasset opplæring på, fordi en elev en time eller
en dag eller noen måneder trenger avveksling
fra den ordinære skolesituasjonen.





                

