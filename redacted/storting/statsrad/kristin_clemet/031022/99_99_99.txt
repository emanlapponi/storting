 Spørsmålet
om hvilke vurderingsuttrykk
som skal brukes i høyere utdanning,
har ikke vært lovregulert
før i forbindelse med Kvalitetsreformen.
Det er tidligere blitt brukt ulike
karakterskalaer – den
vanligste har vært skalaen
fra 1,0 til 4,0, som med tidelsintervaller har gitt 31 ulike
beståttkarakterer. Bruken av denne
karakterskalaen
har variert mellom fag og studiesteder,
og mange har i praksis brukt bare en mindre del
av skalaen.

Nytt karaktersystem
er innført ut fra ønsket om
et enklere og mer samordnet
system for karaktergivning
i norsk høyere utdanning.
En av målsettingene
er at samme karakter i større
grad enn tidligere skal være
et uttrykk for en felles forståelse
av hvilket nivå kandidatenes
prestasjoner ligger på,
enten det er norske eller utenlandske
læresteder eller
arbeidslivet som skal vurdere
det.

Universitets-
og høgskolerådet
har utarbeidet generelle,
kvalitative beskrivelser
for de nye karaktertrinnene som
de anbefaler universiteter
og høyskoler å legge
til grunn. Samtidig må konkretiseringen
av hva som kjennetegner besvarelser
som kvalifiserer til de
ulike karaktertrinn, forankres
i fagmiljøene. Her har de nasjonale
fakultetsmøtene
og fagrådene, som skal samordne
høyere utdanning og forskning
innenfor sine fagområder,
vært viktige organer.

I forhold til tidelsskalaen gir det
nye karaktersystemet en
grovere rangering av studentenes
kunnskaper. Vurderingen
av kunnskap innebærer et
element av subjektivt skjønn.
Bruken av en karakterskala
med tidels trinn kan gi inntrykk av en sikkerhet
i vurderingen av kandidatene som
kan diskuteres. En mindre
nøyaktig angivelse
av studentenes prestasjoner
vil derfor kunne resultere
i en like riktig og rettferdig vurdering
av studentenes innbyrdes
prestasjoner.

Institusjonene
har fått fullmakt til å fastsette
hvilke kriterier som skal legges
til grunn for rangering av studentene
for opptak til videre studier.
Når det gjelder studier der mange
ikke kommer inn, oppstår det alltid
et dilemma ved valg av kriterier.
Jeg forutsetter at institusjonene
selv velger kriterier ut fra hensynet
til at de faglig beste studentene
skal gå videre, men uten å oppmuntre
til lengre anvendt studietid.
Samtidig er det viktig at opptakskriteriene
har legitimitet blant søkere
og i fagmiljøene.

Etter loven er det institusjonenes
ansvar å praktisere det
nye karaktersystemet
slik at det virker rettferdig mellom
studentene og tjener til å fremme
faglig kvalitet. Departementet
har bedt Norges forskningsråd
forestå en omfattende
uavhengig evaluering av
Kvalitetsreformen, der
også effektene av nye evalueringsordninger
vil bli gjennomgått. Stortinget
har bedt om å få seg forelagt resultatene
når reformen har virket i
tre år, og det vil bli gjort.

 Jeg tror vi står overfor
to typer problemer her. Det ene er
knyttet til visse ulemper ved en overgang
fra et karaktersystem til
et annet. Jeg erkjenner at det kan
være slike ulemper, og noen studenter har
jo reagert, de følte at det gamle
karaktersystemet
var bedre enn det nye. Det vil alltid kunne
være slike omstillingsproblemer.
Jeg mener at de omstillingsproblemene må veies
mot de store fordelene studentene
vil ha av at vi får et karaktersystem
som gjør det mye enklere både
for arbeidsgivere og utdanningsinstitusjoner
både i Norge og i andre land å tolke
studentenes kvalifikasjoner
for videre arbeid og utdanning.

Det andre settet av problemstillinger
her er det som representanten
Sortevik mer presist er inne på,
nemlig opptak til høyere
studier, altså ikke opptak
til grunnutdanningen, som
vi regulerer nasjonalt,
men hvor institusjonene
selv bestemmer opptakskriterier
når det er oversøkning. Dette
er opp til institusjonene.
Jeg registrerer det representanten
Sortevik sier om en type av inntaksreglement,
nemlig loddtrekning. Jeg for min del
vil bare gjenta det jeg sa i mitt første svar,
at det er viktig at institusjonene
finner frem til opptaksreglementer
som har legitimitet, samtidig
som de ikke appellerer til en senere progresjon
enn nødvendig.

 Det har vært forutsatt,
og det er et forskriftsutkast på høring
som eksplisitt fastslår, at
institusjonene
selv skal bestemme opptakskriterier
når det gjelder videre studier,
altså ikke selve grunnutdanningen
i høyere utdanning. Jeg synes
ikke det er riktig at jeg intervenerer
i forhold til hva institusjonene
gjør her, men jeg regner med at institusjonene
selv gjør seg erfaringer nå,
bl.a. ut fra det eksemplet representanten
Sortevik var inne på. Jeg synes
selv at jeg har gitt uttrykk for noe som er viktig
og betydningsfullt i svaret
mitt, nemlig at det er viktig at slike
opptaksreglementer
også har legitimitet.

 Fra studieåret
2002–2003 ble det innført ny støtteordning
gjennom Lånekassen
for studenter i høyere utdanning
og all annen utdanning som ikke er
høyere utdanning.

Kostnadsnormen
ble økt til 8 000 kr pr. måned.

Stipendandelen ble økt
til 40 pst., hvorav 15 pst. er avhengig
av gjennomført utdanning
i 2002–2003 og 2003–2004. Fra 2004–2005
foreslås det at hele stipendet
skal være avhengig av gjennomført
utdanning.

Behovsprøvingsreglene
er også endret: Lånet er ikke lenger
behovsprøvd mot inntekt,
mens stipendet reduseres
dersom studenten har høyere
inntekt enn 100 000 kr i det kalenderåret
det blir gitt støtte. Det er egne inntektsgrenser
for studenter som får støtte
i sju måneder eller mindre.

Målet med den høyere
kostnadsnormen er at de studentene
som ønsker det, i større grad
skal ha mulighet til å være
heltidsstudenter og i mindre
grad enn tidligere være avhengig
av arbeid ved siden av studiene.

Stipend avhengig
av fullført utdanning vil
kunne motivere studentene
til å ha større konsentrasjon
om studiene. Samtidig har studentene åtte år
på seg til å ta de aktuelle eksamenene
og få lånet omgjort til stipend,
dersom de ikke skulle klare å ta
eksamen etter planen.

Likevel er det mange
som arbeider ved siden av studiene,
og det kan være positivt. Arbeidserfaring
kan komme godt med når studentene
skal søke jobb etter endt utdanning.
En slik deltidsjobb behøver
ikke nødvendigvis gå på bekostning
av studiene. Studenten må selv
avveie egen kapasitet.

Dersom en student jobber
30 timer pr. uke eller mer, er han sannsynligvis
mer arbeidstaker enn student.
Denne studenten vil neppe
ha rett til stipend gjennom Lånekassen
på grunn av høy inntekt. Lånet
er imidlertid ikke behovsprøvd.

 Jeg vil ikke ha sagt noe presist
om det. Det er også opp til studentene
hvorledes de ønsker å leve
og bo, hva slags materiell levestandard de
skal ha. Det representanten
Sortevik her tar utgangspunkt
i, er at en del studenter føler
seg tvunget til å arbeide.

La meg si det slik: Vi vet jo ikke hvordan
Kvalitetsreformen
vil slå ut i så måte. Men når
vi får noe erfaring, vil vi kunne
få kartlagt på en bedre måte
hva som er studentenes tidsbruk, enten
det gjelder studier eller arbeid ved
siden av. Jeg viser også til at vi
tar sikte på å gjennomføre
en ny levekårsundersøkelse
for studentene. Det har vært
diskutert i denne sal tidligere
og har vært skjøvet litt frem i tid
fordi vi ønsket å vinne
noe erfaring med Kvalitetsreformen.
Da kan vi også vinne erfaring
med om de endringene som har vært
gjort i studiefinansieringen,
er tilstrekkelige og hvorledes
det forslaget som nå er fremmet,
dersom det blir vedtatt av Stortinget,
virker.

 Det siste spørsmålet
vil vi komme tilbake til når
vi fremmer, sannsynligvis
våren 2004, forslag til et nytt, felles
og mer tidsmessig lovverk for private
og offentlige høyere
utdanningsinstitusjoner som
et samstemt storting har ønsket
seg, bl.a. med det siktemål å få en
større grad av likestilling
mellom statlige og private
høyere utdanningsinstitusjoner.

En av grunnene til at Ryssdal-utvalget
fikk i oppdrag å vurdere
gratisprinsippet i den forbindelse,
var ikke at Regjeringen har noen intensjoner
om å fjerne gratisprinsippet
i høyere utdanning, men fordi
det var nødvendig å vurdere
dette nettopp ut fra det representanten
Sortevik er inne på, nemlig
at en del studenter ved private
høyere utdanningsinstitusjoner
i Norge betaler høyere
skolepenger. Det fremstår
lite grann rart sett i sammenheng med hva en
del utenlandsstudenter slipper å gjøre.
Vi vil komme tilbake til håndteringen
av dette gratisprinsippet.
Jeg minner bare om at et av forslagene
fra Ryssdal-utvalget faktisk
er at gratisprinsippet også skal
gjelde private høyere
utdanningsinstitusjoner,
for så vidt de deler av disse som er
såkalt fullfinansiert
av staten.

 I opplæringsloven § 9-5 heter
det: «Kommunen skal sørgje
for tenlege grunnskolar.» Det er dermed et kommunalt
ansvar å opprettholde en
god skolestruktur, og det omfatter
frihet til både å opprette
nye skoler og legge ned eksisterende
skoler, slik denne saken er et eksempel
på, forutsatt, antar jeg,
at bystyret vedtar byrådets
forslag.

Når en skole foreslås
nedlagt, oppstår et stort engasjement
blant berørte foreldre
og i nærmiljøet.
Oppslag om slike saker kan lett skape
et inntrykk av at omfanget av nedleggelser
er stort, og at antall skoler er drastisk
redusert de siste årene.
Tall fra Nordlandsforskning viser imidlertid
at antall skoler bare er redusert
med 36 fra 1997 til i dag, av et totalantall på 3 127
kommunale og interkommunale
skoler. 212 skoler er lagt ned. 176 nye er opprettet.
Dette viser kommunenes
tiltak for å tilpasse seg
endringer i bosetting og
andre rammefaktorer.

Handlingsprogrammet
for utviklingen av Oslo indre øst
er statens og kommunens felles
satsing for å bedre levekårene
i tre bydeler i Oslo indre øst.
Handlingsprogrammet har
en intensjon om felles satsing
over en tiårsperiode fra
1997, og satsing på skole og utdanning,
med støtte fra Utdannings-
og forskningsdepartementet,
har vært et sentralt område
i handlingsprogrammet.

Skoleetatens
tiltak omfatter alle grunn- og videregående
skoler, dvs. 18 skoler med 7 000 elever,
i de tre bydelene i Oslo indre øst.
Det er derfor ingen grunn til å tro at
elever som må flyttes fra en skole
til en annen i dette området,
mister de fordelene det
innebærer å være
involvert i skoleetatens
og statens handlingsprogram.
Mange skoler i Norge nyter
godt av ulike statlige midler uten
at det innskrenker kommunenes
ansvar for skolestrukturen.

Jeg er tilhenger av den
handlingsfrihet og det ansvar som
opplæringsloven
legger til rette for i bestemmelsen om
ansvar for grunnskoler, og har tillit
til at kommunene forvalter
sitt ansvar og disponerer
tilgjengelige midler
på en god måte til beste for både
grunnskoleelever og andre.

 Jeg har ikke selv noen gang besøkt
Vahl skole, men jeg har besøkt kanskje
et hundretall andre skoler
i landet. Jeg kan love representanten
Froyn at det finnes en hel masse skoler
som det er noe spesielt med, og som gir utrolig
verdifulle bidrag på ulike
områder i sine lokalsamfunn
og vis à vis sine elever. Veldig mange
av dem mottar også statlige midler
av en eller annen art på toppen
av den ordinære kommuneøkonomien
til spesielle tiltak eller forsøk
eller utviklingstiltak
som skal gjennomføres. Så jeg
har ingen grunn til å tro at ikke dette
er en positiv skole i likhet med
veldig mange andre.

Men jeg mener at det ikke er belegg
for å si at det kan påvises
at den endring i skolestrukturen
som har vært i Norge – man kunne
si de siste 100 år, men la oss holde oss
til de senere år – har vært
til ugunst for elevene. Snarere
er svært mange av endringene
i skolestrukturen også begrunnet
med andre hensyn enn økonomi.
Jeg forstår likevel at de
aktuelle elevene og foreldrene
som berøres av dette, gjerne
vil protestere og vil opprettholde
sin skole, men til syvende og sist
må min kommentar til representanten
Froyn være, selv om han sikkert slipper å svare: Det
er kommunene som skal ha ansvar
for skolestrukturen. Slik
må det være. Jeg tror ingen ville
foreslått noe annet, spesielt
ikke i den valgkampen vi nettopp har
lagt bak oss.

 Dette har jeg overhodet ikke
noe grunnlag for å ta stilling til.
Det er Oslo kommune som har avgjørelsesmyndigheten.
Det er de som kjenner sine egne budsjetter,
og som foretar sine prioriteringer,
og de har sikkert veid denne prioriteringen
mot andre mulige prioriteringer,
slik det også skjer i statsbudsjettet,
og slik representanten Froyns
parti er vant til å gjøre når
de sitter i styrende posisjon,
både i kommunene og i staten.

Jeg er enig i at man skal ta hensyn
til det personlige element
og til følelser, men til syvende
og sist må man, hvis man skal styre og drive
nasjonal eller lokal skolepolitikk,
faktisk også forholde seg
litt til statistikk. Det ville vært
helt umulig med en fastlåst skolestruktur
i landet. Da ville det virkelig
gått ut over elevene. Så at
det må skje endringer, både
av økonomiske og skolefaglige
hensyn, er helt sikkert.

Jeg finner ingen grunn
til å intervenere
overfor kommunen – det ville
jeg ikke gjort overfor noen andre kommuner
heller – når det gjelder skolestruktur.





                

 Spørsmål om en
plan for skolefritidsordningen
ble reist fra representanten
Lena Jensen i spørretimen
i Stortinget den 12. februar
i år. I mitt svar den 12. februar ble
det opplyst at en plan for utvikling
av skolefritidsordningen
skulle omtales i budsjettet
for 2004. Forslaget til budsjett inneholder
ikke en slik omtale, av årsaker
jeg her gjerne vil gjøre rede for.

Opplæringsloven § 13–7
pålegger kommunen å ha
et tilbud om skolefritidsordning
før og etter skoletid for
1.–4. klassetrinn, og for barn med
særskilte behov på 1.–7. klassetrinn.
Kommunen kan la andre oppfylle
plikten til å ha et tilbud om skolefritidsordning,
men skal da drive tilsyn.

For å redusere
omfanget av øremerkede
tilskudd til kommunene er
statstilskuddet til drift av skolefritidsordning
innlemmet i rammetilskuddet
til kommunene fra 1. august
i år. Kommunene kan kreve
utgiftene til skolefritidsordningen
dekket gjennom egenbetaling
fra foreldrene. Det er en kommunal
oppgave å legge til rette
for en god skolefritidsordning
innenfor gjeldende rammer.
Ved innlemming av det øremerkede
tilskuddet faller også rapporteringsplikten
til staten bort, men staten vil følge
utviklingen av ordningen
gjennom KOSTRA og GSI. Opplæringsloven § 13–7
er endret i tråd med endringer
i finansieringsordningen.

Skolefritidsordningen
skal være et tilbud som er godt tilpasset
lokale forhold, og må derfor
utvikles lokalt. Foreldremedvirkning
er viktig i drift og utvikling av
ordningen.

Kvalitetsutvalget
la frem sin utredning om kvalitet
i grunnopplæringen
i juni. Utvalget foreslår
en rekke tiltak som skal stimulere
til økt kvalitet i grunnopplæringen, bl.a.
forslag om utvidet timetall
på småskoletrinnet
og tiltak om endret struktur og innhold
i hele grunnopplæringen.
En stortingsmelding om oppfølging
av utredningen blir lagt frem våren
2004.

Utviklingen av
skolefritidsordningen
vil henge tett sammen med utviklingen
av struktur og innhold på småskoletrinnet.
Det vil derfor ikke være riktig å utarbeide en
plan for utvikling av skolefritidsordningen
så lenge det arbeides med
forslag om endringer i småskolens
timetall, innhold og struktur.
Det er for tidlig å si noe om hvilke
forslag som vil ligge i stortingsmeldingen
på dette området.
En eventuell utvidelse av
skoledagen på småskoletrinnet
vil ikke gjøre skolefritidsordningen
overflødig, men vil kunne
påvirke omfanget
og bruken av ordningen.

Det lokale nivået
skal tilpasse seg vedtatte
og iverksatte endringer
i rammeverket for skolefritidsordningen. I
løpet av budsjettåret
2004 kan det bli vedtatt endringer som
får konsekvenser for lokal
tilrettelegging av skoletilbudet.
Etter en helhetlig vurdering
har jeg derfor valgt å utsette
arbeidet med utvikling av
skolefritidsordningen
i påvente av Stortingets
behandling av stortingsmeldingen.

 Jeg kan nok ha visjoner, men
samtidig respekterer
jeg lokalsamfunnenes
og lokaldemokratiets
rett til å ha sine visjoner relatert
til de behovene som er lokalt,
og jeg synes det er OK at skolefritidsordningen
kan variere litt avhengig
av lokale behov.

Jeg erkjenner at jeg har
sagt at jeg skulle komme tilbake
med en plan om dette, og at det ikke har skjedd. Da jeg
sa det, var jeg ikke klar over i hvilken grad Kvalitetsutvalgets
innstilling og debatten
om den samt høringen faktisk
ville berøre SFO direkte
og/eller indirekte.
Det gjelder også diskusjonen
mellom partiene i valgkampen om
skolen som også direkte og
indirekte berørte
SFO. Nå synes jeg det er vanskelig å løsrive
SFO fra den vurderingen som skal foregå av
hele Kvalitetsutvalgets
innstilling, før den er bedømt
og kommet til Stortinget, og vi har
foretatt en behandling her.

Dels er det slik at en utvidelse
av timetallet på småskoletrinnet
vil berøre omfanget
og bruken av SFO, men det er også fremkommet
forslag om at SFO på ulike måter,
enten fordi det er nasjonalt
bestemt eller fordi man bestemmer
det lokalt, integreres i
skolen på en annen måte enn
i dag. Vi vet at det kan være ulike meninger
om det blant partiene nasjonalt, men
det forhindrer jo ikke at det faktisk
også skjer en del. Så jeg vil be om å få komme tilbake
til dette i forbindelse
med meldingen til våren.

 Den reduksjonen
som ble foreslått i statstilskuddet
for en tid tilbake, før innlemmingen,
forutså vi kunne føre
til en viss økning i egenandelene,
eller prisene, på SFO. Meg
bekjent har ikke den økningen
vært mer enn vi kunne forutse,
og den var ikke veldig omfattende.

Jeg tror de fleste foreldre,
og det gjelder også meg som politiker,
prioriterer kvalitetsutvikling
i skolen foran SFO, tross alt. Det jeg kunne
tenke meg, som jeg drømmer om og har
en visjon om, er at vi får en skole
som holder høyere kvalitet,
hvor vi kan greie å utvide timetallet,
særlig noe på småskoletrinnet,
for vi vet at der har norske elever et svært
lavt timetall i forhold til barn i andre
land. Det er også det Kvalitetsutvalget
foreslår. Men jeg tror også at den utviklingen
vi ser i enkelte kommuner,
at man får mer faste tidsrammer
for skoledagen, vil gjøre
at det blir mindre behov for SFO for mange
foreldre. I dag er det vanskelig
både å ha heltidsarbeid
og deltidsarbeid når barn
går på skole til veldig forskjellige tider
hver dag. De begynner halv ni den ene dagen,
halv ti den andre og slutter tolv eller
halv ett. Det gjør det vanskelig for
foreldre å opprettholde
et arbeid utenfor hjemmet.

Hvis vi kan se for oss en slik utvikling
i skolen, blir det etter min mening
noe mindre behov for SFO, men det kan også gjøre
det lettere for kommunene å gi
et kvalitativt godt tilbud,
som jeg jo ønsker at de skal gjøre.
Men jeg vil ikke finstyre og detaljstyre
det, fordi det er opp til kommunene
og lokaldemokratiet å bestemme
innholdet.





                

