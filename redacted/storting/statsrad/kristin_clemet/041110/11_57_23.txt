 Jeg er sikker på at den mailen er
oppriktig ment, men det er med respekt å melde ikke dette
vi diskuterer. Det denne regjeringen har fremmet forslag til, og
fått vedtatt, er en friskolereform i Norge som nettopp
legger vekt på valgfriheten. Der har vi ingenting å skamme
oss over. Men i likhet med Fremskrittspartiet er vi opptatt av lov
og orden, og friskoleloven er prinsipielt sett en tilskuddslov,
hvor det er mulig å få store tilskudd fra fellesskapets
midler, forutsatt at visse premisser og kriterier er oppfylt. Det
er den loven vi forsøker å følge etter
beste evne. Mer om denne saken synes jeg ikke det er riktig å si,
siden departementet er potensiell klageinstans.





                

