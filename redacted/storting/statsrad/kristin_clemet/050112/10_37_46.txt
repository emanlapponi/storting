 Jeg er helt enig med representanten Sortevik
i at vi må regne med at det er betydelige mørketall, spesielt når
det gjelder ulike typer av overgrep mot lærere, at det er en underrapportering
der. Derfor kan det være grunn til å gjøre et mer systematisk arbeid
for å forsøke å kartlegge situasjonen. Jeg tror situasjonen samlet
sett heldigvis er bedre i Norge enn i andre land. Jeg tror også
at vi kan håpe på en positiv utvikling, fordi de tiltakene man eventuelt
skal iverksette mot bråk, uro, disiplinproblemer, mobbeproblemer eller
voldsproblemer, av og til er sammenfallende. Det å iverksette tiltak
som f.eks. Connect, som dreier seg om alminnelige regler for folkeskikk
og atferd på skolen, vil nesten med nødvendighet få positive konsekvenser
for både alminnelige disiplinproblemer, mobbing og det som er mer
alvorlig, nemlig vold. Og Connect-programmet, som gjennomføres på
mange Oslo-skoler, tror jeg er et godt eksempel på det.





                

