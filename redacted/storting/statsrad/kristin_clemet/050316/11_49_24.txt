  La meg understreke et par ting.

For det første: Det å utløse
rett til spesialundervisning er ikke avhengig av en diagnose.
Det er det veldig viktig å si, selv om det kan foreligge
en diagnose.

Punkt 2: Påstanden om at det er en
sammenheng mellom bruken av diagnose og økonomi,
har jeg ikke dokumentasjon til å kunne bekrefte.
Men jeg har via departementet i dag vært i kontakt med
Dysleksiforbundet, som mener at enkelte skoleeiere som
ledd i kampen for å redusere den «unødige» spesialundervisningen
har utviklet lister, så å si, over hvilke diagnoser
som skal utløse spesialundervisning, og at retningslinjene ofte
inneholder en listing av diagnoser, men ikke nødvendigvis
dysleksi. Jeg mener at det ikke er den rette
måten å forstå spesialundervisning på.
Jeg vil på bakgrunn av de opplysningene som Dysleksiforbundet
har gitt oss, forsøke å gå noe nærmere inn
i dette, slik at forståelsen av dette er korrekt.

