 Som jeg sa i mitt innlegg, synes jeg det er
problematisk. Både det å arbeide i skolen og det å melde seg som
elev til skolen innebærer veldig mye positivt og mye på tilbudssiden,
men det innebærer også noen forpliktelser. Disse forpliktelsene
er som regel nedfelt i lover, i forskrifter, i skolens reglement og
i avtaler mellom ansatte og deres arbeidsgivere. Siden det er så
veldig mange som er avhengige av skolen, er det veldig viktig at
vi som er foreldre, elever osv., kan ha tillit til at man overholder
slike lover og regler, og at man er i stand til, som jeg synes er
veldig vesentlig, å håndtere taushetsbelagt informasjon. Vi har
også ordinære eksamener og andre prøver i skolen. Lærerne og skolen
sitter naturligvis også på mye informasjon om våre barn som er sterkt
taushetsbelagt. Derfor er det veldig viktig at vi kan ha tillit
til dette systemet. Men igjen må jeg si at den riktige håndteringsmåten
i forhold til de ansatte, dersom det skal være noen reaksjoner eller
noe som skal skje, må være mellom arbeidsgiver og den ansatte.





                

