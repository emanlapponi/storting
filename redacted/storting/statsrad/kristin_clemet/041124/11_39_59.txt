 I prinsippet kan man jo her tenke seg ulike
løsninger for å imøtekomme FN-komiteens
uttalelse. Det kan både dreie seg om å endre faget,
endre fritaksordningen og kombinasjoner av dette, prinsipielt sett.

Når jeg likevel trenger litt tid til å vurdere
dette, er det fordi ulike løsninger har ulike konsekvenser,
og fordi jeg er opptatt av én ting, som jeg tror alle i
denne salen er opptatt av, nemlig at vi skal ha en inkluderende
skole, der vi møter hverandre med forståelse,
respekt og toleranse selv om vi kommer fra ulike kulturer og religioner. Bare
de to spørsmålene som er stilt i spørretimen
i dag, viser – sannsynligvis – at det er delte
meninger om hvordan vi kan få dette til, og litt av min
utfordring er jo at vi kan finne løsninger som gjør
at det blir minst mulig splid, uro og disharmoni i norsk skole.

