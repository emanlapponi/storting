  Jeg vil ikke forhåndskonkludere,
men jeg synes at dette er en god anledning, siden det er to spørsmål
på rad med to forskjellige innganger og to forskjellige
spørsmålsstillere med to forskjellige meninger
om hva som kanskje bør være løsningen,
til å reflektere over det dilemma at begge løsninger,
satt på spissen, kan lede til konsekvenser vi ikke er så glade
for. Omfattende fritak kan føre til mye splittelse osv.
på den enkelte skole, slik representanten Sortevik var
inne på nå. En løsning à la
den som ble skissert i det forrige spørsmålet,
kan føre til en mye større interesse for å etablere
og søke seg til religiøse friskoler, som også er en
form for oppsplitting. Det er dilemmaer knyttet til dette, uaktet
hva slags religiøs holdning man måtte ha, eller hva
man mener om undervisning i religion i skolen. En utdanningsminister
er også opptatt av skolesamfunnet og hva vi står
igjen med av fellesskap der. Det gjør at jeg synes at dette
er litt vanskelig, slik at jeg vil bruke litt mer tid på det.





                

