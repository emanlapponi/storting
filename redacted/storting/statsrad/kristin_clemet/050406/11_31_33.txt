 Jeg er enig med representanten Bastesen i at
holdninger til rus og rusmidler er et viktig område å arbeide
med for alle skoler og elever. Dette er bl.a. innarbeidet
i høringsutkastene til læreplaner for naturfag
og samfunnsfag. Forslagene er utarbeidet av Utdanningsdirektoratet
og sendt på høring med frist 10. mai. Hvordan
rus og rusmidler kommer til å bli omtalt i læreplanene,
kan jeg derfor ikke si noe endelig om
før høringen er gjennomført. Det som
er sikkert, er at rus og rusforebyggende arbeid skal ivaretas
på en måte som gjør at dette
blir forpliktende for skolene. I tillegg vil jeg også vise
til Læringsplakaten, som inneholder grunnleggende
forpliktelser som gjelder alle skoler og opplæringssteder.
Her står det bl.a. at skolen skal bidra til at lærere
fremstår som forbilder for barn og unge, og det skal sikres
at opplæringen fremmer helse, trivsel og læring.

