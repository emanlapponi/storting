  Det er helt klart at det må gjennomføres
informasjonstiltak av ulik art overfor både skoleeierne
og hjemmene osv. i forbindelse med den nye situasjonen med KRL-faget.
Jeg synes også når det gjelder kompetanseutvikling
for KRL, at praksis er veldig viktig, og inkludert i praksis vil
jeg si at dialogen med hjemmene er veldig viktig.

Nå har det tradisjonelt vært
sånn at mye av kompetanseutviklingen som har skjedd i skolene,
har vært tilbudsstyrt, i den forstand at man har tatt den
etter- og videreutdanningen som det har vært tilbud om.
Nå har vi blitt enig med organisasjonene om at det i noe
større grad skal være etterspørselsstyrt,
altså etter behovene på den angjeldende skole.
Men i dette tilfelle vil jeg anta at dette nettverket
er så opplagt kompetent til å forestå mye
av denne kompetanseutviklingen at dialogen antakelig vil være
god mellom skoler og lærere som trenger det,
og dette nettverket.





                

