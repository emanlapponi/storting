  Jeg synes det er en riktig og viktig påpekning – selvfølgelig
må også elever og foreldre
knyttet til videregående skole få informasjon
om reformen. Nå gjennomføres jo reformen litt gradvis,
så behovene vil være litt forskjellige.
Men det er en viktig påpekning og påminnelse i
og for seg, fordi jeg har det inntrykket at det er ganske
variabelt samarbeid med foreldre
på videregående skoler. Jeg har samtidig inntrykk
av at det fungerer veldig positivt for skolen der det er godt.

Jeg minner også om at Stortinget
har bestemt, etter forslag fra Regjeringen, at den såkalte
Læringsplakaten, som jo er en grunnleggende kvalitetsforpliktelse
for skoler og opplæringssteder – like
forpliktende som læreplanene for fag – nå skal
gjelde både grunnskole og videregående
opplæring, mens den gamle såkalte Broen, som så å si
lå samme sted i læreplanene, bare gjaldt
grunnskolen. Der står også samarbeidet
hjem–skole omtalt. Det betyr at det påhviler skolen
forpliktelser i denne forbindelse. Så jeg tar dette med
meg som en nyttig og viktig påminnelse.

