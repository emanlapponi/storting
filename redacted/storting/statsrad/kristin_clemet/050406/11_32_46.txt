  Jeg vil ikke si at den aksjonen
det her vises til, er et tegn på at skolen ikke
har tatt dette alvorlig. Det kan like gjerne være
et tegn på mange andre forhold i samfunnet. Men
det er klart at skolene også på dette
området kanskje kan trenge økt kompetanse. I den
forbindelse vil jeg vise til at Regjeringen har en egen
handlingsplan mot rusmiddelproblemer, og der er det et eget tiltak
som gjelder forebygging nettopp i skolen. I tillegg samarbeider
nå Utdanningsdirektoratet og Sosial- og helsedirektoratet
om å utvikle en kunnskapsplattform
for rusmiddelundervisning i skolen. Det vil kunne være
til hjelp og også bidra til å forebygge
rusmiddelproblemer i og utenfor skolen.

