  La meg bare presisere at selv om
det var litt divergerende syn på organiseringen av foreldresamarbeidet
og kommunenes frihet i den forbindelse, er det ingen uenighet om
målet, at vi ønsker oss foreldre
som er engasjerte og har innflytelse på skolen. Jeg vil også legge
til at jeg opplever det slik at vi har et meget godt samarbeid
med Foreldreutvalget for grunnskolen, som jo relativt nylig er opprettet
av denne regjeringen.

Jeg merker meg at representanten Sortevik er
opptatt av ressurstildelingen til Foreldreutvalget for grunnskolen i
forbindelse med det store Kunnskapsløftet, at det også får økte
og viktige oppgaver, og det tar jeg med meg som et synspunkt som
jeg vil vurdere seriøst i forbindelse med de ordinære
budsjettprosessene.

