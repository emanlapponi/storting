  Vi må være helt åpne
her på at vi har litt dårlig tid – litt
uforskyldt dårlig tid som en følge av denne uttalelsen
fra FN-komiteen. For vi har ønsket å imøtekomme
den så snart som mulig, dvs. at vi vil iverksette
ny læreplan fra høsten 2005. Denne læreplanen
er ikke kommet lenger enn at den nå er på høring.
Så dette kan vi ikke legge skjul på.

Men jeg vil legge til at dette nå ligger åpent
ute og kan bedømmes av enhver. Det er dessuten
allerede bevilget betydelige midler til dette kompetanseløftet,
500 mill. kr er allerede bevilget for 2005. Vi har et veletablert
nettverk der 18 universiteter og høyskoler deltar
og tilbyr etter- og videreutdanning i KRL-faget, og disse følger
naturligvis godt med på det som skjer i kjølvannet
av FN-komiteens uttalelse. Vi har en god kompetanseutviklingsstrategi, som
er en slags kontrakt mellom departement, KS og lærer-
og skolelederorganisasjoner om hvordan vi nå skal gjennomføre
dette kompetanseløftet.

Så jeg ser det slik at det vil være
mulig å komme tilbake til dette ikke bare
i forbindelse med ordinære budsjetter, men bl.a. i forbindelse
med den ordinære budsjettbehandlingen.

