 Det kan nok være et press i samfunnet
for bruk av rusmidler og rusmiddelmisbruk, men jeg vil ikke
gi skolen spesielt ansvar for det eller si at
det foregår spesielt mye på skolene.
Det har vi ikke belegg for å si, så det
må være i samfunnet generelt. Ergo kan
man heller ikke si at skolen har eneansvaret for å forebygge
denne typen problemer. Her har foreldre også et
ansvar, og samfunnet for øvrig, altså andre offentlige
instanser. Her kan det sikkert vises til en rekke tiltak, bl.a.
i Regjeringens handlingsplan mot rusmiddelproblemer som ligger utenfor
skolens område, og her har ikke jeg detaljkunnskap,
fordi det tilligger det andre statsråder å ha.
Men når det gjelder skolene, skal også de
ha kunnskap, de skal også bidra, og det gjelder
selvfølgelig ikke bare da å unngå at
det er rusmidler og rusmiddelmisbruk på skolen, men også drive
forebyggende arbeid med kompetanseformidling til elevene. Her mener
jeg at vi bidrar.





                

