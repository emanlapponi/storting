  Regjeringen vil i revidert nasjonalbudsjett
fremme forslag om en bevilgningsøkning slik at ordningen
med landslinjer kan videreføres med det omfanget den har
i dag. Dette er en oppfølging bl.a. av budsjettavtalen mellom
regjeringspartiene og Fremskrittspartiet.

Samtidig arbeider vi videre med varige løsninger
som på en bedre måte kan ivareta
det behovet landslinjene i dag dekker, og som kan skape større
forutsigbarhet. Jeg minner i den forbindelse om at det ikke
er første gang det er blitt foreslått
kutt i landslinjene. I regjeringen Stoltenbergs forslag til statsbudsjett
for 2002 ble tilskuddet, som var på om lag 140 mill. kr,
foreslått avviklet helt.

