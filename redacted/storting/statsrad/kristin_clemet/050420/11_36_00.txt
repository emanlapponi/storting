  For det første tror jeg
det foregår mye interessant
mange steder. Det er interessant å se
at når skoler f.eks. skal satse mer på leseopplæring eller
matematikk, som er nevnt i spørsmålet, er ofte
et av tiltakene et bedre samarbeid
med foreldre og foresatte og gjerne også andre
pårørende.

Det er kjent at på dette ene punkt
hadde Regjeringen et litt annet forslag vedrørende organiseringen
av foreldresamarbeidet da vi fremmet vår melding Kultur
for læring. Det er ikke viktig nå, men
det som kanskje er viktig, er at jeg i hvert fall den gangen drømte
om at kommunestyrene skulle bringe hjem-skole-samarbeidet på dagsordenen
og rett og slett debattere: Hvordan samarbeider vi, og hvordan ønsker
vi å samarbeide med foreldrene i vår skole her i
denne kommunen? Det vil sikkert variere avhengig
hva slags kommune det er.

Nå vet jeg at det opprettes stadig
flere kommunenes foreldreutvalg også, og jeg tar gjerne
initiativ til å drøfte nærmere
med FUG hvordan vi kan samarbeide om å stimulere til denne
typen samarbeid, og hvordan vi også kanskje kan
stimulere kommunene til å sette dette på dagsordenen
i kommunestyrene.

