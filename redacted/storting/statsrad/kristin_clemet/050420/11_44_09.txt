  Noe av det første Regjeringen
gjorde da vi kom inn i regjeringskontorene, var å endre
regelverket for å drive forsøk
i norsk skole, i den forstand at vi gjorde regelverket
mye mer liberalt. Vi tok også initiativ
til å delegere forvaltningen av regelverket
til det daværende Læringssenteret, nå Utdanningsdirektoratet.
De har avgjort denne søknaden helt
i henhold til reglene. Selv om vi har et liberalt regelverk, innebærer ikke
det at alle søknader skal godkjennes, for da
behøver man jo ikke å søke
om noe – da kan man jo bare gjøre alt.
Det ble gitt to begrunnelser. Den ene er den som ble nevnt av spørreren.
Den andre er at opplegget ikke gir elevene tilfredsstillende
sluttkompetanse.

Nå mener representanten
Jensen at denne begrunnelsen ikke holder vann, men hvis
søkeren er av samme oppfatning, kan altså denne
avgjørelsen påklages, og hvis den kommer på mitt
bord, vil jeg ta stilling til den klagen. Etter de opplysningene
jeg har fått, vil den ikke komme dit, men det
er opp til søker.





                

