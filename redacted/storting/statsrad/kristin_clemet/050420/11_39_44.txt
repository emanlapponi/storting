 Dette forsøket var tenkt iverksatt
fra høsten 2005 og er derfor ikke en videreføring
av en eksisterende ordning. Troms fylkeskommune søkte om
godkjenning for å starte opp med dette forsøket
høsten 2005, og Utdanningsdirektoratet har gitt søknaden
en grundig behandling. Direktoratets avslag fra 1. februar
i år har sitt grunnlag i to forhold. For det første mener
direktoratet at opplegget samlet sett ikke gir elevene
en tilfredsstillende sluttkompetanse. For det andre mener
direktoratet at det er lite hensiktsmessig med et slikt forsøk
på det nåværende tidspunkt, fordi vi
er inne i arbeidet med nye læreplaner og ny struktur
i videregående opplæring.

Dette er fylkeskommunen innforstått
med, og man har derfor ikke påklaget avgjørelsen
til departementet. Jeg ønsker derfor å avvente
saken for å se om det innenfor de nye
programområdene for videregående
opplæring vil være en mulighet for skolen
på Skjærvøy til å få handlingsrom
til å gi elevene et tilsvarende tilbud der sluttkompetansen
er tilfredsstillende.

