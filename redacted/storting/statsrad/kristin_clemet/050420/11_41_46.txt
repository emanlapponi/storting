  Vi skal fra 2006 gjennomføre en stor
reform i grunnskolen og i videregående
opplæring som heter Kunnskapsløftet. Den innebærer både
en strukturreform og en kulturreform i videregående
opplæring. Noen kommuner, noen fylker, kommer
kanskje til å søke om å starte
på deler av reformen fra 2005. Jeg skal ikke
gå langt inn på den reformen, men det er Regjeringens
viktigste svar på de skolepolitiske
utfordringene vi har.

Når det gjelder forsøk i
norsk skole, har vi lange tradisjoner for det. Det var viktigere
jo mer skolen ble styrt sentralt og rigid fra sentralt
hold, og det er det jo mindre av nå. Fortsatt
har vi forsøksbestemmelser, og de forsøksbestemmelsene
blir forvaltet av Utdanningsdirektoratet. Her har det altså vært
en søknad inne som er blitt avslått etter
en grundig behandling. Jeg har nå gitt uttrykk for hva Utdanningsdirektoratet
har begrunnet det med. Man har en klageadgang til departementet
som kan nyttes, men så vidt jeg har fått oppgitt,
er fylkeskommunen innforstått med avslaget og ønsker ikke å påklage
det. Hvis det blir påklaget, kommer det på mitt
bord, og først da vil jeg eventuelt ta stilling
til det.

