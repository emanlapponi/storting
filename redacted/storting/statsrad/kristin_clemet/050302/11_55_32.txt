  Som jeg sa, må organisasjonen og
de potensielle medlemmene nesten selv bestemme
hva slags regelverk de vil ha i sin organisasjon. Men som jeg sa:
Jeg har merket meg at det nå har kommet en alternativ organisasjon
som er basert på en annen type regelverk, med
individuell innmelding. Da foreligger jo det
alternativet, selv om det kanskje ikke er så kjent.

Jeg vet også at Elevorganisasjonen
i disse dager har startet eller skal starte det man kanskje
kan kalle en demokratikampanje, som jeg ikke kjenner nærmere
til. Men jeg er sikker på at de følger ganske
godt med på det som skjer i Stortinget når det
gjelder Elevorganisasjonen. Her har de fått synspunkter
fra representanten Sortevik som gjelder deres eget demokrati,
og som de kanskje synes det er nyttig å drøfte
seg imellom.

