  Nei, jeg synes ikke det. Og jeg
mener at flertallet ikke har sagt nøyaktig det
som nå blir sagt, nemlig at det 

ikke

 skal
finne sted rangeringer, eller at det 

ikke

 skal
kunne brukes til rangeringer. Det man sier, er at man ikke
skal legge til 

rette

 for rangering av
skoler. Og jeg er glad for at representanten Reikvam her bekrefter
at denne informasjonen er offentlig. Da må den logiske
konsekvensen, så vidt jeg forstår, dersom man
skulle etterkomme SVs syn, være å stenge skoleporten.no
for så vidt gjelder elevenes læringsresultater.
Da står vi igjen med en rekke indikatorer for kvaliteten
i norsk skole som dreier seg om innsatsfaktorer, ressurser,
penger, PC-er, kroner, lærere, og en rekke indikatorer
for elevenes læringsmiljø, altså en brukerundersøkelse
som egentlig er mindre preget av fakta enn av læringsresultater.
Og SV vil altså, så vidt jeg forstår,
synes det er helt ok at dette brukes og rangeres akkurat slik mediene
vil, mens de eventuelt må henvende seg til Utdanningsdirektoratet
for å få ut lister på ark med læringsresultater
som de eventuelt også kan rangere.
Det må bli den logiske konsekvensen. Jeg ønsker ikke å avvikle
systemet med nasjonale prøver – det er altfor
viktig av hensyn til elevenes læring – bare
fordi vi skal holde hemmelig hvordan det står til med kvaliteten
i skolene våre.





                

