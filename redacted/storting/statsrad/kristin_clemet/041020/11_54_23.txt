 Det er ikke primært en budsjettsak.
Poenget er at hvis man vil få et kvalitetsstempel fra staten
på en utdanning på et nivå over videregående
opplæring, kan man i dag få to stempler, og begge
gis av NOKUT, enten som fagskoleutdanning eller som et
studium på en høyere utdanningsinstitusjon, en akademisk
institusjon, en høyskole eller et universitet.
I dette tilfellet snakker vi om universitet.

Når Norwegian
Aviation College to ganger har fått avslått søknad
om akkreditering som privat høyskole, så er det
av fire grunner: Nivået på undervisningspersonell og
sensorer er ikke tilfredsstillende, de mangler forutsetninger,
kompetanse og økonomi til å drive egen forsknings-
og utviklingsvirksomhet, eksamensformen åpner ikke
for krav til analytisk evne, og det er ikke
redegjort for fysisk læringsmiljø, økonomistyringssystem eller hvordan
man har tenkt å tilfredsstille øvrige krav i UH-loven.
Så dette er altså ikke bare
et økonomisk spørsmål, men et spørsmål
om å holde den kvaliteten som skal til for å få stempel
som fagskoleutdanning eller utdanning på høyere nivå.
Jeg er i og for seg ikke imot noe som helst, jeg synes
begge alternativene er gode. Jeg vil ikke utelukke at
dette fullt ut holder mål som en meget god fagskoleutdanning
f.eks., og det kunne jo også være
et alternativ.





                

