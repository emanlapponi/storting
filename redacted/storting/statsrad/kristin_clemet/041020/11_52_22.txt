 Systemet i Norge er jo ikke
slik at man bare legger noe på et nivå.
Man kan godt si det er rart at ikke dette er en utdanning
på universitetsnivå, men i Norge er
det slik at visse kvalitetskrav må oppfylles for at en
utdanning skal kunne bli en universitetsutdanning.

Nå kan jeg si at dels har ikke
jeg funnet rom for å prioritere dette rent økonomisk
på budsjettene, men det må ses i sammenheng med
at jeg er i tvil om hvorvidt den akademiske kvaliteten eller
den forskningskapasiteten denne utdanningen har, i dag vil kvalifisere
for å opprette en universitetsutdanning.

Jeg minner om at NOKUT to ganger tidligere
har avslått søknad om akkreditering
av Norwegian Aviation College som privat høyskole,
og det er blitt begrunnet med minst fire sentrale punkter.
Jeg minner også om at de kvalitetskriteriene
som ligger til grunn for å opprette studier på høyere nivå og
akkreditere institusjoner på høyere nivå,
er kriterier som er fastsatt av Stortinget.

