 Nå vil jeg først vise
til mitt første svar, der det fremgikk at vi også hører en
modell som dreier seg om tilbud på tvers av fylkesgrensene.

Når det gjelder økonomien
i fylkene, vil jeg vise til vårt fremlegg til
statsbudsjett, der det innenfor det kommuneøkonomiske
opplegget er en forfordeling av kommunene – og da må man
forstå ordet riktig – i den forstand at fylkene
får en større andel enn de normalt ville fått,
og det er jo for å ta av for elevtallsveksten i videregående
opplæring.

Så kan vi selvfølgelig ha
en diskusjon om kommuneøkonomien
er god og tilstrekkelig god, men det er helt klart at Regjeringen
i sitt opplegg har forsøkt å ta høyde for
det vi vet er en utfordring kommende år,
nemlig en stor elevtallsvekst i videregående
opplæring og en elevtallsvekst som er skjevt fordelt mellom
fylkene, slik at noen fylker har en mye større
utfordring enn andre. Men en av de modellene
jeg hører på mer prinsipielt grunnlag, er også en
modell hvor man kan bevege seg over fylkesgrensene.

