 Når det gjelder barnevernsproblematikk,
tillater jeg meg å ikke svare på det,
for det hører inn under Barne- og familiedepartementet.
Men Utdannings- og forskningsdepartementet skal godkjenne friskolene
og føre tilsyn etter loven. Og den
loven er strammet inn i forhold til tidligere privatskolelov, for
så vidt gjelder disse tingene.

Nå tror jeg vi kan reise en rekke
spørsmål knyttet til spesialundervisning generelt,
som også gjelder i Norge, som dette storting
får anledning til å komme tilbake til. Av og til
er omfanget for stort og har ikke et reelt grunnlag
ut fra de kriteriene Stortinget egentlig ønsket seg.
Men hvis vi lar det fare, er det helt klart at disse barna har den
samme retten som andre. Når det gjelder ressurser,
har budsjettene hittil gått i balanse. Når det gjelder
ressursene akkurat til selve spesialundervisningen, er det en regelstyrt
ordning, så der må budsjettene holde.

Jeg er kjent med at Fylkesmannen i Oslo
og Akershus m.fl. i en ikke så veldig fjern fremtid
har til hensikt å avlegge fornyede besøk ved aktuelle
skoler for å gjøre seg bedre kjent med
forholdene og se til at de pålegg og anbefalingene man
har gitt, blir fulgt opp.

