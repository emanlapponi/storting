 Man kan jo alltid ønske
seg mer, men jeg vil vel som utgangspunkt si at ressurssituasjonen
i norsk skole er god. Som jeg har sagt utallige ganger, er den omtrent
den beste i verden, og jeg har nå akkurat referert
til at antall kroner vi bruker pr. elev, har økt også det
siste året, fra 2002 til 2003, som de siste KOSTRA-tallene
viser. Det betyr ikke at det ikke på den
enkelte skole eller i den enkelte kommune, eller
i det enkelte år, kan være utfordringer.

Hvorvidt akkurat det tallet som det refereres
til fra Oppegård kommune, er et lavt tall, er vanskelig å si
før vi kjenner til hva Oppegård har gjort i årene
før og har tenkt å gjøre i årene
etter. Så det er vanskelig å trekke
ut ett enkelt år. Men stort sett mener jeg at
ressurssituasjonen er god. Jeg tror den blir verre hvis vi begynner å detaljstyre
kommunene, øremerke midler og bestemme
i detalj fra statens side hvordan kommunene skal bruke pengene
sine. Da blir det veldig lite rom igjen til lokale prioriteringer.

