  Jeg tror ikke vi nødvendigvis
er så veldig uenige her.

For det første vil jeg gjerne
slå fast – som jeg prøvde å gjøre – at
det ikke er noe i det systemet vi har i dag, som hindrer
at man hører elever og foreldre. De blir hørt.
Det kan godt være at det ikke skjer
i tilstrekkelig omfang eller i det ønskede omfang,
men det skjer. For det andre: Representanten Sortevik har helt rett
i at måten man gjennomfører tilsyn på,
spriker veldig. Jeg vil si at kvaliteten på tilsynsarbeidet
antakelig også er varierende. Det er da også bakgrunnen
for at jeg har tatt initiativet til at man skal kartlegge hvordan
tilsynet gjennomføres, og få en mer enhetlig praktisering
av tilsynet i lys av de reformene som nå gjennomføres.

Jeg vil ikke på stående
fot love utfallet av det, men det er klart at ett utfall
kunne være at man anbefalte at partene høres
noe mer enn i dag, slik representanten Sortevik ønsker.

