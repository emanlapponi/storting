  Jeg mener jeg svarte på det.
Det står i Sem-erklæringen at vi skal vurdere
en økning. Det er fortsatt tid til det. Sem-erklæringen gjelder
fortsatt, og vi skal formodentlig legge frem enda et statsbudsjett.
Men det er økonomiske årsaker til at vi ikke
har foreslått en økning av driftstilskuddet.

Når det gjelder det spørsmålet
representanten Sortevik reiser, om en likebehandling, står
det ikke i Sem-erklæringen at Regjeringen går
inn for det. Det kan det være delte meninger
om. Jeg er klar over at Fremskrittspartiet ønsker
seg en modell hvor det er 100 pst. dekning og null egenandeler.
Det kan det gis mange gode argumenter for. Så er
det noen som mener at det bør være
en liten egenandel, at støtten, i dette tilfellet støtten
til driftsutgifter, bør være noe lavere
enn 100 pst., men at den kan være over
85 pst., fordi det skal ligge et lite incentiv
der for å velge en friskole.

Ved siden av det har vi spørsmålet
om støtte til kapitalutgifter, som det nå gledelig
nok er blitt en avtale om en start på i forbindelse med
budsjettavtalen med Fremskrittspartiet. Det er økonomiske årsaker
til at vi ikke har foreslått dette så langt.
Men likebehandling har vi ikke lovet i Sem-erklæringen,
under noen omstendighet.

