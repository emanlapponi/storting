  Jeg synes jeg hørte at det her ble
stilt spørsmål om de som velger offentlig skole,
men jeg antar at spørsmålet gjelder dem som velger
friskole.

Jeg tolker FNs erklæring slik at det
er helt åpenbart at alle foreldre
har rett til å velge en alternativ skole for sine barn,
men at det blir opp til nasjonale myndigheter i hvilken utstrekning
man skal støtte slike skoler.

Norge har der valgt en strategi som innebærer
at det i veldig liten utstrekning er lommeboken som avgjør
om du kan velge en friskole. Faktisk har vi god dokumentasjon for å kunne
si at det er det ikke. Ettersom det er en høyere andel
foreldre i friskoler som har lave
inntekter, enn i den offentlige skolen, kan det umulig være økonomien
som stopper foreldre fra å velge en
friskole.

Men det er klart at dette er et vurderingsspørsmål:
Bør tilskuddet være 85, 90, 95 eller
100 pst.? Hvor store egenandeler skal det være
mulig å ta? Her kan det være litt forskjellige
syn, og jeg har i og for seg respekt for alle syn. Det
vi har sagt, er at vi kunne tenke oss å øke noe
fra 85 pst. og innføre støtte til kapitalutgifter.
Men vi har altså ikke lovet en full likebehandling.





                

