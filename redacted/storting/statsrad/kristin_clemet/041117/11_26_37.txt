 Det er sikkert veldig mye som ikke
er perfekt, men jeg tror jeg kan garantere at vi er kommet lenger
enn om vi skulle lagt til grunn det høringsforslaget til
endret lov som Arbeiderpartiet
sendte ut før de gikk ut av regjeringskontorene, for det
omfattet overhodet ikke det psykososiale miljøet.

Vi har fått en lovbestemmelse som
gjelder både det fysiske og det psykososiale
læringsmiljøet. Så kan vi si at vi ikke
har fått til en tilstrekkelig god oppfølging av
den. Det er snakk om vel et år, 1 1/2 år etter
at loven kom. Når det gjelder klageadgang og informasjon
til foreldre og elever, har vi forsøkt å bøte
på det ved ganske for nylig å distribuere
en omfattende brosjyre på flere språk, så vidt jeg
husker, til hele skolen. I tillegg vil jeg se på de
spørsmålene som representanten Bjørnstad
nå tar opp, om rutiner og planer osv. for håndtering
på den enkelte skole og i den enkelte kommune og fylke.

Jeg synes det er klokt å avvente de
faglige råd fra Utdanningsdirektoratet om hvordan jeg bør
gjøre det, fremfor å konkludere her i spørretimen.

