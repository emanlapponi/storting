  Da vi startet dette arbeidet, som synes å være
et dugnadsarbeid, hvor vi kanskje ikke så for
oss veien fremover til punkt og prikke da vi
startet, men hvor jeg synes det har utviklet seg veldig positivt,
var det enighet om at vi i første omgang skulle konsentrere
oss om mobbing mellom elever.

Det er riktig, som representanten Sortevik
er inne på, at det også forekommer
mobbing mellom lærer og elev, dvs. lærere
kan mobbe elever, og elever kan mobbe og utøve
vold, faktisk, mot lærere. Begge disse tingene er alvorlige,
og jeg har til hensikt på det møtet vi skal ha
til uken, å ta opp med de andre partene om det
er hensiktsmessig at vi bringer også disse temaene
inn i arbeidet og belyser dem på en bedre måte.
Vi har ikke nok kunnskap. Vi må regne med at
det er mørketall. Men det er alvorlig, fordi det angår
dette temaet også, selv om det er voksne involvert – eller
kanskje ikke minst fordi det er voksne involvert. Og lærerne
har også, for å ta det motsatte perspektiv, rett
til en trygg arbeidsplass.





                

