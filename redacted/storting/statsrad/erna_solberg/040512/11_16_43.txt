 Ja, det er særlig aktuelt i denne
sammenhengen å se på situasjonen for dem som er
vanskeligst å bosette, og det er de som er tungt funksjonshemmet.
Det er i tillegg en gruppe med enslige menn, særlig fra
Somalia, som vi har problemer med. Kommuner
er veldig glade for barnefamilier med barn uten funksjonshemning,
og de står øverst på ønskelisten.
Spørsmålet er hvor mye valgfrihet den enkelte kommune
skal ha.

Samtidig har jeg lyst til å si at
premissene for det oppdraget vi fikk av Stortinget i høst,
for det første var at dette skulle være
basert på frivillighet, og for det andre at det
skulle være innenfor de samme økonomiske
og kostnadsmessige rammene som i dag. Og da er kanskje operasjonsrammen
litt begrenset, hvis vi skal følge opp dette.

