 Jeg må også få lov til å vise til mitt innlegg i den samme debatten.




Jeg vil understreke at vi fra 2. april har visst at det har vært et flertall bak disse forslagene. Jeg synes likevel at to måneders forberedelser til å gjøre slike endringer er knapp tid. Det betyr at vi kommer til å bryte alle de vanlige rutinene og alle de vanlige instruksene som finnes, for å legge frem lovforslaget for Stortinget. Men Stortinget ble også på det tidspunktet informert om at det ville bli fremlagt forslag som ikke hadde vært på høring, og at alle de som ble berørt av det, ikke hadde fått en grundig orientering eller fått mulighet til å si sin mening. Men det har man gjort med åpne øyne fra Stortingets side. Da forventer jeg at man, når forslagene kommer til Stortinget, kanskje bruker tid på å høre litt på hva konsekvensene av noen av disse forslagene blir. Det er flere forslag som jeg tror ikke er problematiske, men noen av dem tror jeg nok man bør ha en runde på – hvor praktikabelt er det å gjennomføre det på akkurat den måten?




