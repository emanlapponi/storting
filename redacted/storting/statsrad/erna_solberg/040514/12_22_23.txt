 Vi arbeider med en proposisjon til Stortinget basert på et ønske fra et flertall i Stortinget og signaler fra den tidligere behandlingen.




Hvis vi kommer i en situasjon hvor vi på 14 dager blir pålagt å legge frem fullstendige reguleringer ut fra at flertallskonstellasjonene forandrer seg her i salen, synes jeg Stortinget skal tenke på at de bør sette andre frister. Det er det teknisk umulig for en regjering å gjøre. Vi har strukket oss langt når vi om 14 dager legger frem et omfattende lovforslag utarbeidet i løpet av to måneder, samtidig som vi bryter enhver instruks som finnes for å ha høring med partene. Det vil bli meget vanskelig for en regjering å forholde seg til det, og praktisk umulig å gjennomføre på så kort tid, hvis dette forandrer seg. Det håper jeg Stortinget også har respekt for. De er mennesker, de som jobber i departementene også.




