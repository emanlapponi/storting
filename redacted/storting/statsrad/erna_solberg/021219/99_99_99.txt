 Siden dette er til behandlingen av salderingen av budsjettet til Kommunaldepartementet, har jeg lyst til å gjøre Stortinget oppmerksom på at til tross for at det i denne proposisjonen ligger sterke økninger i forhold til statlige mottak, vil regnskapet for året vise en ytterligere overskridelse i forhold til budsjettet på 44 mill. kr. Det skyldes at uttransporteringen, først og fremst uttransportering av asylsøkere som har fått avslag, ikke går raskt nok. Grunnen til det er i hovedsak den lange tiden det tar å fremskaffe dokumentasjon på identitet. Landet de kom fra, vil ikke ta imot dem uten at de har gyldige tilbakereisedokumenter. Den prosessen gjør nå altså at budsjettet kommer til å bli overskredet med 44 mill. kr.




Eirin Faldet hadde her overtatt presidentplassen.




