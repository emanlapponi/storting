  Vi bidrar gjennom skjønnstildelingen
av utviklingsmidler til fylkeskommunene ved å gi Finnmark
fylkeskommune 20 mill. kr til å drive
med omstillingsarbeid langs kysten. Vi har også gitt fylkeskommunen
i oppgave å sitte i førersetet for å legge
opp det omstillingsarbeidet.

		Jeg mener faktisk at vi i respekt for den
desentraliseringsreformen vi har gjennomført – og
som jeg skjønner at Arbeiderpartiet utenfor dette hus er
meget opptatt av at man skal videreføre i symbolpolitikken
rundt regionale forvaltningsnivåer – må ta
på alvor at fylkeskommunens rolle er å gå inn
og skissere hva slags typer tiltak det vil være snakk om.

Jeg har vært i dialog med fylkesordføreren.
Så langt har dialogen dreid seg om ett ønske fra
fylkeskommunen  overfor staten, nemlig å få til
regionale fiskerikvoter. Det er et omdiskutert tema, også i
representanten Karl Eirik Schjøtt-Pedersens parti, jf.
det kystmanifestet hvor det er et mindretall og et flertall i partiets
utredning av spørsmålet.

