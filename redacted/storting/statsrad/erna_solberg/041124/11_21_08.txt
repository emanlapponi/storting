  Den registrerte arbeidsledigheten i Vardø er
ifølge Aetats tall 10,6 pst. Det er fortsatt et
av de høyeste arbeidsledighetstallene i landet. Og det
er sikkert noen som har gått ledige så lenge at
det kan være at de ikke lenger står registrert,
slik at tallet på 20 pst. derfor kan være
et riktig tall.

Det er ikke slik at vi ikke er bekymret for
dette, men det er faktisk viktig å gjøre noe 

mer

. Når et forvaltningsnivå har
fått ansvar for å være den regionale
utviklingsaktøren, må vi forvente at det er fylkeskommunen
som faktisk tar initiativet til hvilke tiltak f.eks. staten skal
bidra med. Jeg ønsker en dialog med Finnmark fylkeskommune
om 

tiltakene

 som eventuelt kan bidra
til å snu situasjonen i Kyst-Finnmark. Det er vi åpne
for en dialog om, også i den grad det skulle være
et spørsmål om penger. Men så langt har
fylkesordføreren sagt at hun ikke har bedt om én
krone mer. Det synes jeg er en heroisk innsats fra en lokalpolitiker
og en fylkespolitiker.

Vi har en interesse for å delta, og
vi kommer til å delta, men da må man begynne med å nøste
opp hvilke nye typer tiltak som i så fall kan bidra til å forandre
situasjonen i Vardø. Det er gitt 50 nye fiskekvoter til
Finnmark fylkeskommune i løpet av de tre siste årene.
Det er altså gjort ganske mye for å styrke ressurstilgangen
i Finnmark.

