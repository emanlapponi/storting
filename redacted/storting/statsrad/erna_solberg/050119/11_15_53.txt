 Jeg skjønner at det å komme
i en fase hvor man mister arbeidsplasser, er en vanskelig situasjon
for alle kommuner. Hvis alternativene i forhold til annen type arbeid
er små i en kommune, er det altså sterkere enn
ellers i det felles bo- og arbeidsmarkedet som Vanylven kommune
deltar i.

La  meg  si  det  slik:  Vanylven  kommune
 mottar  nå – iallfall hvis man fordeler de omstillingsmidlene
som vi har gitt ekstra til fylkeskommunen, til Vanylven og Smøla,
på grunn av utfordringene der – penger på nivå med det
erklærte omstillingskommuner med betydelig større nedgang
i arbeidsplasser tidligere har fått av staten. Det er altså programmer,
som med de midlene som nå er lagt inn, er på nivå med
det omstillingsarbeidet og de bevilgningene som bl.a. har vært
gitt til flere finnmarkskommuner for å bygge omstillingskompetanse.
Jeg har lyst til å understreke at en ganske viktig del
av dette med å bygge omstillingskompetanse er å sørge
for å kunne utnytte nye muligheter. Det er bl.a. det disse
vekstselskapene som har vært etablert, gjør. I
tillegg har man muligheten for at virkemiddelaktørene kan
finne ut at det er andre særskilte tiltak som de kan prioritere
innenfor sine bevilgninger i det arbeidet de nå har i samarbeid
med fylkeskommunen.





                

