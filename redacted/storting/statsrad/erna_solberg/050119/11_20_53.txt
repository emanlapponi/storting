 Vi tar ansvar for alle forskrifter vi utarbeider
og vedtar, også forskrifter vi av og til vedtar fordi Stortinget
har vedtatt at vi skal utarbeide dem. Det skjer på utlendingsfeltet
innimellom. Men det er spesielt når en sak er til behandling
og ikke er sluttbehandlet, på bakgrunn av en lov som eksplisitt
sier at statsråden ikke har lov til å gå inn
i enkeltsaker for å avgjøre dem. Når
jeg da sier at jeg ikke vil gå inn i og si noe om vurderingen
av denne enkeltsaken, er det fordi saken er til behandling.

Det finnes et skjønnsrom som må vurderes
ut fra det handlingsrommet som utlendingsforvaltningen har, og det
er vidt. Det er en av grunnene til at jeg har fremmet en lovforslagsendring
som ligger i Stortinget, hvor vi skal ha en mulighet til på generelt
grunnlag å kunne instruere – ikke i enkeltsaker,
men om type behandling. Jeg har lyst til å minne om at
utlendingsloven er spesiell i den forstand at det eksplisitt er
slik at statsråden ikke skal gå inn i enkeltsaker.

