 Nå er det slik at det altså er
tildelt penger til fylkeskommunen til omstillingsarbeid, nettopp
fordi man har utfordringer i Vanylven. Vi har laget en ansvarsreform
hvor man har lagt vekt på det.

Når det gjelder Årdal og
Høyanger, mener jeg at situasjonen ikke er sammenlignbar,
fordi Årdal og Høyanger har større omstillinger,
og fordi kommunen utgjør et felles bo- og arbeidsmarked,
mens Vanylven kommune nok er en del av et større felles
bo- og arbeidsmarked.

Har vi gjennomført ansvarsreformen,
og har vi gjennomført desentralisering, er det også viktig
at vi som er opptatt av å desentralisere, delegere og gi
mer makt til regionene og til de lokale kommunene, faktisk også følger opp
med å akseptere at det er slik det er. Alternativet til å legge
opp til et omstillingsarbeid som skal være i regi av fylkeskommunene,
vil være å trekke tilbake en del av de midlene
som fylkeskommunen i dag rår over, for at staten skal bidra
i omstillingsarbeidet. Jeg tror prinsipielt sett at fylkeskommunen
er nærmere og bedre i forhold til å gjøre
disse vurderingene.

