 Jeg har lyst til å si at jeg engasjerer
meg i forhold til at vi skal ha en debatt som har alle
fasetter av muligheter og utfordringer på bordet, når
man først har en debatt, som altså pågår landet
rundt, knyttet til spørsmålet om fylkesstruktur. Det
er ikke slik at de som jobber i kommunestrukturprosjektet, ikke
har vært klar over at dette vil komme. Det vi har avvist å være
med på, er at man i kommunestrukturprosjektet også skal
ha et prosjekt som går på reelle runder om å endre
fylkessammensetningen og fylkesstrukturen. Vi har ment at dette
ville være lite saklig gjort
av en regjering som faktisk har innført en rekke forsøk,
med Stortingets godkjennelse, fordi man hadde lyst til å utprøve
nye metoder å jobbe på i forhold til fylkeskommunene,
og andre oppgaveløsninger, også regionale
samarbeidsløsninger. At vi da midt oppe i det
skulle sette i gang en prosess hvor vi bare glemte at
vi har satt i gang en ganske stor utviklings- og forsøksprosess
i fylkeskommunene, og så trakk konklusjoner eller
fremskyndet prosessen, ville jeg synes var litt å holde
for narr den rekken av fylkeskommuner som nå faktisk jobber
med andre måter å løse
oppgaver på.

