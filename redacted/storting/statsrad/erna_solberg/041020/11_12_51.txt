 Det er forskjell på å være
skilt og ikke å ha opphold i Norge. Det er fullt mulig å være
gift og ikke bo i Norge. Spørsmålet
om familiegjenforening dreier
seg i så fall om hvilket land man bor i, og det er ikke
et spørsmål om man skal være skilt eller
ikke.

Spørsmålet om man kan forsørge
sin ektefelle er et grunnleggende spørsmål, som
altså er inntatt i norsk lov og vedtatt av det norske
stortinget. Det er et prinsipp som vi også har
forsøkt å stramme inn på de siste årene,
nettopp fordi det i et stadig mer flerkulturelt samfunn – det
er flere og flere som reiser hit – er viktig at flesteparten
av dem som kommer hit, og som ikke har beskyttelsesbehov,
faktisk ikke er det offentliges ansvar, men familienes
ansvar.





                

