 Basert på den styringsinstruksen på utlendingsfeltet
som eksisterer og er gitt av Stortinget i form av lov, kan ikke
jeg gå inn og si hva som er vurdert av den enkelte saksbehandler
i enkeltsaker, som jeg altså ikke har mulighet
til å påvirke eller gå inn
i.

Men regelverket
er klart: Man må ha en inntekt på minimumsnivå,
på 167 500 kr, for å kunne forsørge
sin ektefelle og få tillatelse til familiegjenforening
i Norge og at vedkommende blir boende. Og det er helt
uavhengig av om inntekten varierer eller ikke. Det dreier
seg om at man ikke skal få utenlandske
ektefeller til Norge der det er en forutsetning at offentlige
myndigheter og resten av det norske samfunnet skal finansiere
livsoppholdet for vedkommende. Derfor er den grensen satt slik,
og den er altså i tråd med loven.

Det man må, er å sannsynliggjøre
at man klarer å nå det nivået, og det
må gjøres i de dokumentene som sendes til UDI.
Det er ikke slik at det er aktuelt å ha andre regler
for fiskere eller andre selvstendige næringsdrivende
i denne typen sammenhenger.

