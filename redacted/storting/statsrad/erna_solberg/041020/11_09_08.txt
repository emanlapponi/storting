 Ved behandling av søknader om familiegjenforening
er det irrelevant hvilket yrke personen det søkes
familiegjenforening med,
har. I utlendingsregelverket finnes det ikke spesielle
bestemmelser om familiegjenforening
med fiskere eller andre spesielle typer yrkesgrupper.

Det finnes derimot regler knyttet til at man
skal ha forsørgelsesevne, noe som også er
i tråd med loven Stortinget tidligere har vedtatt. Underhold
må være sikret for den tiden søknaden
gjelder. Arbeidstillatelse i familiegjenforeningsøyemed
gis normalt for ett år av gangen. Dette innebærer
at det må dokumenteres at søkeren er sikret underhold
for ett år, altså at den som gifter seg, kan forsørge
sin ektefelle i det kommende året, for at tillatelsen skal
gis.

Nivået for minstekrav er
harmonisert med Norges sosialhjelpsnivå. Beløpet
er knyttet til lønnstrinn 1 i statens lønnsregulativ,
som innebærer at man må ha en forsørgelsesevne
på 167 500 kr i året. Det avgjørende
er altså ikke om inntektene varierer, men at
det kan dokumenteres at samlet inntekt det året søknaden
gjelder for, tilsvarer minst lønnstrinn 1. Det
at inntektsnivået varierer f.eks. fra måned til
måned, vil derfor ikke utelukke at søknaden
om familiegjenforening kan
innvilges, men man må altså nå minimumsnivået,
167 500 kr, og sannsynliggjøre det i
forbindelse med en søknad om opphold i Norge.

