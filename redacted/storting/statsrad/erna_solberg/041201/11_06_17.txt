 Mitt svar var altså at det må gjøres
en individuell tilnærming når det gjelder hvem
som kan få lån. Vi må være
sikre på at man ikke setter folk i gjeldsklemme,
med en gjeldsordning på et senere tidspunkt
som en følge av det, som gjør det enda
vanskeligere for dem å bo i en bolig. Det kan man få til
ved å kombinere ulike tiltak.

Den individuelle tilnærmingen innebærer
at man selvfølgelig må vurdere om den enkelte
personen er i en situasjon hvor vedkommende i fremtiden
vil ha inntekt over tid til å betjene utgiftene som er
knyttet til et lån. Det er slik at en midlertidig uføretrygd
i hovedsak vil innebære at kommer man ikke ut
i jobb, vil man senere kunne få permanent uføretrygd, eller
videreført uføretrygd. Det betyr at for personer
som har uføretrygd, bør det være
mulig å få startlån, fordi vi vil ha
en form for inntektssikring. Men det er det kommunene som må bestemme,
det må være en individuell tilnærming,
man må på forhånd vite hvilken
gjeld personene har, og man må kunne se på andre
boligvirkemidler samtidig. Det er en av grunnene til at vi er opptatt
av å styrke det boligsosiale arbeidet i kommunene.

