 Stortinget har vært enig i at det
er kommunene som skal bære risikoen ved tap.
Vi har sørget for at risikoen for tap avlastes, gjennom
at man kan sette av deler av boligtilskuddet til tapsavsetninger.
Men det er klart at de som har ansvar for å dekke tapene
og tar den største risikoen for tapene, også må være
de som lager regelverket og foretar
den individuelle vurderingen. Det er innenfor
ordningen å foreta en individuell vurdering av om man har
permanent inntekt, eller om man har sannsynlighet for å kunne
ha en permanent inntekt også i fremtiden.

Hovedproblemet med representanten Øyes tilnærming – hvis
man bare skal si sjablongmessig at alle skal
kunne få et startlån – er ikke bare
at kommunene kan komme til å tape penger i fremtiden,
men også at flere mennesker havner i en gjeldssituasjon
fordi de ikke kan betjene boliglånene
sine, kanskje må under en gjeldsordning
og i neste omgang forverrer sin fattigdomssituasjon. Vi må se
på kombinasjonen av tiltak rundt enkeltindivider for å sørge for
at de får en permanent tilknytning til boligmarkedet.





                

