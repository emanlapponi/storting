 Det har vært Regjeringens ambisjon
at vekstområder skal komme bedre ut. Derfor gjorde
vi en endring i inntektssystemet som iallfall hos meg
går under slagordet «De sa det ikke
var mulig, men det var mulig hvis man bare ville» – siden det
var et forslag som var fremmet to ganger før og Stortinget
og tidligere regjeringer mente det var umulig å gjøre
det.

Nå teller vi ungdommene i videregående
skole fra samme tidspunkt som pengene kommer, altså fra
samme inntektsår, og har ikke en to års
forsinkelse som det har vært på det verste. Det
gjør at man fra 2003 altså får uttelling
for driftsmidlene innenfor den totale pakken
av frie midler.

Så er det viktig å understreke
at nettopp på grunn av elevtallsutviklingen ble
veksten i de frie inntektene i fylkeskommunene betydelig
høyere enn veksten i de frie inntektene til primærkommunene,
fordi vi i opplegget fra Regjeringen, og enda mer etter
budsjettforliket med Arbeiderpartiet, har en stor vekst i frie inntekter
som går langt ut over det de demografiske endringene krever
for å opprettholde et tilbud
i takt med bl.a. elevtallsutviklingen for 2004. 2005 kommer vi tilbake
til.





                

