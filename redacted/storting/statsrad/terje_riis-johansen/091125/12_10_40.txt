 Jeg er litt overrasket over representantens oppfølgingsspørsmål, som, så vidt jeg kan
              høre, ikke omtaler grunnlaget for denne saken, altså Stortingets egne vedtak. Jeg
              hadde forstått det hvis representanten hadde kritisert meg og Regjeringen for å
              overprøve eller se bort fra vedtak fattet i Stortinget. Det jeg viser til i mitt svar,
              er at de vurderinger som er gjort rundt dette, er at det vedtaket som etterspørres
              her, vil være i strid med de vedtak som er fattet i Stortinget. Det kan umulig være i
              Stortingets interesse å ønske at en ser bort fra vedtak som tidligere er gjort i denne
              salen. 





                

