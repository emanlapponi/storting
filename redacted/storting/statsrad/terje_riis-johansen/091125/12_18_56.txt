 Jeg blir jo noe forundret når representanten Kristiansen her står og gir inntrykk av
              at det er Høyre-politikk å drive nettutjamning – å bruke tilskudd for å drive
              distriktspolitikk i Norge. Det har aldri vært Høyre-politikk. Det representanten
              Kristiansen her etterspør, er rød-grønn politikk, som han ønsker mer av. Vi har
              faktisk på dette området levert på en måte som man ikke har levert før, og som er et
              bidrag til nettutvikling i disse områdene. 

Og som jeg sa i svaret mitt: Det er et bidrag som nå er gitt fra staten, et tilbud
              til disse kommunene som ikke gis til hvilken som helst kommune – for å bruke
              representanten Kristiansens sjargong. Slik sett ligger nå saken lokalt med hensyn til
              om en ønsker å benytte seg av disse pengene til å drive nettutvikling i området. 





                

