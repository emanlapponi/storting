 Vi skal jo naturligvis nå gå igjennom alle avtalene med hensyn til Mongstad. Vi legger en ny framdriftsplan, og det gjør at en også må gå gjennom de avtalene som har vært, og de som det var planer om å komme fram til.


Når det gjelder utslippstillatelsen og forslaget – jeg hadde nær sagt – om å stenge kraftverket, vil jeg nok mene at det er visse praktiske utfordringer heftet ved å ta bort en energiprodusent – ikke minst når det gjelder TCM-anlegget, som jo krever sitt med hensyn til energiforsyning. Så jeg tror ikke at det akkurat er et spørsmål for enkle svar – jeg hadde nær sagt – at det bare er å stenge det ned, og så er problemene løst. Vi har lagt et løp når det gjelder energiforbruk fra kraftverket, og det krever jo sitt med tanke på forbrukerne som skal nyttiggjøre seg den energien.






                

