 Jeg deler selvsagt disse ambisjonene. Vi mener også å være operativ i forhold til nettopp ambisjonen om tilstedeværelse i nord. Vi har utviklet strategier på det. Det jobbes videre med konkretisering av det. Vi ser nå en aktivitet i nord knyttet til Snøhvit-utbygginga, som har vært formidabel, og som vi ser gir aktivitet. Jeg synes det er veldig bra. Det er nødvendig i forhold til aktivitet i nord.


Igjen: Det som tas opp i spørsmålet her, er altså spørsmål om lokalisering av et avdelingskontor av Petroleumstilsynet. Det er en lokalisering som ligger under statsråd Dag Terje Andersen. Spørreren er selvsagt i sin fulle rett til å mene at jeg bør involvere meg i denne statsrådens ansvarsområde. Det kommer jeg ikke til å gjøre.






                

