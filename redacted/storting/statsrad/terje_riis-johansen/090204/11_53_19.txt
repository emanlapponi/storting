 Representanten Kristiansens spørsmål er litt uvanlig, idet han i realiteten spør om jeg har et annet syn enn statsråd Andersen på noe som er arbeids- og integreringsministerens ansvarsområde. Det har jeg ikke.


Petroleumsvirksomhet i nord er en meget viktig del av Regjeringas nordområdestrategi. Regjeringa ønsker å legge til rette for både en ansvarlig utvinning av petroleumsressursen i nord og økte ringvirkninger av petroleumsvirksomheten for regionen. Arbeidet med dette og forsvarlig tilsynsvirksomhet av petroleumsvirksomheten i nord pågår uavhengig av lokalisering av tilsynsmyndigheten.


