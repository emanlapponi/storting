 Som jeg sa i mitt første svar, har jeg fått opplyst fra NHD at de er oppmerksomme på disse problemstillingene som representanten reiser, og at de vil se nærmere på regelverket når denne konkrete beslutningen er tatt. I det ligger det jo, hvis man kombinerer det med det som jeg også sa i mitt svar om mulighetene for å få i gang utrulling av AMS-målerne på et tidligere tidspunkt enn 2018, en mulighet for å se på nettopp det å kunne gjøre flere ting på én gang. Det er ikke mulig for meg her i dag å konkludere på det, som følge av at det er Justervesenet som her har ansvaret, og det ligger ikke under mitt departement. Men det er åpenbart slik at det fra begge kanter rent tidsmessig ses på mulighetene for å kunne møtes.


