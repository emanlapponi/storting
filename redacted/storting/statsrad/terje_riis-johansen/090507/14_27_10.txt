 Det er bra at representanten Lien er glad for det som ble sagt fra min side om prosessen rundt dette. Og det er helt oppriktig meldt – slik det selvsagt skal være fra denne talerstolen – når jeg sier at jeg har en prosess på det, og at konklusjonen ikke er trukket. 




Utover det oppfattet jeg det slik at det som kom fram i representanten Liens andre innlegg, i og for seg er en argumentasjon for de synspunkter som også framkom i hans første innlegg. Og jeg tror at jeg i mitt innlegg relativt detaljert redegjorde for de ulike sidene av denne saken, slik det har kommet fram i høringsinnspillene, og som jeg mener på ulikt vis og med ulik inngang bidrar og er viktig for en konklusjon i denne saken. 




Med dette som utgangspunkt vil jeg si at jeg synes det er nyttig å ha en debatt om dette her i Stortinget, slik som vi har nå. Og jeg vil selvsagt også ta med meg de innspillene som har framkommet her, i den prosessen som jeg skal ha om dette framover. 




Anders Anundsen hadde her overtatt presidentplassen. 




