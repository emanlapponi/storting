 Det viktigste som en regjering kan gjøre, og som jeg har gjort, er å komme med tiltak
              på relativt kort sikt – og det er å kjøre de nummererte konsesjonsrundene. Jeg har
              stor tro på at en petroleumsmelding blir et viktig bidrag til den langsiktige olje- og
              gasspolitikken i Norge, men den situasjonen som representanten Meling beskriver – som
              jeg er helt enig i – er krevende for deler av industrien. 

Det er en selektiv krise vi ser ute. Deler av industrien har godt med oppdrag, men
              særlig den tradisjonelle verftsindustrien sliter veldig. Det er bekymringsfullt. Når
              det gjelder den krisen som beskrives, er det å komme i gang med nye
              utbyggingsprosjekter og sørge for at næringen har arbeid, også om noen få år, som er
              svaret. Der har jeg levert, ikke minst gjennom den 21. konsesjonsrunden, som jeg satte
              i gang for svært kort tid siden. 

