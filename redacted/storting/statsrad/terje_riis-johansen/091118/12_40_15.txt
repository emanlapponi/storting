 Jeg har den største forståelse for næringens ønske om forutsigbarhet og muligheten
              for å planlegge på lang sikt – jeg har selv drevet næringsvirksomhet – at man ser hva
              som ligger noe foran i løypa. Der er jeg helt enig. 

Med hensyn til oppfølgingen fra representanten Meling på det, at den politikken vi
              har ført, ikke har bidratt til det, er jeg ikke enig. Jeg mener vi tydelig har
              presentert Regjeringens politikk gjennom forvaltningsplanarbeidet som vi leverte i
              vår, hva gjelder både Barentshavet og Norskehavet. Når vi nå i tillegg kommer med
              nummererte runder og TFO-tildelinger, representerer det rammene for olje- og
              gassvirksomheten i Norge, og vi ser også at aktivitetsnivået på norsk sokkel i
              historisk sammenligning er høyt. 





                

