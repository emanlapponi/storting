 Som jeg sa i mitt første svar, er det blant det som har stått på dagsordenen for miljøjobbinga på norsk sokkel de siste åra. Energieffektivisering har altså vært et helt vesentlig mål for olje‑ og gassektoren. Når vi nå ser at olje‑ og gassektoren blir en del av kvotesystemet, og vi har jobbet med CO

2

‑avgift, ser vi også at incitamentene til å jobbe med disse spørsmålene på sokkelen er større enn hva de var i en tidlig fase. Så de viktigste virkemidlene for å få til energieffektivisering på norsk sokkel er at kostnadene ved å forurense er så store at energieffektivisering lønner seg. Det er ikke noe annerledes på sokkelen enn hva det er i samfunnet for øvrig, men det vet vi er et tiltak som virker.






                

