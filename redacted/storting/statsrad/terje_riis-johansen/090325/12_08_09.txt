 Jeg avviser ikke muligheten for å utrede flere alternativer. Det jeg sier i mitt svar, er at Gassnova, som er de som gir meg de faglige rådene i disse spørsmålene, sier at det innenfor den gjeldende framdriftsplanen for Kårstø – og hvis en da har en ambisjon, som en bør ha, om å ha et renseanlegg som er oppe og går, har en også et rør på plass – ikke er rom for det. I dette spørsmålet står vi nok overfor et valg om en skal gå videre på den løsningen som nå foreligger, altså med den rørdimensjonen som er planlagt, eller om en skal velge å bruke noe mer tid for å se på muligheten for den koordineringen som representanten Kvassheim er opptatt av.


