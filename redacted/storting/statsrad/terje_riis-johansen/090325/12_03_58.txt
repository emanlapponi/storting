 Regjeringa arbeider i henhold til ambisiøse målsettinger for å realisere fangst og lagring av CO

2

. Derfor er det også gitt mandater til Gassnova og Gassco som reflekterer Regjeringas ambisjonsnivå: Vi må være sikre på at infrastruktur for transport og sikker lagring av CO

2

 er på plass ved oppstartstidspunkt for de planlagte CO

2

-fangstanleggene.


Gassnova arbeider nå med planlegging av transport- og lagringsløsninger for CO

2

 fra Kårstø. Framdriftsplanen for dette arbeidet er samordnet med planlegging av fullskala CO

2

-fangst ved gasskraftverket samme sted. For å sikre at det tas høyde for CO

2

-mengder utover fanget CO

2

 fra gasskraftverket, er det lagt til grunn et rør med dimensjon på nevnte 12 tommer. Et slikt 12 tommers rør gir mulighet for transport opp mot 2,8 millioner tonn CO

2

. Dette er en betydelig større kapasitet enn behovet fra gasskraftverket tilsier. I tillegg til all CO

2

 fra gasskraftverket ved full drift vil denne rørdimensjonen f.eks. gjøre det mulig å transportere all CO

2

 fra gassprosesseringsanlegget på Kårstø samt tilleggsvolumer på ca. en halv million tonn CO

2

. Gassnova vurderer det slik at det ikke vil være tid til i tilstrekkelig grad å forberede transportløsninger med enda større rørdimensjon innenfor gjeldende framdriftsplan for Kårstø-prosjektet.


Jeg er opptatt av at vi både legger til rette for å transportere CO

2

 fra forskjellige kilder og utnytter eventuelle stordriftsfordeler ved transport av CO

2

. De faktiske stordriftsfordelene avhenger imidlertid av at rørets kapasitet utnyttes fullt ut. Fangst av CO

2

 fra andre kilder i nærheten av Kårstø er i dag på planleggingsstadiet, og det er således en usikkerhet knyttet til om det i løpet av få år vil være tilleggsvolumer å transportere utover det som det tas høyde for i de foreliggende planene.


For eventuelle nye CO

2

-volumer vil jeg peke på at det i tillegg til Kårstø-prosjektet også er konkrete planer om transport og lagring av CO

2

 fra Mongstad. I den sammenhengen vurderes f.eks. Johansen-formasjonen med tilhørende CO

2

-rør som å kunne ha potensial som et stort sentralt lager for CO

2

.


Som nevnt er valg av transportløsning fra Kårstø nær knyttet opp til framdriftsplanen for fangstanlegget. I de nærmere halvannet år som har gått siden gasskraftverket stod ferdig, har det bare vært i produksjon og sluppet ut CO

2

 i noen få uker. Prognoser for driftstida vil bl.a. avhenge av hva som legges til grunn som anslag på framtidige gass- og kraftpriser, noe som er svært usikkert. Erfaringer fra gasskraftverkets driftsmønster er viktig bakgrunn for å vurdere framdriftsplanen for fangstanlegget på Kårstø. En eventuell annen framdriftsplan for fangstanlegget på Kårstø vil gi anledning til å utrede nærmere muligheter og behov for et CO

2

-transportsystem med en større kapasitet. I tillegg vil det gi tid til å vurdere mulig gevinst ved å samordne transportløsningene fra Kårstø og Mongstad.


