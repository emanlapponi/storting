 Det er interessant at forholdet til 67-70-åringer
er blitt tatt inn i en debatt om rekruttering til næringa. For øvrig
sår jeg ikke tvil om Fremskrittspartiets landbrukspolitikk. Den har
jeg for lengst konkludert i forhold til. Den er helt uegnet til å
skape optimisme og rekruttering til landbruket. Jeg mener også at
de holdningene som representanten Fostervold her tilkjennegir på Stortingets
talerstol, å definere det å få betalt for å skape
fellesgoder knyttet til kulturlandskap og distriktspolitikk som å
stå med «lua i hånda» og motta tilskudd fra staten,
representerer en betydelig utfordring når det gjelder det ungdommen
føler de møter knyttet til det å produsere mat. 





                

