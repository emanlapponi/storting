 Jeg avsluttet mitt første innlegg med å si at jeg ønsker å ha et møte med aktørene for å få en nærmere beskrivelse av prosjektet og hva de jobber med. Sånn sett sier vel representanten Nordtun og undertegnede det samme i forhold til at dette er interessante perspektiver som det blir sagt og formulert en del om i det prosjektet på Karmøy, så jeg har ønske om å bli nærmere orientert om det.


Men igjen: Når det gjelder virkemiddelapparatet, må gjerne representanten Kvassheim mene at det ikke er tilpasset den tiden vi er inne i, men uansett er ikke Olje- og energidepartementet som mottaker av en søknad noe departement for tildeling av konkrete støttemidler til et sånt prosjekt. Jeg tror innerst inne at representanten Kvassheim også vet det veldig godt. Hvilke vurderinger Enova vil gjøre av en konkret søknad innenfor dette området, kan ikke jeg her konkludere på. Men at satsing på vind og den type prosjekter som Hywind-prosjektet og MET-senteret på Karmøy ligger innenfor, er innenfor det vi ønsker å få til løsninger på, er helt klart.






                

