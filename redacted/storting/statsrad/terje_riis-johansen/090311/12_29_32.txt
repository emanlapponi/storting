 CO

2

-håndtering er et nødvendig tiltak for å redusere utslipp av klimagasser både i Norge og i resten av verden. Dette må komme i tillegg til satsingen på fornybar energi og energieffektivisering. Det internasjonale energibyrået, IEA, framhever fangst og lagring av CO

2

 som helt avgjørende for at vi skal kunne nå 2-gradersmålsettingen. Dette er også bakgrunnen for Regjeringas satsing på fangst og lagring av CO

2

.


Regjeringa jobber målrettet for å utvikle et best mulig prosjekt på Mongstad. Prosjektet handler ikke bare om å fange CO

2

 fra gasskraftproduksjon i Norge, men også om å bidra til å utvikle kommersiell teknologi, slik at land som Kina, India og andre store land med betydelige utslipp også kan bruke denne teknologien for å redusere sine utslipp i forbindelse med en stadig økende energiproduksjon. Det er gjennom konkrete prosjekter vi kan bidra til å utvikle CO

2

-håndteringsteknologi og sikre brei anvendelse i Norge og andre land.


Jeg mener at Norge som produsent av fossile energikilder bør være ledende i å få til reduksjoner av egne klimagassutslipp. Masterplanen til StatoilHydro viser at det er teknisk gjennomførbart å fange mer enn to millioner tonn CO

2

 fra kraftvarmeverket og raffineriet på Mongstad. Jeg mener det ikke er tid å miste i arbeidet med å redusere disse utslippene.


Vi har høstet erfaringer og vunnet kunnskap fra arbeidet med prosjektet på Mongstad i mer enn to år. Ytterligere arbeid vil pågå fram til utbygginga av fullskalaanlegget. Både planleggingsarbeidet og teknologisenteret vil være nyttig for utbygginga av fullskalaanlegget.


Vi kan alle være enige om at arbeidet med å realisere CO

2

-håndtering er krevende. Teknologier for CO

2

-fangst er fortsatt uprøvd i større skala – også på verdensbasis. Men vi er i gang med konkret arbeid på Mongstad. Dette arbeidet er viktig for å redusere norske utslipp og for at CO

2

-håndteringsteknologi skal kunne bli interessant i et globalt perspektiv.


