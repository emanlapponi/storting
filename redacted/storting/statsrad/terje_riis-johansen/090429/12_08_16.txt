 Jeg vil aller først slå et lite slag for markedet og si at når vi har valgt
                     ikke å ilegge de avgifter som jeg nevnte i mitt første svar, på denne type
                     fyringsolje, er det et sterkt incitament, og det gir mulighet for folk flest
                     til å velge denne type olje, også ut fra at det kan være lønnsomt for den
                     enkelte i kroner og øre. Sånn sett mener jeg at den store ramma rundt det å få
                     bioenergi, bioolje, fram er lagt, den ligger der. 

Når det gjelder Enovas arbeid her, har Enova, som jeg sa, dette spørsmålet til
                     vurdering for å se på hvorvidt de skal komme med ytterligere tiltak. Men igjen:
                     De tiltakene vil være en del av ei pakke hvor det med avgifter, det med
                     markedsinngangen, vil være et svært viktig incitament i forhold til den
                     overgangen, som jeg ser for meg på en positiv måte, i likhet med spørreren.
                  

