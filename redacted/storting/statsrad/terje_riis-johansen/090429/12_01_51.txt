 For å ta det siste først: Som jeg sa i mitt første svar, har jeg allerede
                     varslet overfor lokale myndigheter og overfor engasjerte mennesker på Værøy og
                     Røst at jeg ønsker å se på situasjonen på de øyene. Jeg har også varslet at jeg
                     ønsker å besøke stedene. Når jeg gjør det, er jo det fordi jeg nettopp ser de
                     problemene som representanten Svendsen her tar opp. Når jeg gikk inn og gjorde
                     det jeg gjorde for Træna tidligere i år, var jo det fordi jeg bekymret meg over
                     situasjonen på et øysamfunn hvor det ikke er mulig å drive næringsutvikling,
                     hvor det ikke er mulig å ha en normal utvikling av området. Jeg har den største
                     forståelse for den frustrasjonen som er der, men vi må samtidig ha respekt og
                     forståelse for at vi har en nettpolitikk og et system som vi ikke må
                     undergrave. Det vil fort være mange lokalsamfunn som vil ønske at staten går
                     inn og tar deler av investeringene knyttet til nett, hvis man gjør det til en
                     generell ordning. Så jeg er opptatt av at når vi gjør det, er det helt
                     unntaksvis. Men igjen, jeg har sagt at jeg ønsker å besøke disse øysamfunnene,
                     og det skal jeg gjøre. 

