 Som representanten er vel kjent med, har disse sakene versert relativt lenge i
                     det politiske system. Dette er ikke en sak som dukket opp i år eller for den
                     saks skyld i fjor. Jeg har vært opptatt av å gjøre noe med dette, og jeg har
                     startet med den saken jeg mente hastet mest. Dette handler også om
                     budsjettbevilgninger og prioriteringer innenfor rammer, og jeg er rimelig
                     sikker på at det var en riktig måte å angripe problemet på. Så sier jeg igjen,
                     som jeg har sagt nå, at jeg ønsker å se på situasjonen også på Værøy og Røst
                     raskt, for å se hvordan vi eventuelt skal følge den opp videre. 





                

