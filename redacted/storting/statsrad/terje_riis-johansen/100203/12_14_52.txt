 Jeg synes ulike prosjekter knyttet til produksjon av kraft i gasskraftverk er interessante. Det er også en av grunnene til at vi har gitt konsesjon til et prosjekt i området. Men en forutsetning for dette er at en får på plass gode løsninger når det gjelder rensing, og at utslippene håndteres. Dette er framtidsrettet og god energi- og miljøpolitikk, og jeg er helt sikker på at vi kommer til å se mye god teknologiutvikling framover når det gjelder rensing i gasskraftverk.


Hvor raskt teknologien i disse prosjektene vil kunne bli anvendbar i forhold til de andre tiltakene, jf. nettutbedringer i området, er det ikke mulig å si noe om i dag, men det at vi har ulike prosesser gående som skal bidra til en bedret krafttilgang, og det at prosjektene – som jeg nettopp sa – ikke vil bli gjennomført hvis ikke krafttilgangen er god nok, er en realitet.






                

