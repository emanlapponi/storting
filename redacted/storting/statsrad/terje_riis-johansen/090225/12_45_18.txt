 Igjen så deler jeg den beskrivelsen som her ble gitt av alvoret i situasjonen,
                     og at en i disse øysamfunnene har en spesiell situasjon. Det er en av grunnene
                     til at jeg har hatt møter med representanter for disse områdene. 

Så kan ikke jeg svare for hva som har skjedd i de seks og et halvt årene av de
                     sju som representanten her omtaler. Men det jeg kan si, er at jeg har jobbet
                     med denne saken i de månedene jeg har vært statsråd, og jeg har en ambisjon om
                     å jobbe videre med dette for å se på mulighetene for å finne sin løsning. Når
                     jeg sier at jeg er optimistisk med tanke på det, er det fordi jeg mener at
                     saken bør finne sin løsning. Vi kan ikke leve lenge videre med den situasjonen
                     som er nå. Jeg mener også generelt at det å sikre energitilgangen i små,
                     sårbare utkantsamfunn er en viktig politisk sak. 

