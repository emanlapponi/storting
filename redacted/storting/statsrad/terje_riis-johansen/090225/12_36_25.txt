 Når det gjelder offshore vindkraft, skal jeg bare veldig kort kommentere det,
                     for som spørreren selv også sa, er ikke det et hovedtema. Min inngang til det
                     og min entusiasme for det, er jo der, samtidig som jeg ser at det er neste
                     skritt. Jeg sammenlikner ikke offshore vindkraft pr. i dag med utbygging av
                     varmeløsninger ved bioenergi eller vindkraft på land. Jeg er helt sikker på at
                     vi nå trenger et rammeverk for å sørge for at vi kan gå offshore når
                     teknologien er mer tilgjengelig enn hva den er i dag. 

Når det gjelder arbeidet med å nå målsettinga på vindkraft, har jeg ingen
                     problemer med å innrømme at det er en krevende jobb, fordi vi har sett en så
                     sterk kostnadsvekst innenfor utbygginga av vindkraft de siste årene. Tallene
                     for det er egentlig ekstreme med hensyn til hva som er kostnadsbildet nå i
                     forhold til hva det var for noen få år siden. Det som også var Enovas vurdering
                     i fjor høst, var at her måtte prosjektene gås gjennom en gang til for å se på
                     mulighetene for å få bedre lønnsomhet i de enkelte prosjektene. Jeg forventer
                     at vi kommer til å se den type prosesser og den type konklusjoner knyttet opp
                     til enkeltprosjekter i neste runde. 

