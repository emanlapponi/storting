 Nå vet jeg av erfaring at representanten Solvik-Olsen ikke er spesielt fornøyd
                     når jeg henviser til Enova i mine svar. Men jeg må nok allikevel gå en liten
                     runde rundt det, for det er ikke slik at jeg sitter på en budsjettpost i mitt
                     departement som legger opp til å behandle enkeltsøknader. Jeg mener også at det
                     er viktig at Enova ut fra en overordnet ramme for sin virksomhet har muligheten
                     til å gå inn og vurdere de enkelte prosjektene, basert på at de har en
                     økonomisk ramme for sin virksomhet gitt av meg og Regjeringa. I år vil Enova ha
                     bortimot 3 milliarder kr å bruke på ulike typer fornybarprosjekter, og jeg
                     forventer at mange gode prosjekter vil bli realisert gjennom det. Men det betyr
                     selvsagt heller ikke at det er automatikk i at et prosjekt får støtte,
                     uavhengig av den vurderinga som blir gjort av det enkelte prosjekt fra Enova. 

Utover det vil ikke jeg gå inn og omtale konkret enkeltprosjekter som har vært
                     til behandling i Enova – annet enn å si at jeg har tillit til at det er faglig
                     gode vurderinger som ligger til grunn for om prosjekter får støtte eller ikke.
                  





                

