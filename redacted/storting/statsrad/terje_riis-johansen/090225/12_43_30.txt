 Det jeg sa – og som jeg mener er en viktig melding – er at jeg og vi jobber med
                     konkrete, mulige løsninger på dette problemet. Som jeg også sa i mitt første
                     svar, er utgangspunktet her at dette er et ansvar som tilligger nettselskapene.
                     Men jeg ser – og jeg deler virkelighetsbeskrivelsen slik den blir framstilt av
                     spørreren her – at en her har en ekstraordinær sak som slik sett også krever at
                     en ikke bare holder seg til det formelle i forhold til at det er et lokalt
                     ansvar. Det betyr at det jobbes med saken, og jeg er, som jeg også sa,
                     optimistisk med hensyn til at det skal være mulig å finne en løsnning på den. 

Slik sett mener vel jeg at dette er et svar som representanten Svendsen ikke
                     nødvendigvis ser på som et negativt svar. 

