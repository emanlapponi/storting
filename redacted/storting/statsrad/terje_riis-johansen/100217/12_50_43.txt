 Jeg synes igjen representanten tar opp en relevant problemstilling, og første del av svaret mitt er litt som i stad, at jeg tror bare selve spørsmålet viser at fokuseringa på biofyringsolje har vært relativt liten, og det har ikke blitt tatt med i diskusjonene rundt ulike alternativer. Så ja, jeg synes innspillet er fornuftig.


For øvrig er det det å si at vi har også den fordelen at i de boligene og byggene hvor det er installert oljefyr, er det jo også gjerne infrastruktur for vannbåren varme, som gjør at ombyggingskostnadene ved en mer miljøvennlig energiform, uansett om en velger å bruke biofyringsolje eller andre innsatsfaktorer, er mye mindre enn hva de ville vært i andre bygg. Så det ligger noen muligheter her som jeg er innstilt på å følge opp.






                

