 Jeg har også sett hva som står i Dagens Næringsliv i dag, og jeg tror det kan være greit å få denne muligheten, fra talerstolen, til å utdype at i det arbeidet som skal gjøres i forhold til fjordkrysninger på den nevnte traseen, ligger det også at vi skal utrede alternative luftspenn. Det kunne i artikkelen virke som om det kun var snakk om kabelalternativer, men det stemmer ikke.


Så det er viktig at med en så stor linjeføring som vi snakker om i forhold til Ørskog–Fardal, blir ulike alternativer testet, sett på og vurdert fordi konsekvensene sjølsagt er store, siden det er inngrep vi snakker om. Men, som jeg sa i litt generell form i stad: jeg tror ikke vi kommer utenom at en linjeføring også i dette området vil kreve noe av oss, at det er noen kompromisser som må inngås. Det er ikke slik at vi klarer å få fram fornybar energi uten at det synes, uten at det vil være noen som mener at det hadde vært bedre å velge andre løsninger.


Per-Kristian Foss hadde her overtatt presidentplassen.






                

