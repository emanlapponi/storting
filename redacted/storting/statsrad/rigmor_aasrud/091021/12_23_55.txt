 Jeg velger å tolke representanten Giltun på den måte at også hun ser at ordningen
              «Raskere tilbake» har vært vellykket. Regjeringen vil ta med seg det i det videre
              arbeidet med denne ordningen. 

Så har representanten noen kommentarer knyttet til behandlingsformer. Det er et
              spørsmål som i større grad ligger under helseministerens ansvarsområde. Det å ha et
              vidt spekter av muligheter for dem som er utenfor arbeidslivet til å få behandling,
              tror jeg er viktig. Gjennom ordningen «Raskere tilbake» har mange fått nye muligheter
              til å få tilstrekkelig behandling. 





                

