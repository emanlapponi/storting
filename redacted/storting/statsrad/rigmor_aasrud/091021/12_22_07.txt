 Jeg er enig med Giltun i at det er viktig at vi har fokus på sammenhengen mellom
              ventetider og sykefravær. Derfor er jeg svært glad for at Stortinget nå har vedtatt et
              nytt lovverk der vi får et personidentifiserbart pasientregister på plass, slik at vi
              kan få mer kunnskap om disse sammenhengene. 

Så har Regjeringen gjennom flere år økt behandlingskapasiteten i helsevesenet. Jeg er
              sikker på at det bidrar til at mange flere får behandling. Men jeg er enig i – igjen –
              at vi må jobbe mer med å se på disse sammenhengene slik at vi raskere kan få folk i
              jobb. 

