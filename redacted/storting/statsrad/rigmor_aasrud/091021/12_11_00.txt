 Jeg tror det er viktig at vi har en sosialhjelp som er tilpasset den enkelte. Derfor
              er det jo kommunene som har ansvaret for å utmåle ytelser innenfor
              sosialhjelpsordningen. Da må man se det enkelte individet og de utfordringene den
              enkelte har. Og da har jeg tiltro til at de som sitter nærmest dem som trenger hjelp,
              kan gi de beste svarene på hva slags ytelser den enkelte skal ha. Derfor er jeg også
              skeptisk til å ha minimumssatser når det gjelder sosialhjelp, fordi jeg er redd for at
              det kan bli maksimumssatser. Igjen tror jeg man må se sammenhengen mellom det den
              enkelte har i inntekt, og det den enkelte har i utgifter, og at vi får det beste
              resultatet ved å se ting i sammenheng. 





                

