 Jeg deler representantens bekymring over at vi har ubrukte midler på tiltaksområdet i
              2009. Vi må jobbe med det. Jeg er enig i at det er en utfordring for oss. Samtidig er
              jeg opptatt av at vi har et system som gjør at vi kan kartlegge dem som trenger det,
              på en veldig god måte, slik at vi kan sette i gang riktige tiltak. Jeg tror at om vi
              ikke legger opp til å ha et godt kartleggingsarbeid, kan vi raskt få mennesker inn i
              tiltak som ikke er tilpasset den enkelte. Det må derfor være en hovedutfordring for
              oss framover å få gjort en god kartleggingsjobb, slik at vi kan tilpasse de tiltakene
              som vi skal sette i gang, ut fra det den enkelte har av arbeidsevne. 

