 Jeg er glad for at representanten Hareide er enig med Regjeringen i at det er viktig
              at vi har en målrettet innsats mot fattigdom. Regjeringen har lagt fram mange tiltak
              for å bidra til at flere kan komme ut av fattigdom, og det viktigste tiltaket er
              kvalifiseringsprogrammet. Det styrker vi med 209 mill. kr i statsbudsjettet for 2010.
              I tillegg økes også bevilgningene til bostøtte med 427 mill. kr som følge av den
              omleggingen som vi gjorde 1. juli 2009. I tillegg er det tiltak knyttet til de som har
              rusproblemer, og vi gjør store løft innenfor skole. 

Jeg mener at vi til sammen legger et godt løp for at flere skal kunne få mer velferd
              gjennom de tiltakene som vi har foreslått i det gjeldende statsbudsjettet. 

