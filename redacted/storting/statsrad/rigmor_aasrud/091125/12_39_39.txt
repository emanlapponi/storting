 Som jeg sa i mitt svar, er jeg klar over at de enkelte bispedømmer har en krevende
              situasjon med å fylle opp ledige stillinger. Kirkens budsjetter har økt. Og det er
              viktig at de som styrer, sørger for at man fordeler vikarer på en god måte, og sørger
              for å organisere arbeidet innenfor Kirken slik at f.eks. gravferder kan skje innenfor
              de tidsrammer som er naturlige. 

Men som alle andre deler av det norske samfunn må også Kirken forholde seg til de
              budsjettrammer som er gitt. Jeg er glad for at vi har klart å øke bevilgningene, og
              jeg er glad for at vi gjennom omgrupperingsproposisjonen har klart å få fram
              ekstrabevilgninger, slik at situasjonen i 2009 kan avbøtes noe. Det betyr at vi
              slipper å dra med oss et så stort underskudd inn i 2010 som vi ellers ville ha gjort.
            





                

