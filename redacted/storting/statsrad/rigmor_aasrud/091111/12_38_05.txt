 Jeg er kjent med at det er gjennomført flere utredninger om og vurderinger av hvordan
              man skal kunne bruke Dømmesmoen. Det er bedrifter som har vært interessert i å bruke
              stedet i en kombinasjon av næring og næringsdrift knyttet til økologiske prinsipper,
              med en hotellkapasitet integrert i konseptet, og det har også vært en gruppe som har
              ønsket å etablere folkehøyskolevirksomhet på eiendommen. 

Jeg konstaterer at man ikke har nådd fram i de forhandlingene. Jeg kan også opplyse
              om at jeg i går mottok et brev fra Grimstad kommune, som ønsker å overta eiendommen.
              Det vil selvsagt bli vurdert i mitt departement. På grunn av den korte tidsfristen fra
              brevet er kommet, har vi selvsagt ikke klart å behandle det fram til dags dato, men
              jeg skal selvsagt gjøre det på en grundig måte. 

