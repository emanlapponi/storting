 Mitt departement vil selvsagt behandle den henvendelsen vi har fått fra Grimstad
              kommune. Så kan jeg også opplyse at jeg av Statsbygg er blitt opplyst om at det var et
              møte med Grimstad kommune, ved ordfører, rådmann og kultursjef, den 27. februar i
              2009. Da ble kommunen orientert om de to mulige løsningene som forelå, at det enten
              var mulig å drive fortsatt utleie eller salg. Så at man er helt overrasket over den
              vendingen saken nå har tatt, der Statsbygg nå går ut og ber Riksantikvaren komme med
              vurderinger knyttet til vernestatus på bygget, forstår jeg ikke. Jeg mener det er
              fornuftig. Det er en viktig forutsetning når man skal gå videre. Jeg mener også at det
              er fornuftig at vi har tatt kontakt med DN for å kunne sikre friluftsområdene. 

Så har jeg selvsagt møter og vil stille opp for dem som ønsker å ha møte med
              statsråden. Det gjelder også Grimstad kommune. 





                

