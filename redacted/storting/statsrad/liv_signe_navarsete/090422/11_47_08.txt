 Eg er heilt samd med representanten i beskrivinga av kor viktig Kvernberget er
                     for næringsliv og lokalsamfunn og òg i at det er viktig å kunne ha ein god
                     progresjon i dei utbyggingane som skal skje både på Kvernberget og på dei andre
                     lufthamnene. 

Når det gjeld andre tiltak, er det klart at dei òg er tiltak som er sterkt
                     ynskte. Dei tiltaka som ligg i tiltakspakka frå Regjeringa, er òg tiltak som er
                     nødvendige, og som det er viktig å få utført, så det er ingen motstrid mellom
                     det. Men eg ser jo poenget med at i ei tid der det kan finnast kapasitet i
                     arbeidsmarknaden og økonomien, bør ein òg sikre å få gjort nødvendige grep, og
                     det er nettopp det eg arbeider med, å sjå på korleis me saman med Avinor kan
                     finne gode løysingar. Og eg er oppteken av at tryggingsutbygginga ikkje skal
                     vike plass, for tryggleiken må uansett kome fyrst anten det gjeld luftfart,
                     eller det gjeld annan type samferdsle. 

