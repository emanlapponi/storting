 Eg er igjen særdeles samd i beskrivinga til representanten av kor viktig Avinor
                     er, og luftfarten er, både for distrikt og for næringsutvikling i heile landet,
                     ikkje minst i kystområde med stor verdiskaping og lange avstandar til ein
                     marknad og lange avstandar for dei som arbeider i ulike bedrifter, når ein skal
                     på møte og til og frå ulike ærend. Det er jo det som er grunnen til at
                     Regjeringa i Soria Moria-erklæringa har sagt at me vil halde oppe talet på
                     flyplassar i den grad ein ikkje lokalt finn andre løysingar. Nokon gjer det, og
                     det er me sjølvsagt i god dialog med dei kommunane om. 

Eg var i Nord-Noreg i går, og til liks med Nordmøre er det der store avstandar,
                     og det vart stadig understreka kor viktig det er med luftfarten, der ein ser på
                     han nesten som eit kollektivtilbod. Så her har me felles mål, og Regjeringa
                     skal stå på for å gjere jobben i forhold til luftfarten i Noreg. 





                

