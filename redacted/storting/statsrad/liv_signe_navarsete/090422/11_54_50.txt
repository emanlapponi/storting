 Det er veldig klart sagt frå Regjeringa at me ynskjer at ein ny tunnel gjennom
                     Ulriken skal sjåast i samanheng med trafikken i Bergen sentrum. Då ligg ballen
                     hjå byrådet i Bergen, som, som sedvanleg, er negativ til alt som kjem frå
                     Regjeringa, og som sedvanleg sjølve ikkje er så ivrige etter å ta tak i det som
                     er deira ansvar, nemleg å sikre ei god planlegging, slik at dei køane som finst
                     i Bergen sentrum i dag, ikkje aukar, men vert reduserte. 

Der ligg ballen. Byrådet bør ta tak i det, utgreie det og sjå Bergensregionen i
                     samanheng. Så vil den saka finne si løysing, der ein får eit heilskapleg system
                     og ikkje ei bit for bit-utbygging, som folk i Bergen ikkje ynskjer. Folk som
                     bur i sentrum i Bergen, folk som har sitt daglege virke i Bergen sentrum og
                     folk som skal trafikkere der, føler at trafikken er meir enn stor nok over
                     Danmarksplass i dag. 

