 Eg ber om forståing for at eg som sagt ikkje kan gå inn i enkeltelement i denne
                     saka, for det er ikkje mogleg. Då vert det eine ordet ståande mot det andre.
                     Det eg vil gjere, er å undersøkje om det er likebehandling. Er det
                     likebehandling, og det ikkje er lagt fram tilfredsstillande dokumentasjon, vel,
                     så må den som søkjer, finne seg i å få fram den dokumentasjonen. Sånn er det.
                     Det vil det vere i alle regionar, men dersom det er slik at den same bilen er
                     godkjend før, må ein følgje dei same prosedyrane som me har gjort i andre
                     regionar – og eg ventar at det vert gjort. Men utover det kan ikkje eg seie om
                     det vil føre til at saka vert løyst, men i alle fall vert ho følgd opp. 

Eg er oppteken av at me skal redusere byråkrati, og eg er oppteken av at folk
                     flest skal føle at det er opne dører inn i det offentlege systemet, ikkje at
                     det er unødvendige vanskar. Eg har dermed ikkje sagt at det er laga unødige
                     vanskar her, for eg har ikkje moglegheit til å gå inn og samanlikne dei ulike
                     elementa i denne saka. Det må fagfolka mine få gjere. 





                

