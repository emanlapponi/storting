 Eg opplever å ha særdeles god kommunikasjon med Autoriserte Trafikkskolers
                     Landsforening. Dei er med på møte hjå oss. Eg har ikkje i desse møta – som eg
                     kan minnast – registrert å ha fått den type informasjon, så det er i så fall
                     noko eg må røkje etter. 

Men som eg sa i mitt hovudsvar, vil me no i løpet av ein toårsperiode
                     gjennomføre tilsyn med alle trafikkskulane. Dei tilsyna er grundige, og dei
                     vert gjennomførte etter visse reglar. Det skal lagast ei oppsummering etter
                     tilsynet, og ein skal påpeike manglane. Eg forventar at viss ein då kjem over
                     trafikkskular som ikkje tilfredsstiller dei krava dei skal, vil dei verte
                     avdekte i desse kontrollane. 

