 Det er ingen motstand hjå statsråden mot å byggje ein tunnel. Eg har fått
                     veldig tydelege råd frå mine etatar, som går imot dette no, og seier at ein må
                     byggje ein jernbanetunnel fyrst. Då vil det vere kapasitet nok til å auke talet
                     på lokaltog mellom Bergen og Arna betydeleg, noko som vil bidra til å nå det
                     målet me har om å få både meir gods og folk frå veg til jernbane. I motsetning
                     til ein ny vegtunnel vil ein jernbanetunnel bidra til færre bilar på vegane, og
                     ikkje minst færre vogntog, inn mot Bergen og inn til sentrum av byen. Det er òg
                     ei viktig målsetjing for å få trivelege byar, der folk kan leve utan å verte
                     kvelte av biltrafikk. 

Eg er positiv til utbetringa på E16 og fornyinga der, anten det gjeld
                     Arnatunnel eller noko anna, og vil jobbe for det. Eg har fått veldig klare råd
                     frå Statens vegvesen om kva som bør prioriterast fyrst her. 





                

