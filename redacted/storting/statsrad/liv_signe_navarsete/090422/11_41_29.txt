 Den nye trafikkopplæringa vart innført av statsråd Skogsholm i 2005. Det er
                     ingen tvil om at opplæringa treng å verte evaluert og sannsynlegvis òg
                     forsterka på enkelte område. Intensjonen var veldig god, men dessverre ser me
                     at talet på ungdomsulukker aukar. 

Det er sett i gang ei evaluering av føraropplæringa, og me tek sikte på
                     justeringar i føraropplæringa frå 2010. Eg vil òg basere dei endringane på
                     erfaringar eg har med seks forsøksprosjekt i vidaregåande skule, der me har
                     lagt føraropplæringa inn i vidaregåande skule i samarbeid med køyreskular, og
                     der resultatet så langt kan tyde på at det å strekkje teoriopplæringa over ei
                     lengre tid og meir mengdetrening kan vere ein veg å gå for å få sikrare
                     sjåførar. Men dette arbeider me no med, og me kjem sjølvsagt tilbake til
                     Stortinget med det seinare. 





                

