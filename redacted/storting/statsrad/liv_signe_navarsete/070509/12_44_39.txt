  Regjeringa har sagt i Soria Moria-erklæringa
at me vil vidareføre og styrkje ordninga for kollektivsatsing
i byane. Dette kjem me tilbake til i det enkelte budsjettår.
Det er ikkje slik at statsråden i dag kan fortelje
kva som kjem i revidert budsjett for 2007. Men budsjettet
vert lagt fram den 15. mai, så det er ikkje
så veldig lenge til.

Regjeringa er særdeles oppteken av å stimulere
byane til å auke satsinga på kollektivtrafikk.
Me er òg opptekne av at dei kjem opp med tiltak som kan
avgrense bilbruken, for det er fyrst då me kan få ein
stor overgang for brukarar av kollektivtrafikk. Eg håpar
på eit godt samarbeid med opposisjonen
på Stortinget for å få gjennomført
ein god politikk på dette området framover.





                

