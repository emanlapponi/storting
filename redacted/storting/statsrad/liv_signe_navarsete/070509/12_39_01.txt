 Eg registrerer at representanten Sortevik i
spørsmål etter spørsmål er
særdeles oppteken av etterslepet. Statsråden er
meir oppteken av kva me får gjort, enn av kva etterslep
tidlegare regjeringar etterlét seg.

Eg skulle ynskt at Framstegspartiet
i førre periode, då dei sat med avgjerande innflytelse
over statsbudsjettet, hadde sytt for at noko av det store
etterslepet me har, både på tunnelar,
bruer og elles på vegar, hadde vorte teke
inn. Det skjedde ikkje. Denne regjeringa aukar løyvingane
til veg med milliardbeløp, òg til drift og vedlikehald,
som kjem bruer til nytte. Ja, det er òg etterslep i milliardklassen
på bruer, som av vekslande regjeringar og med vekslande
støtte i Stortinget har fått lov til å vekse.
Me har stoppa veksten i etterslep på vedlikehald,
og me skal gjere jobben vår med å tilføre
midlar til ettersyn og vedlikehald av bruene i framtida.





                

