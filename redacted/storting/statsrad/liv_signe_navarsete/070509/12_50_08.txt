  Eg vil kome nærare tilbake
med konkrete forslag til tiltak for å auke kapasiteten
for godstrafikk på jernbanen på kort
sikt i samband med statsbudsjettet for 2008. Samtidig vil Jernbaneverket
arbeide vidare med å utvikle ein godsstrategi som
grunnlag for etaten sitt planforslag for NTP 2010–2019.
Denne strategien vil ytterlegare gjere greie for behov og prioriteringar
når det gjeld godstransport på jernbane
på lengre sikt.

Når det gjeld den førre regjeringa
sin innsats på dette feltet, vil eg seie at me hadde unngått å ha
denne kapasitetssvikten no dersom den førre regjeringa
ikkje berre hadde konkurranseutsett godstransporten, men
hadde sytt for at dei òg auka kapasiteten. Det
gjorde ikkje den førre regjeringa.

