 Eg var i Vestfold – i Holmestrand – 30.
april og hadde møte med både
kommunar, fylkeskommunen og Fylkesmannen. Vegvesenet var til stades.
Eg hadde òg møte med kollektivselskapa. Det var
veldig nyttig. Eg opplevde at ein lokalt er tilfreds med den dialogen
ein har med Statens vegvesen. Ein sa at ein iallfall vert høyrt
hos Statens vegvesen, og at arbeidet i dei prioriterte områda
vert gjennomført.

Så er det alltid slik at ein gjerne
skulle ha gjort endå meir – og aldri
vert vel noko godt nok – men den situasjonen
som me har hatt så langt, er til å leve
med for innbyggjarane langs denne strekninga.

No er me komne eit godt stykke ut i mai. Det
gjenstår framleis vel ein og ein halv månad med
denne situasjonen, men når me kjem til 6. juli, vil iallfall
situasjonen normalisere seg på ein heilt annan
måte.

