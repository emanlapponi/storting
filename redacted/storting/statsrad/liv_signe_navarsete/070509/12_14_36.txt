  Slike trafikkteljingar har jo kollektivselskapa.
På det nemnde møtet 30. april fekk eg opplyst
at det er vekst både for NSB på persontransport
og for busselskapa. Ein registrerer vekst. Det vert registrert,
så eg skal få tala på det. Dei kan sjølvsagt
representanten Sahl òg få tilgang til.

Eg er heilt samd med representanten Sahl i
at dette er ein interessant «case», også fordi
eg har teke til orde for m.a. vegprising. Alle
erfaringar frå andre land viser at dersom ein
skal få folk til å gå over frå bilkøyring
til kollektivtransport, er det ikkje nok med ei gulrot,
sjølv om me må ha kapasitet på kollektivfeltet.
Ein må òg ha restriksjonar på bilbruken.
Slik sett er dette eit spennande døme å granske òg
i ettertid for å sjå kva effekt dette har på folk sin
kollektivbruk. Eg håpar at svært mange no tek
kollektive reisemiddel, både gjer det for ettertida
og prøver ut den moglegheita, noko som eg trur
vil tene alle.





                

