  Eg takkar for forslaget. Men eg trur ikkje
representanten heilt høyrde etter kva eg sa i
mitt hovudsvar, for då sa eg at Jernbaneverket på oppdrag
frå statsråden er i gang med å lage ein
plan som skal gå inn i NTP 2010–2019. Det er nettopp ein
handlingsplan for utbygging av godstransport, og der er sjølvsagt
kryssingsspor ein vesentleg del.

Eg skulle så gjerne ynskt at Høgre
i den førre regjeringa ikkje berre hadde hatt
mange tankar, idear og planar, men at dei hadde gjennomført
dei, for då me kom inn i regjeringskontora og ville auke
satsinga på jernbane i fyrste budsjett, kunne me rett og
slett ikkje gjere det, for det var ikkje planlagde
prosjekt.

Denne regjeringa har måtta teke
tak i dette frå grunnen. Me har planlagt prosjekt, me har auka
investeringsramma med 50 pst, og me kjem til å fortsetje
den historiske satsinga som denne regjeringa har sett i gang på jernbane, også når
det gjeld gods.

