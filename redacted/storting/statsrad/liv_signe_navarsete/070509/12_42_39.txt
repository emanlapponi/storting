 Nestleiaren i Senterpartiet, Liv Signe Navarsete,
presenterte etter landsmøtet ein strategi for
bl.a. biodrivstoff, klima og transport. Nestleiaren sa då at
Transnova er eit tiltak som Senterpartiet ynskjer å få gjennomført.

Så er det slik at når me
er i regjering og ikkje i opposisjon, kan det ikkje
gjerast med eit pennestrøk. Det må faktisk utgreiast,
leggjast til rette for og finansierast. Det arbeidet har statsråden teke
tak i. Det arbeidet vil pågå, og me
vil kome tilbake til det på eigna måte
og til eigna tid.

Det er viktig for meg å be om at med
to hattar, både som nestleiar og som statsråd,
må òg nestleiaren av og til kunne flagge saker
tydeleg ut. Eg er veldig glad for at alle dei tre regjeringspartia
i Stortinget har støtta opp om Senterpartiet
sitt initiativ på landsmøtet,
og me har dermed store moglegheiter for å få gjennomført
og oppretta Transnova, som eg trur vil vere ein viktig
reiskap til nettopp betre klimapolitikk.

