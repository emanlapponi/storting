 Eg kjenner ikkje den saka
frå Bergen som det vert referert til. Eg må be
om forståing for at eg ikkje kan kommentere ho. Men
det er klårt at dersom ein ikkje kan opne
rømmingsdørene, er det ein svikt i systemet. Det
må i så fall takast opp.

Eg må, som kvar statsråd,
støtte meg på at me har eit system som tek vare
på tryggleiken. Me har gode datasystem,
eit eige datasystem for å halde oversikta over
dette. Det er opp til Statens vegvesen heile tida å gjere
dei prioriteringane som dei seier til meg at dei gjer,
og som eg lit på at dei gjer, nemleg å ta dei
viktigaste oppgåvene fyrst, dei som sikrar tryggleik
for folk når dei køyrer i tunnelar.

Eg har ikkje noko anna
svar å gi enn det eg alt har gitt, nemleg at dette området,
innanfor drift og vedlikehald, er eit område
som har prioritet. Ein har eit eige overvakingssystem,
og det har sjølvsagt kome endå meir
i fokus etter dei hendingane som har vore med
tunnelane i Vestfold.





                

