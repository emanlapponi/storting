  Som eg sa, kan me ikkje fronte det
som eit trafikktryggleikstiltak åleine, men som eit tiltak
som kan vere fornuftig etter ei heilskapleg
vurdering, der bl.a. omsynet til trafikktryggleik
inngår. Eg kan ikkje seie eksakt kor mange hus
som er rivne dei siste åra, men når det gjeld
rv. 3, verkar det som om ein her har vore meir aktiv med
omsyn til innløysing. Truleg gjeld det Hedmark generelt
i forhold til resten av landet. Det er innløyst ca. 40
hus dei siste 10–15 åra i Hedmark. Halvparten
av dei er langs rv. 3, og det skulle tilseie eit gjennomsnitt på eitt–to
hus pr. år langs denne vegen. Det er av omsynet til betre
trafikktryggleik, betre sikt, rydding av sideareal, redusert behov
for gang- og sykkelvegutbygging og betre miljø. Sjølvsagt
er òg økonomi inne i biletet ved at
ein kan få betre planløysingar ved framtidige
utbyggingar. Så dette tiltaket inngår i ei heilskapsvurdering
saman med andre trafikktryggleikstiltak, som f.eks. midtdelar
og breiddeutviding.





                

