  Kva NSB konkret har gjort for å bedre
lokførarsituasjonen, kan eg seie litt om.

Dei starta fyrst ein kampanje for å auke
søkjarmassen til Jernbaneskulen. Talet på søkjarar
er tredobla i år i forhold til tidlegare år, som
eit resultat av den kampanjen. Skulen vil i år utdanne
fleire kull enn tidlegare – fem kull med ca. 20 studentar
i kvart kull. NSB har no tilsett 64 studentar. Ein legg inn kompensasjon
for å ta ferie utanom skuleferien, som er ei
vanskeleg tid. Ein legg inn tilbod for lokomotivførarar
over 62 år, og det vert lagt inn betre vilkår
for køyrelærarar og instruktørar og i
tillegg høgare løn for å arbeide laurdag
og søndag, for det er òg kritiske dagar. Totalt
sett vert det no gjort mykje for å sikre at ein skal
ha dei folka ein må ha.

Eg skal vurdere strengare kontroll og rapportering.
Det er jo rapportering i dag. Eg er særdeles open for at
NSB Nærtrafikk skal samarbeide med det nye, spennande initiativet
som ein no har i Oslo og Akershus på kollektivsida.





                

