 Det er ingen tvil om at me spesielt
i oppstarten av vintersesongen, men også utover
vinteren, har altfor mange hendingar med tunge køyretøy,
grunna i at dei er for dårleg skodde. Det gjeld ikkje
berre utanlandske køyretøy – det
er viktig for meg å understreke at dei statistikkane me
har, viser at ein stor del av desse køyretøya
er norske. Men ut frå delen utanlandske køyretøy
er det klart at det er ein høg prosentdel av desse igjen
som er for dårleg skodde. Det er sjølvsagt det
som er bakgrunnen for at me vurderer ei mengd ulike tiltak. Me har
styrkt kontrollverksemda, og me konsentrerer kontrollane betre.
I det heile har me ei jamleg vurdering av tiltak, og dette er eit
av dei tiltaka som me no skal vurdere. Ein skal ikkje
bruke veldig lang tid på det, så eg
håpar at me skal få denne saka avgjord
rimeleg kjapt.

