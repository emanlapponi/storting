  Noreg er eit av dei landa i Europa
og i verda for øvrig som ligg lengst framme i trafikktryggingsarbeidet.
Saman med Sverige styrer me dette arbeidet etter
nullvisjonen. England, Holland, Sverige og Noreg
er dei fire landa som ligg best an.

Det betyr ikkje at me skal lene oss
tilbake, men grunnen til at me ligg så godt an, er ikkje
at me har så mykje midtrekkverk. Det er at me har satsa
breitt på trafikktryggleik. Det er ikkje berre
nye vegar, det er ikkje berre midtrekkverk og fysiske
skiljelinjer som hindrar ulukker. Det er ei breidd av tiltak. Det
er haldningsskapande arbeid i barnehage og skule, det er betra trafikkopplæring,
det er kampanjen «Stopp og sov», men ikkje
minst det enkle å bruke bilbelte og det å bruke
refleks for å hindre fotgjengarulukker.

Alt dette og mange, mange fleire tiltak er
det som gjer at me har lukkast så pass som me har, og det
er breidda av tiltak som skal gjere at me skal gå ytterlegare
ned på dødsstatistikken.

