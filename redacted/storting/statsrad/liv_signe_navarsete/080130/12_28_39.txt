 Igjen vil eg takke for eit innspel som eg vil gå inn og sjå
nærare på. 

Noko av det som slo meg i går då
eg besøkte Firda vidaregåande skule, der òg køyreskulen
var invitert - det er jo ein køyreskule som tek seg av det praktiske
her - var dei haldningane me møtte frå køyrelærarane,
det personlege engasjementet dei viste overfor elevane, og som gjenspegla
seg i dei elevane eg snakka med. Dei følte at dei vart varetekne.
Det viktige var at dei skulle verte gode sjåførar. Som ei av
dei uttrykte: Det var ikkje nødvendigvis så viktig at ho fekk
sertifikatet til 18-årsdagen, men at ho fekk det i løpet av
ei tid framover, og at ho skulle verte ein god sjåfør. Dei
haldningane er det viktig å få inn hjå den enkelte elev,
og det kan godt hende at det å offentleggjere strykprosenten vil vere
eit verkemiddel for å framelske haldningar som er ynskjelege. 





                

