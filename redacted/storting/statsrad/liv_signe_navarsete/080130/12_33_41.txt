 Dette er det tredje spørsmålet i dag der eg vert bedt om å
gje lovnad om kva som skal verte lagt fram i stortingsmeldinga om Nasjonal
transportplan i desember. Som eg har sagt i samband med dei to tidlegare
spørsmåla, går no forslaget frå etatane ut til
fylket til høyring, og så skal Regjeringa starte sitt arbeid,
og eg skal sjølvsagt leggje grunnlaget for det i mitt departement.
Det er ikkje mogleg for meg i dag å gå inn med lovnad på
noka strekning. Eg var for to dagar sidan på minnemarkering i Oppland
for 28 dødsoffer på vegane i Oppland - dei fleste veldig unge.
På vegen heim frå minnemarkeringa køyrde me, eit par
kilometer frå min eigen heimstad, forbi ei ulukke med nok ein yngre
bilførar som var omkomen. Over heile landet har me altfor mange ulukker,
og ein viktig del av arbeidet med Nasjonal transportplan vil sjølvsagt
vere å sjå på korleis me kan setje inn tiltak som hindrar
tilsvarande ulukker i framtida. 

