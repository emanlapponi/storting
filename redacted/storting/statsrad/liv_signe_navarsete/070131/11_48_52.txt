  Eg deler absolutt Steinar Gullvåg sine
betraktningar om dette temaet. Det er viktig for Regjeringa å sikre
at toget har konkurransekraft i forhold til biltrafikken, ikkje
minst i det trafikk- og folketette området som me no snakkar
om.

Den saka som me diskuterer no, er
eit godt døme på kor vanskeleg
og presserande kapasitetssituasjonen er for jernbaneinfrastrukturen
i Austlandsområdet, og då på Vestfoldbana
spesielt, som me diskuterer no. Sjølv ein liten auke
i kapasitet får, slik situasjonen er i dag, konsekvensar
for køyretida. Men me har jo alle her same
interesse av å få toget
raskt fram. Det som no skjer med dei auka investeringane,
er at me får ein ny Lysaker stasjon og eit nytt
dobbeltspor mellom Lysaker og Sandvika samtidig
som det er planlagt fleire parsellar òg på Vestfoldbana. Så over
tid no vert det eit betre tilbod, som passasjerane i Vestfold absolutt
skal merke.

