  Det er vel ikkje så mykje å føye
til dei fromme ynska. Dette får me kome tilbake
til etter kvart, og me skal ha ein god dialog om
det i tida som kjem.

Eg vil berre minne om at i tillegg til dei
investeringane som vert gjorde, er det nettopp inngått
ein ny fireårig avtale med NSB som
inneber ein auke i kapasiteten på rutetilbodet
med opptil heile 15 pst. i rushtida. Me er veldig glade for at folk òg
på kort sikt, frå i dag og i dei neste fire åra,
vil oppleve ei opptrapping på både materiell,
avgangar og kapasitet som vil vere positiv for både
Vestfold og resten av dette viktige, folketette området.





                

