  Eg er glad for at representanten Dørum
og eg har ei felles forståing av kor viktig denne saka
er. Eg deler absolutt Dørum sitt syn på at det
sjølvsagt ligg gode målsetjingar i Oslopakke
3. Det står att å greie ut nokre sider når
det gjeld målsetjinga, når me veit at det som
ligg i pakka, ikkje vil føre til redusert biltrafikk.
Men det er ei stor satsing på kollektivtransport, som forhåpentlegvis
skal ta den store veksten som me ser kjem i dette folkerike
området. Det synest eg er viktig.

Bompengesøknaden kom i slutten av
november. Han vart straks send over til Vegdirektoratet for vidare
handsaming. Eg legg opp til at det ikkje skal verte noka
trenering i noko ledd som eg har ansvaret for, men med
det systemet som ligg inne i KS1, vil det iallfall vere
eit godt stykke ut i 2008 før ein kan rekne med at den saka
er klar i forhold til KS1-handsaming.

