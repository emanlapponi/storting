  Regjeringa satsar på samferdsel og
har i årets budsjett ein stor auke på samferdselsbudsjettet
som òg kjem Hedmark til gode. Men det me gjer med den store
satsinga, er å oppfylle Nasjonal transportplan,
som er vedteken her i Stortinget, og med eit handlingsprogram som
ligg ved og høyrer innunder Nasjonal
transportplan. I det handlingsprogrammet er prioriteringa til fylkestinget
i Hedmark følgd opp. I den prioriteringa ligg den såkalla
lottorekkja – 2, 4, 6, 16 – og rv. 3 er ikkje
prioritert. Trass i det har ein evna å finne
litt midlar til breiddutviding, og eg er – stadig trass
i det som ligg av føringar i NTP – budd på å gå i
dialog med Statens vegvesen, og har alt gjort det, i håp
om at me skal kunne finne nokre midlar i tillegg. Men det er ei
krevjande øving, for då går me altså utover
det som fylkestinget har prioritert, og det som Stortinget har prioritert
i sitt vedtak.

