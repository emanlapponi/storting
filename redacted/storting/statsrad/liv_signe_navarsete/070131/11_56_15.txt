 Så langt som eg har kunna erfare,
har me same praksis på dette som førre
regjering hadde, og som har vore innarbeidd. Eg har lova
Stortinget at me skal kome tilbake med ein gjennomgang
av retningslinjene for bompengefinansiering, og det arbeidet held
ein på med, så det skal me då kome
tilbake til.

Verken statsråden eller
andre i det sentrale politiske apparatet initierer og
oppmuntrar bompengeprosjekt, slik ein kunne få inntrykk
av at representanten Sortevik hevda. Desse prosjekta vert både
initierte og vedtekne lokalt og regionalt før dei går
gjennom Vegdirektoratet og inn til departement og regjering til
avgjerd, før Stortinget får dei – eventuelt,
dersom dei passerer regjeringa. Så me har eit system på dette
som eg meiner både er lokaldemokratisk forsvarleg
og på andre område forsvarleg. Men me
skal drøfte retningslinjene, og det skal sjølvsagt òg
Sortevik få anledning til å vere med
på ein diskusjon om.





                

