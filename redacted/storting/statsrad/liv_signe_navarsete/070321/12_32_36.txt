  Statsråd Navarsete regjerer på grunnlag
av Soria Moria-erklæringa. Formuleringa som var sitert
frå Senterpartiet sitt program, er
ikkje teke inn i Soria Moria-erklæringa.
Soria Moria-erklæringa er eit kompromiss, der me i Senterpartiet
har fått stort gjennomslag for mange av våre
viktige saker, men ikkje for denne. Det lever statsråden
godt med og regjerer innafor det handlingsrommet som Soria
Moria-erklæringa gir. Slik er det når ein skal
samarbeide med andre, og ikkje gjere som Framstegspartiet,
som vert omtala slik i Dagbladet:

«Nå viser
det seg at Frp i Stortinget har et annet syn enn fylkespartiet.
Slik opptrer jo Frp ofte, særlig i samferdselssaker.»

Så skal eg ikkje sitere
meir. Senterpartiet har gått inn i ei
regjering, basert på eit kompromiss mellom dei
tre partia sine program. Senterpartiet
er attkjenneleg – for det våre ordførarar
står for lokalt, og det me står for på storting
og i regjering.

