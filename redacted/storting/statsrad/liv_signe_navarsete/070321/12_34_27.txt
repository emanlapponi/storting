  På vegner av Regjeringa er eg godt
i gang med neste rullering av Nasjonal transportplan,
ei stortingsmelding som skal leggjast fram for Stortinget seint
på året 2008. På vegner av Regjeringa
har eg sjølvsagt ambisjonar om å lyfta nivået på samferdsel
ytterlegare.

Eg minner om at denne regjeringa har gjort
eit kvantesprang samanlikna med det
som tidlegare regjeringar har gjort, som stort sett har hatt ei
flat eller redusert løyvingstakt i dei seinare åra.
Ambisjonane er å fortsetje på det sporet, og då brukar
me oljepengar inn i økonomien, både til
vegbygging og til andre viktige føremål
for velferdsutviklinga.





                

