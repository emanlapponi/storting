 Det er rett at staten har lagt vekt på høg utnytting av arealet på Fornebu.
                     Hovudargumentet har vore samordna areal- og transportplanlegging, berekraftig
                     utvikling og miljøforhold, jf. dei rikspolitiske retningslinjene for samordna
                     areal- og transportplanlegging som låg føre i 1993. Det har vore viktig for oss
                     å følgje dette opp overfor kommune og fylkeskommune, men ansvarsforholdet for
                     denne bana opplever eg er avklart. Eg har aldri opplevd at ein frå Akershus
                     fylkeskommune har unndrege seg ansvaret dei har saman med Oslo kommune for å
                     byggje bana. 

Det vedtaket eg viste til av 10. mai 2007, var gjort av fylkestinget på fritt
                     grunnlag der ein såg at ei bybaneløysing ville vere meir teneleg. Staten skal
                     sjølvsagt følgje opp det som staten har lovt i denne saka. Me deltek jo aktivt
                     i planarbeidet gjennom Statens vegvesen og Jernbaneverket, noko som òg betyr
                     ein ganske stor ressursbruk frå staten si side – og det skulle berre mangle.
                  

