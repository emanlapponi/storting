 Når det gjeld å få til ei rask og god løysing, har jo både Akershus
                     fylkeskommune og Oslo kommune hatt ei konstruktiv og positiv innstilling til
                     det. Det er ingen tvil om at ansvaret for å lage ein plan for dette arbeidet,
                     ligg der. 

Eg registrerer at representanten Tenden gjentek at staten har eit ansvar. Ja,
                     staten har teke det ansvaret både gjennom å stille midlar til disposisjon –
                     noko eg har sagt me skal fortsetje med, sjølv om ein har endra løysing når det
                     gjeld bybane, til eit anna system – og ikkje minst gjennom at me stiller
                     kompetanse til disposisjon gjennom våre etatar. 

Men igjen: Staten sitt ansvar er avgrensa der. Det er Akershus og Oslo som må
                     ta det ansvaret som ligg, òg gjennom dei lokale prosessane. Lokal ueinigheit
                     veit me av og til oppstår, jf. førre spørsmål. Men då må me òg ta lokalt ansvar
                     for å løyse denne ueinigheita og kome til ei positiv løysing lokalt. 





                

