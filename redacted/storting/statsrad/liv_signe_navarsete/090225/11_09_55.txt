 Fyrst når det gjeld tiltakspakka: Der handlar det om ferdig planlagde mindre
                     prosjekt som kan gi mykje arbeid til mange. Det var aldri snakk om at ein
                     skulle setje i gang dei store prosjekta. Me har framskunda nokre større
                     prosjekt, men det var ei pakke som fyrst og fremst hadde fokus på
                     sysselsetjing. Det var Regjeringa sitt fokus, og det er Regjeringa sitt fokus i
                     den pakka. Og då er det klart at det er mange gode veg- og jernbaneprosjekt –
                     ikkje minst på vedlikehaldssida, som har vore eit forsømt område over lang tid
                     – som er viktige. 

Denne regjeringa har fått til eit taktskifte i samferdslepolitikken. Det var
                     ikkje slik då me kom inn etter Bondevik II-regjeringa – som Framstegspartiet
                     støtta heilhjarta opp om skulle sitje – at det låg ei mengd ferdig planlagde
                     prosjekt, og det er heller ikkje slik at me når me tilfører mykje pengar, òg
                     til planlegging, berre kan skru på ein brytar og så er prosjekta klare. Det tek
                     litt tid å fordøye eit slikt taktskifte, men når me legg fram Nasjonal
                     transportplan, skal me sjå at takten skal ytterlegare opp, og det skal òg
                     planleggingskapasiteten. 





                

