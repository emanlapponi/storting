 Spørsmålet om val av trasé for ny rv. 2 gjennom Sør-Odal kommune har vore
                     konfliktfylt gjennom heile planlegginga av prosjektet. Konflikten botner m.a. i
                     ulike syn på i kva grad val av trasé skal ta omsyn til jordvern. 

Eg er kjend med at det føreligg ein endeleg godkjend reguleringsplan for denne
                     strekninga. Som eg òg orienterte Stortinget om i statsbudsjettet for 2009, vil
                     eg leggje fram ein eigen proposisjon om utbygging og finansiering av rv. 2 på
                     strekninga Kongsvinger–Slomarka når det ligg føre tilstrekkelege avklaringar.
                     Mellom anna skal det gjennomførast ekstern kvalitetssikring, såkalla KS2, av
                     kostnadsoverslaget. 

Prosjektet vil verte omtala i den komande stortingsmeldinga om Nasjonal
                     transportplan for 2010–2019. 

