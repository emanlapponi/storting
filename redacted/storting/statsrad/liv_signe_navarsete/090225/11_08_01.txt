 Når det skal byggjast f.eks. ein ny veg, er det viktig at dei som er
                     grunneigarar langs vegen, vert tekne på alvor. Det er viktig at miljøulempene
                     som vegen kan påføre lokalsamfunnet, vert tekne på alvor, og det er viktig at
                     lokale styresmakter får vere med og gjere sine vedtak utan å verte pressa av
                     ein sentralisert stat der dei som sit i det statlege apparatet, kanskje av og
                     til har mangelfull kunnskap om lokale forhold. Derfor er det viktig å halde på
                     dei planleggingsrutinane me har. Men det har òg i mi tid som samferdsleminister
                     vore ein statleg plan som verkemiddel der ein ikkje evnar å kome til einigheit
                     lokalt. Det må vere ei grense for kor lang tid saker kan dra ut grunna lokal
                     ueinigheit, før ein skjer gjennom, når det er viktige samfunnsinteresser som må
                     varetakast. 

