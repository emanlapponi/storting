 Det er ganske enkelt å svare på det spørsmålet: Det er for lite til å tenkje seg at ein skal få ei vidare utbygging av riksvegnettet. Det er mange spørsmål som må diskuterast i det vidare arbeidet med Nasjonal transportplan. Det eine er fordelinga mellom drift og vedlikehald kontra investering. Det andre er forholdet til kva som skal finansierast av staten, og kva som skal ha andre finansieringskjelder. Forholdet mellom dei store investeringsprosjekta og dei mindre investeringstiltaka, som etatane har teke opp, er eit viktig spørsmål, og òg om me kan sjå dei ulike postane - altså investeringsmidlar og vedlikehaldsmidlar - meir i samanheng for slik å få meir ut av kvar krone. 




Når det gjeld spørsmålet om eit vedlikehaldsfond, registrerer eg igjen at det er stor kreativitet for å finansiere samferdsle, og eg minner på sedvanleg vis om at det til sjuande og sist handlar om viljen til å prioritere opp samferdsle innafor det enkelte årets budsjett.





                

