 Det er mange kreative svingar ein kan gjere,
og ein kan kalle barnet ved veldig mange namn, men det handlar til sjuande
og sist om kva for rammer ein er villig til å leggje inn i det enkelte
året sitt budsjett. Eg er tilhengjar av den ordninga ein har, med
rentestøtte for skulebygg. Det har ført til mykje god utbygging
og vedlikehald av skulebygg, som var heilt nødvendig. Slike ordningar
er det sjølvsagt òg mogleg å vurdere i samferdslesektoren,
f.eks. til fylkesvegar. 

Men når det gjeld dei årlege
budsjetta, kan eg ikkje anna, når eg høyrer Sortevik si beskriving
av dette, enn å konkludere med at me her til sjuande og sist snakkar
om budsjettmidlar. Dersom me skulle ha forskottert Barkåker-Tønsberg
i 2008, hadde me starta i 2008, og då kunne me like godt ha lagt inn
budsjettmidlane i 2008. Ei krone er jo ei krone, anten ho heiter forskottering
eller budsjettmidlar. 





                

