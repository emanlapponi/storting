 Eg trur ikkje ein kan trekkje dei generelle slutningane frå konkurransen
på Gjøvikbana som representanten Tenden gjer. 

Viktige
årsaker til at ein fekk auka produksjon og reduserte kostnader på
Gjøvikbana, er at ein auka produksjonen på dei tidene av døgnet
då materiell og personell ikkje var utnytta. Det er mange fordelar
med stive ruter, og dette prinsippet er lagt til grunn for utviklinga òg
av rutetilbodet som no vil kome på andre strekningar, ikkje minst
når Vestkorridoren står klar. 

Framskriving av produktivitetsforbetringar
der staten har framforhandla rammeavtalen med NSB, gir om lag 15 pst. auka
produksjon til same pris som tidlegare når NSB er oppe på sin
produksjon. 

Eg ser ikkje at konkurranseutsetjing på Gjøvikbana
har ført til at det er det som er årsaka til dei produktivitetsforbetringane
som skjer. Eg planlegg elles ein tur med Gjøvikbana i nær framtid
for sjølv å sjå på korleis bana fungerer. 

