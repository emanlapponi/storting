 Eg har registrert frå Framstegspartiet
sitt landsmøte at med Framstegspartiet
ved roret skal det brukast så store summar til samferdsel
at eg er ikkje sikker på om eg greier å hugse
så store tal, eg trur det var snakk om 100 milliardar.
Eg trur Framstegpartiet i ein potensiell regjeringsposisjon kjem
i ein situasjon der dei kanskje må prioritere
midlane på ein litt annan måte. Det vert ikkje
så lettvint.

Eg er einig med representanten Sortevik
i at me skal sjå på finansieringskostnadene, og
det gjer me. Her jobbar me òg saman med dei som lokalt
har eit ansvar for dette. Me arbeider aktivt for å få ned
desse kostnadene. Me gjer det ved hjelp av ny teknologi. Ved antenneinnkrevjing
vil ein òg få ned innkrevjingskostnadene på ein
veldig god måte.

