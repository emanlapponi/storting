  Det er jo ikkje slik at me ikkje
har retningsliner for bompengefinansiering – me har retningsliner
for bompengefinansiering i dag. Det som har skjedd, er at Stortinget
i mange saker har tøygd litt på retningslinene,
slik at det lokalt kanskje er vanskelegare å sjå kva
som eigentleg er den faste lina. Det er ein av grunnane til at eg
har varsla ein gjennomgang av dette. Den er me i gang med, nettopp
for at det skal vere enklare både for
dei som vil ta initiativ til bompengeprosjekt,
og for andre, slik at dei skal vete at me held oss til dei same
reglane.

Når det kjem til finansieringskostnad,
vil eg gå tilbake til det som er ein viktig basis for bompengeprosjekt:
Det er lokale initiativ, det er lokale forhandlingar, det er lokale vedtak,
og det er lokal finansiering – altså det
er eit lokalt ansvar for å framforhandle den biten. Når
det då eventuelt kjem ei sak om dette, får
me ta diskusjonen om noko av dette skal endrast. Men pr.
i dag er det det som ligg fast.





                

