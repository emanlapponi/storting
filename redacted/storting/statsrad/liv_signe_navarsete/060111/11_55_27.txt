 Ettersom Avinor er eit aksjeselskap, og det
er Avinor som har ansvaret for utgreiingane og dei økonomiske
prioriteringane på detaljnivå, kan eg ikkje
uttale meg i detalj om dei planane som ligg føre, for dei
ligg ikkje på mitt bord. Som statsråd
er eg generalforsamling og ikkje dagleg leiar eller styret.
Men eg kjenner meg trygg på at dei investeringane som vert
gjorde, er tidsmessige, og at dei er innretta slik at Kjevik skal
verte ein tenleg flyplass, ikkje berre etter dagens
standard, men sjølvsagt etter den standarden
me skal ha i framtida.

Eg skjønar spørsmålet
i forhold til at enkelte andre fylke har fleire flyplassar.
Det er ein struktur som har vore lagd, og som ligg der.
Denne statsråden har ingen planar om å gjere noko
med han. Mitt mål er at Avinor skal kunne setjast i stand
til å sikre alle flyplassane våre
ei tenleg og framtidsretta utvikling – òg Kjevik.
Eg meiner at dei planane som ligg føre, tek høgde
for det.

