 At Regjeringa har vilje til å halde oppe eit godt tilbod òg til Røros, kom nett til syne då dåverande operatør på Røros‑ruta dessverre gjekk konkurs i januar i år. Då var Samferdsledepartementet raskt ute for å skaffe eit alternativt mellombels flyrutetilbod til passasjerane, som rett nok hadde ein forholdsvis høg kostnad, men som har vore viktig for å ha stabilitet i tilbodet. For me veit at når eit tilbod vert borte, er det vanskelegare å opparbeide eit på nytt.


Eg meiner at det at me har følgt opp det lokale ynsket om to flyavgangar – det har vore heilt klart frå dei lokale styresmaktene at det viktigaste er å få ein tidleg avgang og ein sein avgang – er eit bevis på at me både lyttar til lokale styresmakter og følgjer opp dei krava dei har. Så må me kome tilbake til resultatet i januar.






                

