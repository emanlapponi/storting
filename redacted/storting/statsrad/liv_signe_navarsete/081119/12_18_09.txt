 Ved utlysinga av det førre anbodet ved den førre regjeringa var kravet fyrst og fremst to fly. Det oversåg ein og la opp til ein struktur med eit fly om dagen, som har vore særdeles lite tenleg for Bergstaden Røros. Ut ifrå den trafikken som er på ruta i dag, og det som ein kan rekne med i den nærmaste framtida, har ein lagt opp til eit setetal som omtala. Det er det som ligg inne i anbodet. Eg kan ikkje i dag gå inn for verken å framskrive eller seie noko om kva som ligg i tilbodet frå dei ulike selskapa. Det er fleire selskap som har levert anbod på flyruter til Røros. Om det her ligg tilbod om andre størrelser på fly, er eg rett og slett ikkje kjend med i dag, for det er ikkje kome på mitt bord endå. Eg har uansett ikkje moglegheit til å kommentere det når vi er midt i ein anbodsprosess, og det må eg få be om respekt for.


