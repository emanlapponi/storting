 Når det gjeld det siste, om gebyrstrukturen, er det følgt opp med ein gjennomgang. Det vil Regjeringa kome tilbake til overfor Stortinget ved eit passande høve, og det vil nok vere innanfor Nasjonal transportplan‑samanheng.


Når det gjeld å sjå dei ulike transportformene i samanheng, som veldig mykje handlar om, å få t.d. meir gods over på sjø, gjer me ein jobb no og ser i Nasjonal transportplan‑samanheng på korleis me kan forbetre knutepunktfunksjonen, terminalstrukturen, slik at det vert lettare tilgjenge i både ut‑ og inntransport over sjø.


Eg har ikkje opplevd at det er problematisk at sjøtransporten ligg under Fiskeri‑ og kystdepartementet. Me har eit særdeles godt samarbeid, og det samarbeidet resulterer i at me skal få ein Nasjonal transportplan som òg vil lyfte sjøtransporten og dei moglegheitene som ligg i å få meir gods over på bane, som i stor grad handlar om (presidenten klubbar.) … – Unnskyld, tida er visst ute.






                

