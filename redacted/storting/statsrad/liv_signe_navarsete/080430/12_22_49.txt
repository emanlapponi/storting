 Det er Justisdepartementet, i samband med andre, som har ansvaret for
samordninga av dei tre nødetatane. Justisdepartementet er i ferd
med å etablere eit felles nødnett, også det i samarbeid
med fleire andre. Det inneber at det er nødvendig å skifte
ut alle telefonsentralane i alle etatane. Fyrste byggjetrinn skal stå
ferdig i år, og det vil ifølgje Justisdepartementet neppe verte
tid til å få på plass dei nemnde tekniske løysingane
i fyrste byggjetrinn. 

Eg kjenner ikkje til om ein i dette arbeidet
har vurdert ein type kodeløysing, men eg er informert om at ein ser
på ulike løysingar for å kunne ta i bruk SMS-varsling
òg i Noreg. Me ser til våre naboland med omsyn til korleis
dei har løyst dette, for å kunne lære derfrå i
det arbeidet som me gjer. 

