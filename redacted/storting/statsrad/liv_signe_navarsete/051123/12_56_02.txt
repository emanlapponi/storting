  Representanten set no fokus på det
som er den store utfordringa. Så lenge ein skal ha ein
stasjon i kurve, vil det vere store utfordringar knytte
til å gje eit godt svar på tilgjenge.

Men det går an å leggje inn
tiltak, og eg veit at Jernbaneverket arbeider med dette. Det går
på monitorar for overvaking av vognsidene, det går
på å sjå på brei plattformkant
med taktile plastar, det går på tryggingslinje med
lys ein meter frå spor, varme i plattform, ledelinje – som
ein jobbar med i lag med Norges Blindeforbund – og sjølvsagt òg
rekkverk og andre forskriftsmessige omsyn på ramper
og trapper med handløparar. Det er òg vurdert eigne
detektorar for å varsle togpersonalet om det
skulle skje eit uhell og nokon dett ned mellom tog og
perrong.

