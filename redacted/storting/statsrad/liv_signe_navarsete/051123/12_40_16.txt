 Punkt 1: Statsråden skal kome
tilbake til Stortinget med svar når evalueringa av konkurranseutsetjing,
som me no set i gang, er ferdig.

Punkt 2: Når det står i Soria
Moria-erklæringa at konkurranseutsetjing kan gå ut
over viktige sikkerheitsomsyn, er det fordi konkurranseutsetjing
er eit veleigna middel til å spare økonomiske
ressursar, til økonomisk effektivitet. Men me vil sjå om
ein med den målsetjinga, målet om økonomisk
effektivitet, òg tek omsyn til samfunnet på ein god
nok måte.

Det er også slik når
det gjeld fly, som har vore tema her, at Avinor
og flysikringstenesta er direkte eit offentleg ansvar pr. i dag.
Me har gode operatørar som på ein god måte
tek vare på sikkerheita og utfører tenester.
Men det er altså Avinor og flysikringstenesta som ser til
at dei viktige sikkerheitsomsyna vert tekne. Me har sjølvsagt også Luftfartstilsynet,
som igjen har ei tilsynsrolle og utfører ho på ein
utmerkt måte.





                

