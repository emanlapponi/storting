  Statsråden er fullt klar over dei
store utfordringane som ligg på rassikringsområdet.
Eg er òg vel informert om dei kalkylane som er gjorde når
det gjeld behovet.

Når det gjeld dei rammene som Regjeringa
har lagt for budsjettet for 2006, meiner eg at den summen som er løyvd
til rassikring, viser ei tydeleg retning og ei tydeleg prioritering
av dei midlane som Samferdselsdepartementet har til rådvelde.
Eg vil følgje det opp i budsjetta framover, og eg vil – som
sagt – setje rassikring på dagsordenen både
i planleggingsarbeid og i budsjettarbeid.

