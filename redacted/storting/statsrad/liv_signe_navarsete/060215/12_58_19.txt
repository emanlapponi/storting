 Eg vil, når eg skal leggje fram § 10-meldinga
for Stortinget, gjere greie for dei framtidige strategiane som Posten
arbeider etter. Som representanten sikkert er kjend med, aukar Posten
no sitt marknadsområde ved òg å byggje
seg opp i Danmark. Det er ei utvikling som statsråden synest
er god, for me ser at spesielt innanfor
den bedriftsretta marknaden er det etter kvart vorte ein
nordisk marknad, og då vil det vere eit stort
konkurransefortrinn for Posten å kunne etablere
seg på desse områda.

Når det gjeld konkurransefortrinn
i høve til andre, er det ikkje på nokon måte
svekt, i og med at heller ikkje andre EU-land enno
har innført full liberalisering. Det er nokre få unntak
frå det, men så langt har me ikkje på dette området
påført Posten noka konkurranseulempe.
Me støttar fullt opp om dei strategiane som Posten har
i høve til å utvikle
ein nordisk marknad på dei områda som
er konkurranseutsette både i Noreg
og i våre naboland.





                

