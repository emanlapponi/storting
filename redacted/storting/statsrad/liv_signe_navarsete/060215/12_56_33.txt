 Som sagt, Posten har ansvaret for den daglege
drifta av selskapet etter at det vart omdana til eit AS.
Som generalforsamling har Samferdselsdepartementet og eg ansvaret
for dei store politiske linene. Stortinget har gjort vedtak om å utsetje
liberaliseringa av Posten si verksemd. Det er ikkje noko særsyn
i Noreg. EU har ikkje innført liberalisering
pr. i dag, og på møte i førre veke
med ansvarleg kommissær for m.a. posttenester fekk eg tydeleg
inntrykk av at dette er ei sak som ikkje på nokon måte
er avklara innan EU. Me får difor kome tilbake
til liberaliseringa i Posten ved eit seinare
høve. Så langt har Stortinget gjort vedtak om
at den liberaliseringa skal utstå.

