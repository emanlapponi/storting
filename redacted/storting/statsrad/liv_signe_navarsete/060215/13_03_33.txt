 Det viktigaste Regjeringa og statsråden
kan gjere, vert å auke ramma for vegløyvingane,
slik at ein innanfor den fylkesfordelte ramma
kan prioritere dei prosjekta som låg inne som dessverre
ikkje har vorte gjennomførte fordi me allereie har
fått eit etterslep.

Min jobb – eg skal gjere det eg kan
for å få det til – er sjølvsagt å auke
ramma til vegløyvingane i tråd med Soria Moria-erklæringa
og slik sikre at òg Telemark kan få meir midlar
til veg, både til bygging og vedlikehald, i tida framover.
Men det får me kome tilbake til, for budsjettprosessen
har berre så vidt begynt.





                

