 Det er alltid hyggjeleg med tillit, og det
er hyggjeleg å få lyfta inn at eg som statsråd
kan bruke den makta eg har på ulike område,
ikkje minst i heimfylket og på prosjekt som eg sjølvsagt
vil vere med på å lyfte. Eg må likevel, same
kva fylke og strekning det dreier seg om, halde meg til
dei planane som ligg føre, og dei prosedyrane som vi har å halde oss
til.

Strekninga frå brua ved Naveosen til
Maurstad er tung og krevjande, etter det eg har fått
opplyst, og vil krevje store inngrep. Eg kjenner ikkje
til om ei slik mellomlagring rett og slett er mogleg, og kor lang
tid det då vil ta å få gjort denne vegstrekninga
ferdig. Det vil vere heilt avhengig av korleis Sogn og
Fjordane fylkesting prioriterer denne strekninga når dei
no på nytt skal inn og vurdere dei resterande riksvegmidlane.
Så dette er ein prosess der ikkje minst fylkeskommunen
er ein viktig part, som må vere i dialog
med kommunen og vegkontoret om ein vil finne ei løysing
på dette.





                

