 Det er
heilt klart fleire årsakssamanhengar når ulukker skjer. Det
er viktig å presisere det. 

Når det gjeld E16, reiser
jo samferdsleministeren dann og vann langs den vegen. Det er ikkje lenge
sia eg køyrde heim langs E16, og eg må nok seie at eg vert
litt uroa over trafikkulturen. Som statsråd - og elles òg -
prøver eg å halde fartsgrensene. Det var det ikkje mange andre
som gjorde den fredagsettermiddagen. Der eg køyrde i 80 og litt over,
køyrde veldig mange i langt over 100, etter det eg kunne bedømme.
Så farten greier ein å få opp òg på E16,
sjølv om vegen er i ein tilstand som gjer at ein ikkje burde køyre
i den farten. 

Det er vel kombinasjonen av ein veg som ikkje er eigna
til den farten, og at mange likevel hastar for å kome raskt fram,
som gjer at vegen er ulukkesutsett. Det er klart at den vegen er ein av
dei som me no vurderer i Nasjonal transportplan-samanheng, for utbetring.

