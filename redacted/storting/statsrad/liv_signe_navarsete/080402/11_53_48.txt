 Før påske vart stortingsproposisjonen om Oslopakke 3 del
1 handsama i Stortinget. I etterkant har temaet vegprising og lokal forankring
vore diskutert. 

Forslaget om vegprising vart opphavleg lagt fram
av regjeringa Stoltenberg I og er handsama av Stortinget tidlegare. Regelen
har likevel ikkje trede i kraft, og det er heller ikkje utarbeidd utfyllande
forskrifter. Det vil verte sendt ut eit forslag til forskrifter på
brei høyring i løpet av 2008. Det har heile tida vore ein
klar føresetnad at ein må ha lokal forankring i form av lokalt
initiativ og lokale vedtak før vegprising vert sett i verk. Dette
kjem også klart til uttrykk i sjølve lovteksten. Korleis den
lokale forankringa skal sikrast, må vere opp til kvar enkelt kommune
eller fylkeskommune. Eg meiner dette er rette vegen å gå når
ein skal utvikle tiltak for byområda. 

