 Det har så langt ikkje vore tema
for statsråden å ha ei internasjonal evaluering.
Det er ingen tvil om at for vekslande regjeringar har det vore
problematisk å innfri det som ligg av ambisjonar i Nasjonal
transportplan. Det handlar ikkje om at Nasjonal
transportplan ikkje er godt nok utarbeidd. Det handlar
om politiske prioriteringar i det enkelte års budsjett.
Slik vil det òg vere framover, og eg ser med
den grunngivinga ingen grunn til at me skal ha nokon utanlandske
evalueringar. Men meir generelt vil det alltid vere interessant å få eit
uhilda blikk på korleis me jobbar òg med planarbeidet.
Men no er me i gang med neste rullering, så dersom det
skal verte aktuelt, må det nødvendigvis verte
kanskje i neste runde igjen, for no har tida gått. No
er me altså i gang med neste transportplan.





                

