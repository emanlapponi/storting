  Regjeringa har sett i gang ei utgreiing om
gratis ferjer. Det er ei stor utgreiing der ein skal sjå på alle
sider, både dei konkurransemessige, dei samfunnsøkonomiske
og sjølvsagt òg verknaden for næringsutvikling
og busetnad i dette landet. Den utgreiinga skal vere ferdig
ved utgangen av 2006 og vil då danne grunnlag for ei vurdering
av om nokre ferjestrekningar skal gjerast gratis, slik det er nedfelt
i Soria Moria-erklæringa. Så det arbeidet er i
godt gjenge, og det er eit spennande arbeid, som me sjølvsagt
skal følgje opp vidare.





                

