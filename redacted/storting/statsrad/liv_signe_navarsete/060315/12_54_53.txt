 Eg er som samferdselsminister, som eg er elles,
særdeles oppteken av lokaldemokratiet. Eg er oppteken av
at dei lokale initiativa som vert tekne ved bompengeinnkrevjing, òg
skal følgjast opp med eit lokalt ansvar for å sjå desse
prosjekta vel i hamn. Det var ei sak på dette området
som fylkeskommunen hadde til høyring, og dei høyringssvara
var særdeles negative. Det tek eg med meg.

Som sagt kjem det ei vurdering frå Vegdirektoratet.
Ho er i gjenge, og eg skal sjølvsagt handtere ho på sedvanleg vis.
Men mi haldning, må eg få gi uttrykk for, og det
kan eg i alle fall forsikre representanten om, er at eg
ikkje kjem til å kome til Stortinget
med ei sak som overkøyrer lokaldemokratiet på dette
området.

