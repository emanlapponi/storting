 Det viktigaste for statsråden er å sikre
dei områda som ikkje har mobildekning. At ein
kan få anten Telenor eller NetCom, kan nok skje
i ein del område. Det er ikkje det vesentlege for
statsråden i fyrste omgang. Det vesentlege er at det skal vere
mogleg å få mobildekning. Så får
ein akseptere at ikkje begge selskapa har dekning alle
stader. Det er jo slik at NetCom har eit lågare krav til
dekning enn Telenor har. Det er berre 0,2 pst. som gjenstår
no, og det er sjølvsagt dei områda i landet der
det er minst folk, spreidd befolkning, og der økonomien
i dette ikkje er så god. Ergo må ein òg
vurdere om det skal brukast økonomiske verkemiddel i dette
biletet, eller om det er andre måtar
me kan samhandle med selskapa på for å få dekt
det resterande. Det er eit område statsråden er
oppteken av. Ikkje minst avslørte det uvêret
som me hadde i Trøndelag, kor viktig det er at me har mobildekning
overalt.





                

