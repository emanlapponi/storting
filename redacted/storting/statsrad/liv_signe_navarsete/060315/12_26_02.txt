 I det eg sa avslutningsvis, ligg det sjølvsagt
nettopp det, for i Soria Moria-erklæringa har
Regjeringa sagt at det å få full mobildekning
er eit viktig mål for oss. Skal me oppnå det,
må me kartleggje dei områda som ikkje
har mobildekning i dag, og det gjer me.

Eg får òg stadig innspel
frå ulike delar av landet som fell utafor dei
områda som har dekning. Dessverre forlengde
den førre regjeringa konsesjonsavtalen utan å gå inn
på å vurdere – iallfall er det ikkje
synlege resultat av ei slik vurdering – om ein kunne bruke
konsesjonsvilkåra til å krevje ytterlegare dekningsgrad.
Det me gjer no i Regjeringa, er sjølvsagt å vurdere
om det er andre måtar me kan få dekning
til desse områda på, og me samarbeider sjølvsagt òg
med teleoperatørane på det området.

