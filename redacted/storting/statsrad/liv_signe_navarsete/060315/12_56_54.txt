 Det er interessant
for statsråden å få dokumentasjonen frå Vegdirektoratet,
for eg er oppteken av om det går an å finne løysingar
som er meir kostnadseffektive enn dei me har i dag, utan
dermed å overkøyre lokale organ. Difor har eg
ikkje stoppa arbeidet som Vegdirektoratet har på gang.
Eg synest det er interessant å sjå kva
som vert lagt fram, og skal vurdere det når det vert lagt
fram. Kvar einaste krone me kan spare på dette leddet,
kjem jo bilistane, altså brukarane, til gode, og eg vil
forsikre meg om at me kan ta ut dei gevinstane me kan. Eg trur som
representanten at det sannsynlegvis er fleire måtar å gjere
dette på, utan at me nærast skal sentralisere
innkrevjinga til eit statleg selskap. Men dette er som sagt ei sak
eg må få kome tilbake til Stortinget
med når eg har fått ho til behandling og gjort dei
vurderingane som eg skal gjere.





                

