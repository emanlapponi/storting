 Veljarane skal uansett tru at med denne regjeringa
ligg me 460 mill. kr framfor det me ville ha gjort dersom Venstre
hadde halde fram i regjering i lag med Kristeleg Folkeparti
og Høgre. Det er iallfall ei klar melding til veljarane.

Veljarane veit elles særdeles
godt – det veit òg representanten Tenden – at
i ei regjeringsplattform og eit samarbeid er
det plattforma som gjeld, og ikkje dei einskilde partia sine
program. Dei ligg der, og dei har me gått til val på.
Me fekk ikkje fleirtal åleine, og det gjorde
heller ikkje Venstre. Så same kven
av oss som hadde kome i regjering, måtte me ha
gått inn i eit samarbeid. Det gjorde me, og me er veldig
stolte av den ambisjonen som ligg i Soria Moria-erklæringa
om ein auke på 2,2 milliardar kr på Samferdselsdepartementet
og Fiskeri- og kystdepartementet sine budsjett. Det er
det min jobb å arbeide for å følgje opp,
og det gjer eg kvar dag.

