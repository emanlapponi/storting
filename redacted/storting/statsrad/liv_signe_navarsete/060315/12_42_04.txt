 Dei evalueringane eg viste til, er ganske
omfattande, både frå etatane og frå departementet
og òg i forhold til det arbeidet som har skjedd i Stortinget.
Det er ei utfordring i samband med Nasjonal
transportplan å få til eit sektorovergripande arbeid,
fordi arbeidet i seg sjølv er så omfattande og
arbeidskrevjande. Eg er som representanten Sortevik oppteken av
at me må sjå samanhengar i samfunnet, og ikkje minst
av at me må tenkje førebyggjande mykje meir enn det
me gjer i dag. Det er ingen tvil om at ved å byggje ut eit
betre og tryggare samferdselstilbod vil ein f.eks. kunne spare store
summar på helsebudsjettet og òg på budsjettet for
uføretrygd. Det er ei kjempeutfordring for alle
regjeringar og alle storting å evne å sjå desse
samanhengane, og eg vil gjerne vere med og løyse
dette i lag med representanten Sortevik.

