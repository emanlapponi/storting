  Eg deler representanten Sundsbø si
uro over at fleire og fleire køyrer bil til flyplassen.
Det er ikkje ynskjeleg, verken ut frå den generelle
tilstanden på vegnettet eller ut frå den
store trafikken i området. Det er sjølvsagt heller
ikkje ynskjeleg ut frå miljøsynspunkt
og mange andre moment. Difor vil eg på grunnlag
av bl.a. dette spørsmålet ta opp med Avinor den
plikta dei har til å sjå arbeidet sitt som ein
del av det samfunnet dei sjølve er ein del av. Flyplassen – OSL og
sameleis Avinor, som er morselskapet – har sjølvsagt eit
ansvar ikkje berre for å la marknaden styre,
men òg for å ta politiske signal. Og for den regjeringa
som no styrer, er det politiske signalet tydeleg: Me ynskjer ei
satsing på kollektivtrafikk.

