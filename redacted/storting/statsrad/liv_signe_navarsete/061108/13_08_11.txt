 Som eg sa i mitt skriftlege svar til Sortevik
tidlegare, og som eg for så vidt gjentok no, har vi under
utarbeiding nye prognosar for trafikkutvikling. I det arbeidet tek
ein med dei erfaringane som ein gjorde i den førre nasjonale
transportplanen. Eg skal ta med meg dei bekymringane som representanten Sortevik
gir uttrykk for – som eg for så vidt deler – for
det er ingen som er tent med at vi byggjer våre
planverk på feil føresetnader. Og legg ein trafikktalet
for lågt, vert ein vesentleg føresetnad feil,
for det er nettopp trafikktalet som kanskje er med og
i stor grad dimensjonerer utbygging av iallfall enkeltstrekningar,
og kanskje òg totaliteten. Eg har dette med meg i det vidare
arbeidet.

