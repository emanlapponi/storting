 Representanten Gundersen er like vel kjend som meg med at årsaka til at dette prosjektet vart forseinka, var lokal strid om framføring. Det er det som har forseinka prosjektet, og det har me i denne regjeringa respekt for. Eg trur heller ikkje representanten Gundersen vil ta til orde for at ein skal overkøyre lokale styresmakter i viktige spørsmål som angår innbyggjarar i deira kommune, og der dei sjølvsagt har rett til å hevde sine synspunkt, men der ein til sjuande og sist må kome til ei avklaring.


Den manglande planavklaringa som var i nokre kommunar på denne strekninga, er årsaka til at prosjektet er forseinka. Det er så pass offentleg kjent at eg rekna med at det ikkje var nødvendig for meg å gå nøyare inn på det.


