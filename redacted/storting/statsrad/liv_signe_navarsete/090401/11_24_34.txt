 For ei tid sidan var det på NRK eit oppslag som viste kostnaden for eit vogntog ved å køyre frå Stavanger til Trondheim. Den eine strekninga gjekk via Vestlandet, der det kosta ganske mange tusen kroner. På den andre strekninga køyrde ein via Kristiansand og Austlandet, der det kosta nokre hundrelappar. Så sett i samanheng med kva belastning ein har med omsyn til bompengar og ferjepengar i andre delar av landet, trur eg ikkje det er rett å seie at ein her er særdeles høgt belasta. Men uansett er det eit spørsmål ein må ta stilling til lokalt.


Om ein ynskjer å gå vidare med bompengefinansiering eller ikkje, vil fyrst og fremst vere eit spørsmål som lokale og regionale styresmakter må ta stilling til. Og så får me ta tak i saka ved neste rullering av Nasjonal transportplan. Eg håpar eg òg framover kan ha eit ord med i laget.






                

