  Av retningslinjene for ordninga går
det fram at dei byane som skal få tillit, skal setje i
verk tiltak som verkar avgrensande på personbiltrafikken.
Dei skal vise til resultat i form av sterkare vekst i
talet på kollektivreiser enn i talet på personbilreiser,
og dei skal bruke midlane til å styrkje kollektivtilbodets
konkurransekraft.

Det vi skal gjere i 2007, er ei evaluering
av korleis tiltaka har verka etter desse kriteria. Men
for 2006 vert sjølvsagt midlane tildelte etter
dei gjeldande kriteria. Om ein etter evaluering
i 2007 finn å måtte endre kriteria,
kan eg ikkje seie noko om før me har
gjort den nemnde evalueringa.

