 Det er ingen tvil om at bygginga av dei fem
gassferjene som skal setjast i drift, er eit spennande prosjekt
for norske verft. Å vidareutvikle den teknologien
ser eg absolutt som ei moglegheit. Regjeringa arbeider
kontinuerleg med å utvikle ein god
og aktiv næringspolitikk, òg på dette
området.

Det som kan gjere det problematisk for oss,
er at alt som skal ut på anbod i denne sektoren, skal ut
i EØS-området, og det er slik sett ikkje
gjeve at ei satsing på dette området kan kome
berre norske verft til gode, sidan utanlandske verft sjølvsagt òg
vil melde seg på i den konkurransen.

Men den maritime næringa er definitivt
ei viktig strategisk næring som me må utvikle
vidare.





                

