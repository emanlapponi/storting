  Det er mange element som gjer seg gjeldande
i forhold til vintervedlikehaldet – det er konkurranseutsett.
Det me må vurdere, er sjølvsagt: Er elementa i
anbodsutsetjinga gode nok? Vert dei kontrollerte godt
nok? Som eg òg sa i eit tidlegare svar i dag, må me
gå inn og sjå på om me har god nok kontroll
med at dei forpliktingane som entreprenøren tek på seg,
vert oppfylte. Så har eg òg sagt at me no innfører
eit endra opplegg for vintervedlikehald på rv.
3 nord for Rena med aktiv salting, og at me skal evaluere
det tiltaket etter sesongen for å sjå om
det eventuelt skal utvidast, og om me kan finne
andre og betre tiltak.

Sjølvsagt ynskjer denne statsråden
som alle andre statsrådar auka
ramme til sitt område, og det er ingen tvil om at behova
er store både på rv. 3 og elles
i landet til auka samferdselsramme.





                

