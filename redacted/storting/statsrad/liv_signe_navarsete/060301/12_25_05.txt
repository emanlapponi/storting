  Eg er sjølvsagt einig i
dei vurderingane som representanten Bredvold gjer seg. Me treng å intensivere
utbetring av mange vegstrekningar, medrekna rv. 3 i Hedmark. Men
så er det slik at me har eit plansystem i Nasjonal
transportplan og eit handlingsprogram der ikkje minst
fylkeskommunen er inne og prioriterer.

Eg er vel kjend med den såkalla lottorekkja
2-4-6-16 som ein har prioritert lokalt, og i mitt arbeid vel eg – så langt
det er mogleg – å følgje dei
prioriteringane som ein gjer i dei enkelte fylka. Slik sett er det
manglande lokale prioriteringar som slår ut i dei vedtaka
som er gjorde, og som dannar grunnlaget for handlingsprogrammet
i Nasjonal transportplan.

