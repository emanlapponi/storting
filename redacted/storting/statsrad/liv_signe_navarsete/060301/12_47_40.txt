  I Soria Moria-erklæringa ligg det
ein ambisjon om å satse intensivt på kollektivtransport,
spesielt i og omkring dei store byane. Det er der me ser
dei største utfordringane i forhold til å få redusert
biltrafikken. I det ligg det òg ei satsing på belønningsordninga,
som etter mitt syn er eit godt tiltak. Det er viktig at
ein ikkje berre konsentrerer seg om den indre
bykjernen, men at ein òg evnar å sjå dei
omkringliggjande kommunane i samanheng, for ikkje minst ut-
og innpendling til dei store byane medfører stor køproblematikk
og slik sett eit større behov for å få fleire
over på kollektive reisemåtar.

Når det gjeld kompensasjon for auka
drivstoffprisar og liknande, er Bergen kommune i same
situasjon som andre kommunar, anten dei er by-
eller landkommunar, og må takle det på anna
vis enn gjennom belønningsordninga.





                

