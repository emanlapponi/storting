 Representanten må gjerne snakke seg
opp til dei store høgder, men denne situasjonen
har ikkje oppstått på i løpet
av eit halvt år. Stortinget har behandla dette, som eg
viste til. Stortinget gav veldig tydelege signal om kven ein meinte
skulle ha ansvaret for dette. Den type oppslag som ein
no har hatt i Buskerud, har vi òg hatt i mitt heimfylke
og i andre fylke i fleire år. Men Stortinget
var vel kjent med dei problema då Stortinget sa det Stortinget
sa i samband med eit forslag frå Framstegspartiet. Eg har lese nøye
det som Stortinget då sa. Eg ser ingenting som har endra
seg med den situasjonen me har no. Tvert om har kommunane
no fått større handlefridom, for denne regjeringa
har løyvt 5,7 milliardar kr til fylkeskommunane.
Så det er større handlefridom no til å gje
eit betre tilbod. Det er fylkeskommunane sitt ansvar, som dei må ta.
Eg skal gjerne vere med og presisere det overfor fylkeskommunane saman
med kommunal- og regionalministeren, men eg kjem ikkje
til å gå inn på noka regulering
utover det på dette tidspunktet.

