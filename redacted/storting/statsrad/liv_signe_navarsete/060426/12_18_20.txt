 For dei av oss som ikkje berre har
ei haldning til, men som faktisk trur på det kommunale
sjølvstyret, er me trygge på at når denne saka
no har kome på dagsordenen på den måten
ho har, vil ein ta tak i ho på det nivået
som har ansvaret. Det er nettopp det som ligg i lokalt
sjølvstyre. Storting og regjering skal ikkje
hoppe for dei fyrste medieoppslaga som kjem i ulike saker, men ha
tillit til at dei som har ansvaret, tek tak i saka og
ryddar opp i det.

Når det gjeld sikring i
buss, arbeider eg no med ei sak der me ytterlegare vil sjå på korleis
me kan sikre dei mindre barna ikkje
berre i turbussar, men faktisk òg i rutegåande
buss, på ein betre måte. Eg kjem til å kome
med noko om det ganske snart. Det er ikkje
slik at me ikkje er opptekne av dette. Denne regjeringa
har trafikksikkerheit som si hovudsak. Det overgår alle
andre saker på samferdselsområdet – men
det skal me arbeide med i samarbeid og ikkje
i overstyring av det nivået, som i dette tilfellet er fylkeskommunen,
som har ansvaret for å sikre skuleelevane. Og
eg er trygg på at det vil skje.





                

