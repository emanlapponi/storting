  Lenge før Framstegspartiet
var stifta, kjempa Senterpartiet for å byggje
dette landet, ikkje minst ved hjelp av langsiktig tenking
og bygging av infrastruktur. Det gjer me framleis, og det gjer denne
regjeringa, som Senterpartiet er ein del av,
der partia er samde om å styre på grunnlag av
Soria Moria, med høge ambisjonar for nettopp
samferdselsområdet. I motsetning til den regjeringa som
me avløyste, som Framstegspartiet
hadde eit nært samarbeid med og sytte
for å halde ved makta i fire år, skal
me gjere eit heilt anna grep.

Når det gjeld den neste Nasjonal
transportplan, er me nettopp i gang med rulleringa av
den. I det svaret eg gav innleiingsvis, ligg det at eg heller ikkje
kan svare bekreftande eller avkreftande på dette
spørsmålet. Det vil vere avhengig av
det arbeidet Regjeringa no gjer med å sjå på eit
mogleg skilje mellom drift og investeringar
i staten sin budsjettpolitikk. Igjen, eg må få kome
tilbake til det spørsmålet.





                

