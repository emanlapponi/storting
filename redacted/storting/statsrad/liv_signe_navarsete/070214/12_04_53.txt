 Spørsmålet om eit eige
trafikktilsyn har jo kome opp i kjølvatnet av
hendingane i Hanekleivtunnelen. Me veit ikkje pr. i dag
om eit trafikktilsyn ville betydd noko som helst frå eller
til i denne tunnelen. Det får me kanskje svar på i morgon,
kanskje ikkje. Det får me no sjå.

Sjølvsagt er prinsippet om maktspreiing
som representanten Tenden viser til, viktig, men i samferdselssektoren er
det òg viktig å sjå på korleis
me nyttar dei til kvar tid tilgjengelege ressursane på ein
best mogleg måte, slik at me får mest
mogleg tryggleik og mest mogleg veg
igjen for pengane. Heile den problematikken ynskjer eg å sjå på etter
at eg har fått rapporten frå ekspertgruppa, og
så får me kome tilbake til eit eventuelt
frittståande vegtilsyn seinare.





                

