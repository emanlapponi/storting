 Som eg sa, skal folk som brukar jernbane i
dette landet, vere glade for at me har ei raud-grøn
regjering og ein statsråd frå ei slik regjering
og ikkje frå Framstegspartiet.

Framstegspartiet hevdar det synet at jernbana
kan gå utan statlege tilskotsmidlar her i det
sentrale austlandsområdet. Det er jo heilt feil. Me brukar
ein stor del av dei 1,5 milliardar kr me kjøper
tenester frå NSB for, nettopp i intercityområdet
og i nærtrafikkområdet til Oslo.

Når det gjeld konkurranseutsetjing,
har eg heile tida vore klar på at Gjøvikbana
fungerer godt. Me innfører no stive ruter på mange
andre strekningar. Me aukar kapasiteten i neste fireårsperiode
med inntil 15 pst. i rushtida i nærtrafikken til Oslo, noko
som folk heilt klart vil merke. Det er òg mange andre
forbetringar som ligg inne i den avtala som me no har
inngått med NSB, der Regjeringa satsar på å kjøpe
tenester samstundes som me har ei storsatsing på infrastruktur,
drift og vedlikehald i tida framover.





                

