  Eg er heilt samd med representanten Eirin
Faldet i det ho seier. Men det er jo slik at i dei funksjonskontraktane
som no er inngåtte, der varierer frist og ferdiggjering mellom
ein og fire timar. På dei mest lågtrafikkerte
fylkesvegane i Oppland er fristen opptil seks timar. Den er sett
av fylket. Tilsvarande vegar i Hedmark skal berre strøast
når det ikkje er framkomeleg for vinterskodde
bilar, så der må sjølvsagt fylkeskommunen
sjå på det.

Statens vegvesen Region øst nytta
fyrste halvår 2006 278 årsverk til stikkprøvekontroll
av 1 300 km veg i Hedmark og Oppland. Det resulterte faktisk i 59
tilfelle der entreprenørar fekk trekk i utbetalingane som
følgje av stikkprøvekontroll. Så det
er klart at kontrollane er viktige, og dei verkar. Det er kanskje økonomiske
trekk som vert det viktigaste verkemiddelet på kort sikt,
og så må me leggje til rette for betre funksjonskontraktar
på lang sikt.

