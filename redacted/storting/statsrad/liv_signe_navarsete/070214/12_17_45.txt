  Denne regjeringa har ei storstilt satsing
på jernbane. Me doblar løyvingane til infrastruktur
med 50 pst., i motsetnad til Nistad sitt parti, Framstegspartiet,
som ynskte å kutte post 30, investeringar, med 850 mill.
kr. Derfor bør dei som brukar Gjøvikbana, vere
glade for at me har ei raud-grøn regjering som satsar,
og som òg sjølvsagt skal sjå på moglegheita
for kryssingsspor lenger nord. Med Framstegspartiet
sitt kuttforslag er det lite truleg at nordre
delen av Gjøvikbana hadde vorte prioritert høgst.
Oppgradering av jernbana ville vel ha vorte ein fjern og urealistisk
draum.

Eg er glad for Nistad sitt engasjement,
trass i budsjettframlegget. Eg er glad for at me har utolmodige
stortingspolitikarar som pustar oss i nakken for å sikre
at me stendig får eit betre jernbanetilbod, som òg
Regjeringa arbeider intensivt med.

