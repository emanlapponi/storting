  Som eg sa i mitt hovudsvar, er det lik standard
som er lagt til grunn i heile landet, så standarden skal
ikkje variere frå fylke til fylke.
Det som kan variere i periodar, er sjølvsagt
vêr- og føreforhold.

Eg legg ikkje skjul på at
statsråden òg kan vere kritisk til funksjonskontraktane.
Eg får altfor mange rapportar inn om for dårleg
brøyting, frå mange delar av landet – òg frå Hedmark – noko
representanten har teke opp i dag. Det har resultert i
at Statens vegvesen no går igjennom funksjonskontraktane.
Dei har eit arbeid på gang – som eg sa, skal det vere
avslutta innan eit år – med å forbetre funksjonskontraktane
som gjeld vedlikehald av vegnettet. Eg trur at det er eit viktig
arbeid, og eg håpar at det skal medverke til at me skal
få ein betre standard på vegvedlikehaldet vinterstid
rundt om i landet, òg i Hedmark.





                

