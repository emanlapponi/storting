 Regjeringa har lagt fram sin nasjonale transportplan, ein transportplan som
                     ikkje berre er laga for ei nedgangstid, men som er laga òg for ei oppgangstid
                     og for ein vekstperiode som òg denne gongen vil avløyse den
                     nedgangskonjunkturen me no er inne i. Så får dei årlege budsjetta avgjere
                     korleis ein vil dimensjonere den politikken ut. Det vert ei budsjettsak. 

Regjeringa legg ikkje fram ein ny transportplan. Regjeringa har lagt fram sin
                     transportplan. Han ligg i Stortinget. Det er opp til partia i Stortinget å
                     behandle planen ut ifrå dei føresetnadene som ligg. Om føringane frå landsmøtet
                     i Arbeidarpartiet vert tekne omsyn til og dermed tekne opp som endringsforslag
                     i Nasjonal transportplan, vil behandlinga i Stortinget måtte vise. 





                

