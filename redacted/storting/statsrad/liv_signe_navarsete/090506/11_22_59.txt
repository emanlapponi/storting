 Det er berre i Framstegspartiet si verd at ein ikkje må prioritere, at ingen må
                     vente, at alle får sine prosjekt fram i dag. I den verkelege verda, der ein må
                     prioritere, vil det vere slik at nokre prosjekt må vente, mens andre vert
                     prioriterte fram. Det vil ein òg måtte gjere om ein vel prosjektfinansiering. 

Det som er lagt inn i Nasjonal transportplan, tek opp i seg det beste av
                     prosjektfinansiering, altså det som er sagt å ha gevinst, nemleg ei rasjonell
                     framdrift, der heile prosjektet vert planlagt og gjennomført som eitt prosjekt
                     og ikkje fleire delprosjekt. Det er viktig å prøve ut det vidare og òg prøve ut
                     andre strategiar: dele opp store prosjekt for å få større konkurranse, samle
                     mindre prosjekt i større. Det går inn som ein del av kontraktstrategien, som me
                     òg skriv om i Nasjonal transportplan. Me er opptekne av å ta med oss det beste
                     av dei erfaringane ein har gjort. Å låne til veg er ikkje nødvendig i eit rikt
                     land som Noreg. 

