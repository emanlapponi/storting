 Så lenge kvalitetssikring ikkje er gjennomført, har me heller ikkje noko
                     starttidspunkt for vegen. Uansett vil oppstart for ulike strekningar, òg denne,
                     vere avklaringar som kjem i budsjett, og det veit representanten veldig godt.
                     Så å stille meg spørsmål gong etter gong om kva tid det vert oppstart –
                     representanten Bredvold veit med respekt å melde at eg ikkje kjem til å svare
                     på det. For det er spørsmål som vert avklarte i dei enkelte
                     budsjettproposisjonane. Det ligg inne i Nasjonal transportplan. Prosessen er i
                     gang med kvalitetssikring. Det vil sjølvsagt kome pengar til oppstart på det
                     tidspunkt som Regjeringa bestemmer, når ein prioriterer mellom dei ulike
                     prosjekta i budsjettet. Slik er prosessane, slik har dei vore, og slik vert det
                     òg med denne vegen. 





                

