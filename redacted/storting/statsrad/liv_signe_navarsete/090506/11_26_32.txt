 Eg viser til svaret mitt på tilsvarande spørsmål, spørsmål 2, i spørjetimen i
                     Stortinget onsdag den 25. februar 2009. 

Det har m.a. vore lokal usemje om løysing, og grunneigarane har prøvd saka si
                     for rettssystemet. Det har teke tid, det har kosta pengar, og det er årsaka til
                     at prosjektet er noko utsett i høve til det som det var rekna med tidlegare. No
                     ligg det føre godkjend reguleringsplan, og det er føresett gjennomført ekstern
                     kvalitetssikring av prosjektet i løpet av 2009. I St.meld. nr. 16, Nasjonal
                     transportplan for 2010–2019, er det lagt til grunn at prosjektet rv. 2
                     Kongsvinger–Slomarka skal starte i fyrste fireårsperiode og ferdigstillast i
                     siste seksårsperiode. Det vert no arbeidd med å innarbeide prosjektet i Statens
                     vegvesen sitt handlingsprogram for perioden 2010–2013. Eg vil leggje fram ein
                     eigen proposisjon om saka når det ligg føre tilstrekkelege avklaringar. 

