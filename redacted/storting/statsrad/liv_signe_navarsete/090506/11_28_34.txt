 Viss denne regjeringa skal samanliknast med nokon, må det vere med føregåande
                     regjeringar og deira handlekraft. Viss ein samanliknar handlekrafta til denne
                     regjeringa og denne statsråden med den førre regjeringa og den førre statsråden
                     – kva ein sette i gang og fekk gjennomført – står me veldig godt oppreiste i
                     denne regjeringa. 

Det har vore ein tung prosess med rv. 2. Det kjenner representanten veldig godt
                     til. Det er bakgrunnen for at kvalitetssikringa ikkje er ferdigstilt. Men ho er
                     i gang, prosessane er i gang. Prosessane vil gå sin gang, og vegen kjem til å
                     verte starta opp og gjennomført. Det vert heilt sikkert ein flott veg, men
                     respekt for at prosessar tek tid, og at grunneigarar har rett til å få prøvd
                     saka si for rettssystemet i eit demokrati, må me ha. Dermed vil prosessen rett
                     og slett måtte ta den tida han tek. Vegen kjem til å verte starta opp og
                     gjennomført på ein god måte. 

