 I Senterpartiet – sidan Senterpartiet er spesielt nemnt i spørsmålet i dag –
                     har me eit sterkt engasjement både for Hedmark, for rv. 3, for rv. 2 og for E6.
                     Representanten frå Senterpartiet og frå dei andre regjeringspartia er svært
                     aktive når det gjeld å fremje Hedmark sine interesser på vegsida. Slik skal det
                     vere. Det har aldri vore i mine tankar eller i mine handlingar å trenere verken
                     rv. 2 eller andre prosjekt. Tvert om har eg i mi tid som samferdsleminister
                     prøvd å få fram prosjekt så fort som mogleg, og ikkje trenere. 

Avisa Glåmdalen må sjølvsagt få lov å meine kva avisa vil, og insinuere kva
                     avisa vil, det kan ikkje eg leggje meg opp i, men eg håpar verkeleg at
                     representanten Gundersen ser at eg har lagt fram mange vegprosjekt og fått
                     mange avklaringar på plass. Me har òg fått avklaringar på plass her og jobbar
                     no med kvalitetssikring. 

