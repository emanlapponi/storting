 Dersom Oslo kommune gjer vedtak om innføring av rushtidsavgift, eller
ei utgreiing av det, er det naturleg at staten i ein slik prosess set seg
ned saman med Oslo kommune og ser på kva som må til av forsterkingar
i kollektivsystemet. Det er ikkje mogleg med den kollektivtrafikken me har
i dag å tenkje seg køprising i Oslo. Kollektivtilbudet må
styrkjast betydeleg. Ei slik styrking vil bety både ei satsing på
togtrafikken, som me strir med i dag grunna manglande investeringar og driftsløyvingar
gjennom mange år, og ei satsing på kollektivtilbodet elles i
Oslo. 

Regjeringa har vore tydeleg på at staten skal vere med
på å finansiere ei slik satsing dersom ein vel å gå
for køprising. Men det er ei avgjerd som må takast lokalt.
Det har òg Regjeringa vore særdeles tydeleg på. 

