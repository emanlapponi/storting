 Eg har ikkje fått andre signal frå Bømlo kommune
enn dei som eg har fått frå Statens vegvesen i denne saka, og
eg har ikkje observert at det har vore ei slik usemje mellom Statens vegvesen
og Bømlo kommune som det vert vist til her. Det ligg i så fall
til dei lokale og regionale instansane å verte samde før saka
vert send til Vegdirektoratet og vidare til meg. Om eg skulle gå inn
og mekle mellom Statens vegvesen og kommunar eller fylkeskommunar lokalt,
ville eg få ganske mykje å gjere. Eg er ikkje kjend med kva
for prosessar som går føre seg før saka kjem inn, men
det er i så fall ein prosess som eg ikkje ynskjer å starte på.
Det vert uryddig i høve til det systemet vi har, nemleg at bompengepakker
skal handsamast lokalt og så kome inn i sin tur. Eg går ikkje
inn i dei før dei er komne til departementet. 

