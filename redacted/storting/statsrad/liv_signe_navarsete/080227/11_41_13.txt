 Eg er
heilt samd med representanten Lånke i at det ikkje bør vere
naudsynt å ta denne typen saker opp i Stortinget. Men når ting
tek meir enn ei veke, kjem det gjerne til Stortinget dersom det er ei akutt
lokalpolitisk sak, og eg stiller gjerne i Stortinget for å snakke
om både Flakk-Rørvik og andre spørsmål Stortinget
er oppteke av. Det skulle berre mangle. 

Når det er sagt, handlar
dette sjølvsagt òg om budsjett, og at eg må ha dekning
for å kunne overskride dei budsjetta som gjeld. Det kan heller ikkje
ein samferdslestatsråd gjere, like lite som ein kan det på andre
sektorar, jf. debatten det siste døgnet om budsjett på andre
sektorar. 

Når det gjeld permanent beredskap, er ikkje det eit
spørsmål som har vore drøfta, men eg noterer meg det,
og eg ser ikkje bort ifrå at det kunne ha vore eit godt forslag dersom
det organisatorisk var mogleg å få det til. 





                

