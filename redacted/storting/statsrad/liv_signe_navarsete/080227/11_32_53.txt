 Det som vert nemnt av representanten Sortevik om omklassifisering av riksveg
til stamveg, er eitt grep som vert føreslått frå etatane
si side for nettopp å få eit samanhengande nett inn til dei
viktige knutepunkta, til dei nasjonale hamnene og til dei viktige terminalane.

Det er klart at t.d. Alnabru og satsinga Regjeringa set i gang der,
er avgjerande for at heile navet av godstransport skal fungere tilfredsstillande.
Det å knyte både hamn, flyplass, veg og jernbane saman, som
ein har gjort i Stavanger-området innanfor ein liten radius - eg trur
det kan vere ca 10 km, i alle fall ein veldig liten radius - er eit eksempel
til etterfølging for planlegging òg for andre delar av landet.
Der er ein no faktisk i ferd med å få eit skikkeleg knutepunkt
som er intermodalt. 

