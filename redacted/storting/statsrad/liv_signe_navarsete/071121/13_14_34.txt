  Eg meiner at dei opningstidene som no er innførte,
og som vil vere kontinuerlege gjennom sesongen, er føreseielege. Pressemelding
er sendt ut om dette. Det er publisert på Lastebileigarforbundet
si heimeside for næringstransporten. Det er sett inn annonse
i Haugesunds Avis, Vest-Telemark Blad og Hardanger
Folkeblad. Statens vegvesen har lagt ut informasjon på sine
heimesider, og sjølvsagt har vegtrafikksentralane denne
informasjonen. Både trafikkmeldingssider, prosjektet sine
eigne sider og Region vest sine sider har den same
informasjonen. Eg ser difor ikkje at dette ikkje
er føreseieleg. Eg meiner at me no har fått eit
opplegg som bør kunne tilfredsstille både
næringstransport og annan transport langs vegen.

