  Eitkvart regelverk gir rom for skjøn.
Slik er det. I dette tilfellet er skjønet delegert til
Statens vegvesen som ansvarleg skiltmyndigheit. Om denne vegen,
som det ikkje er så lenge sidan eg køyrde
på – i eit vakkert område med mange spennande
attraksjonar – burde få eit slikt skilt, skal
eg ikkje meine noko om i dag. Eg synest den
dialogen skal gå mellom dei lokale styresmaktene,
interessentar og Statens vegvesen. I det skiltregelverket ein har
i dag, er det rom for det dersom organiseringa er gjord på ein
samla måte. Det spesielle med «Den Gyldne Omvei» er
at ein har ei organisering for alt som ligg langs den vegen, og
det er difor gjort eit vedtak om at dei får opp sitt skilt.
Eg tenkjer at dei lokale interessentane må fortsetje å ha
ein god dialog med Statens vegvesen for å finne
ei god løysing.





                

