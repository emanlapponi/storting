  Som eg gjorde greie for i hovudsvaret mitt,
satsar denne regjeringa meir på kollektivtrafikk enn det
som har vore gjort av noka regjering til denne
tid.

Me satsar sterkare på jernbane, som
kanskje er det aller viktigaste – å få bygd
ut dobbeltspor i intercitytriangelet og ved dei store byane, altså Bergen,
Stavanger, Trondheim. Me kjøper tenester på jernbane
for 1,1 milliardar kr årleg, og me investerer som sagt
i ein raskare takt enn før.

Me har òg ein god dialog
med lokale styresmakter, ikkje minst her i Oslo, gjennom
arbeidet med Oslopakke 3, for å leggje til rette for ei
sterkare satsing på kollektivtransport under
det som då er fylkeskommunen og i dette tilfellet Oslo
kommune sitt ansvar.

