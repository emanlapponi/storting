  Sjølvsagt har statsråden
forståing for at det er ergerleg å kome
opp på fjellet nett etter at ein kolonne har
gått. Dilemmaet for dei som køyrer kolonne, er
at me har vekslande føreforhold, vekslande vêrforhold,
og det å setje opp ei slags ferjerute kan òg, etter
mitt syn, verte ei kjelde til irritasjon     – i den grad
ein då ikkje evnar å følgje
dei tidene som er sette opp.

Det er no sett opp fri ferdsle kl. 12.00–20.00.
Det er sett opp ein kolonne om kvelden, og det er altså kolonnekøyring
kl. 06.30–12.00. Det er innanfor denne
kolonnekøyringsperioden at ein kan risikere å få noko
ventetid. Den er likevel ikkje uoverstigeleg.
Det går an – som òg statsråden
har gjort ein gong oppe på fjellet – å ringje og
få opplyst når kolonnen er på den eine eller
andre plassen. Då får ein informasjon
frå dei som køyrer brøytebil.





                

