  Det er slik at den konkrete situasjonen
som eg trur er bakgrunnen for representanten sitt spørsmål,
har lite med prioritering av togslag å gjere.
Det handlar om at spor 2 ved Frogner stasjon vart stengt av omsyn
til tryggleiken på denne stasjonen, ved ruteendringa i juni
2007. Dette førte til at alle tog som skulle
stoppe, måtte køyre i spor 1. Og som
ein konsekvens av det allereie stramme ruteopplegget på pendlarstrekninga
Kongsberg–Eidsvoll vart det ikkje mogleg å halde oppe
stoppa på Leirsund og Lindeberg. I staden fekk ein stopp
på strekninga Drammen–Dal på Leirsund og
Lindeberg. Så konsekvensen for dei reisande er
at dei mistar direkteruta til Gardermoen, men dei har elles
fått halde oppe eit godt tilbod.

