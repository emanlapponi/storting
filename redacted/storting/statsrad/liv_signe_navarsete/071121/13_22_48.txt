  Eg er ikkje kjend med Avinors framtidige
planar for dette. Eg er kjend med at ein har stansa utprøvinga
av eit prosjekt som ein ynskte å sjå om kunne
effektivisere tryggingssjekken på flyplassane. Eg deler
langt på veg representanten Sorteviks haldning til dette.
Det må i alle fall vere ei frivillig ordning
om ein ynskjer å gå vidare med det.

På grunn av dei reaksjonane som er
komne, har Avinor stansa utprøvinga. Eg har gitt Avinor
melding om at eg forventar, dersom ein ynskjer å gå vidare
med det, at departementet vert konsultert på ein skikkeleg
måte. Då vil nok eg ta med meg både
Sorteviks innspel og mine eigne noko restriktive
haldningar i den diskusjonen.





                

