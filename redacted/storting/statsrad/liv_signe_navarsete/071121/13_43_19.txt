 Det er ikkje manglande høve
til forskottering som har gjort at arbeidet ikkje har
starta opp no. Som eg sa i mitt hovudsvar, er den avgjerande grunnen
manglande avklaring frå Arbeidstilsynet om eit arbeidsopplegg
som sikrar tilfredsstillande arbeidsmiljø for dei som skal
gjennomføre rehabiliteringsarbeidet. Me er vel kjende med – og
eg trur òg representanten Kongshaug er kjend med – dei
problema som oppstod ved Ålesundstunnelane ved at ein ikkje
hadde eit godkjent opplegg då ein sette i gang. Den feilen ynskjer
ein ikkje å gjere igjen. I tillegg er det nødvendig å få eit
nytt kostnadsoverslag før
ein set i gang. Viss ein får dette på plass raskt,
er det mogleg å starte opp med forskotterte midlar
sommaren 2008. Men i inneverande år, som det no ikkje
gjenstår så veldig mykje av, er det ikkje mogleg.

