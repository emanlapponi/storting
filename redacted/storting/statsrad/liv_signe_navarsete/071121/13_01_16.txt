  Det er feil det som representanten seier,
at dette ikkje har samanheng med situasjonen etter
stenginga av spor 2 på Frogner stasjon. Det har det. Dersom alle
toga som køyrer på spor 1, skulle stoppe, ville
det i praksis bety forseinkingar på opptil eitt
minutt, som forplantar seg vidare, og det ville bety at
ein ikkje ville nå fram til Kløfta stasjon
i tide til togkryssinga som skal skje der.

Dette er eit veldig komplisert system, der
eitt minutt kan verke som veldig kort tid. Men i dette systemet
er det veldig lang tid, og det får store konsekvensar.
Den langsiktige målsetjinga
er sjølvsagt at me skal få tilbake eit så godt
tilbod som dei reisande på Lindeberg og Leirsund ynskjer,
men me er nøydde til å få bygd
ut kapasiteten før me greier det.





                

