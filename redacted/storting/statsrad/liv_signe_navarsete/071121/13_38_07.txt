 Som eg gjorde greie for i hovudsvaret, vert
det brukt ein stor del vegmidlar til kollektivtransport i dag. Det
har vore gjort tidlegare, og der har eg ikkje
lagt om politikken. Eg sa vel òg det same ganske
så tydeleg i hovudsvaret mitt, så eg trur ikkje
me treng å kome nærare inn på det.
Det arbeidet gjer me sjølvsagt i nært samarbeid
med lokale styresmakter. I dei store byane handlar dette ofte
om bypakkar, som Oslopakke 3 og Bergenspakken, der ein ser heile
transportsystemet i samanheng, både utbygging
av veg, baneløysingar og ulike former for tiltak som skal
betre framkomsten for dei kollektive reisemidla.





                

