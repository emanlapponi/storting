  Det er vel ikkje så mykje å kommentere
til det, anna enn at det som er referert frå den
rapporten, er rett, og at eg har rapporten, og eg har òg lese
i han.

Vi må sjå dei ulike korridorane
i samanheng. Ut frå oppslaget i Hamar Arbeiderblad ser
eg at på E6 er det fire gonger så mykje
tungtrafikk som det er på rv. 3. Eg
går ut frå at det er ein av grunnane til at Hedmark
fylkesting, saman med Oppland, har prioritert slik som dei gjer,
og av dei to parallelle vegane i denne transportkorridoren har valt å fokusere
på E6.

Me kjem tilbake til våre
prioriteringar i NTP. Eg må òg få minne
representanten Bredvold om at det har vore gitt mange
løfte i valkampen frå ulike parti. Eg trur Framstegspartiet òg
var ute og lova forskjellig som dei ikkje innfrir, ikkje
fordi dei ikkje er i regjering, men fordi dei heller ikkje
inngår kompromiss med regjeringspartia i viktige saker.
Det er òg ein måte å få gjennomslag
på i staden for stadig berre å drive rein opposisjonspolitikk,
der det viktigaste vert å fremje eigne forslag.

