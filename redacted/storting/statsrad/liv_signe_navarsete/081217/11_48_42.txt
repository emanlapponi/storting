 No er det slik at fleire fylkeskommunar har innført slike krav. Det med
                     økonomisk rom handlar i fylkeskommunane, som i staten, om å prioritere, og det
                     er fylkeskommunane sitt ansvar. Viss fylkeskommunane tek ansvaret sitt og
                     prioriterer dette, vil dette måtte verte prioritert på kostnad av andre tiltak.
                     Det vil òg gjelde i staten. 

Dersom Regjeringa skal prioritere ei full sikring med setebelte til alle,
                     snakkar me om ein kostnad på 700–800 mill. kr. Då må me òg vurdere om gevinsten
                     i trafikktryggleiksarbeidet er størst ved å bruke dei pengane her, eller om han
                     er større ved å bruke pengane til andre trafikktryggleikstiltak. I den verda
                     som eg er i, der me må prioritere mellom ulike tiltak, er det òg ein del av
                     dette biletet som me er nøydde til å sjå på, og som me må kome tilbake til
                     Stortinget med. 

