 Det er jo ein forunderleg situasjon at representantar for parti som ynskte å
                     leggje ned og redusere tilbodet på det regionale nettet i førre periode, no tek
                     til orde for å auke tilbodet på det regionale nettet. Slik kan altså verda snu
                     seg rundt. 

Det som me har lagt til grunn når me har vurdert denne saka, er kva
                     trafikkgrunnlag som er på dei ulike flyplassane, kvar det er umogleg å halde i
                     gang eit kommersielt tilbod, og kvar ein ser at det er mogleg å få gjort det.
                     På den omtalte flyplassen har det vore mogleg, og der er det framleis eit
                     kommersielt tilbod. Og igjen: Då vert det merkeleg at eit parti som er oppteke
                     av det private initiativ og private løysingar, tek til orde for at staten skal
                     gå inn og overta område der private i dag driv kommersiell drift. 

