 Som eg nyleg gjorde greie for i mitt svar på skriftleg spørsmål, nr. 1567,
                     vurderer Regjeringa no ordninga med alternativ bruk av ferjesubsidiar. I den
                     samanhengen vert også lengda på perioden for årleg refusjon frå staten vurdert.
                     Eg vil eventuelt kome tilbake til Stortinget med saka. 

Ansvaret for det vesentlegaste av riksvegar elles skal overførast til
                     fylkeskommunane gjennom forvaltningsreforma. Det betyr at fylkeskommunane vil
                     verte ansvarlege for løyvingar til det nedklassifiserte vegnettet frå og med
                     2010. Midlane må dermed takast frå det generelle rammetilskotet frå staten til
                     fylkeskommunen. 

Hidra Landfast må ha fullfinansiering for å starte opp, og dette vil frå og med
                     2010 vere eit fylkeskommunalt ansvar. Det vert opp til fylkeskommunen å vurdere
                     om det er føremålstenleg å bruke ei ordning med alternativ bruk av
                     ferjetilskot. Refusjonen vil i så fall måtte skje innanfor fylkeskommunen sitt
                     eige budsjett. 

