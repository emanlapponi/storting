 Reint generelt er eg av den oppfatning at me ikkje skal springe beina av oss
                     for å tilpasse oss situasjonen i EU på ulike område. Det betyr at eg i dei
                     sakene som no ligg føre, kjem til å setje meg nøye inn i kva situasjonen er i
                     sakskomplekset, kva som er gjeldande regelverk i EU, og om vi på noko vis er
                     forplikta til å følgje det. 

Det er viktig for at me skal få gode tenester i heile landet, at me har ein god
                     konkurranse, og det er viktig at det ligg incentiv til at ein skal fortsetje
                     utbygginga for å få endå betre dekning rundt i heile landet, og ikkje berre ein
                     konkurranse som av og til kan verke som å vere verksam berre i dei aller
                     største byane. Det er òg moment som eg sjølvsagt vil ta med meg på det reint
                     generelle planet, men eg kan altså ikkje gå inn i sjølve sakshandsaminga her i
                     dag. 

