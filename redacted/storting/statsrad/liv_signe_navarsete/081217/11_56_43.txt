 Den heilt konkrete tolkinga av teksten er det me har lagt til grunn for at me
                     kan nytte eventuell tilleggsinnkrevjing til miljøtiltak i vid forstand. 

Det er i den opphavlege teksten snakk om både å utvikle alternativ
                     infrastruktur for transportbrukarar og å redusere transportsektoren som kjelde
                     til utslepp osv. Det er eit breitt spekter. 

Det er frivillig om det skal vere påslag for eksterne kostnader. Det er ei sak
                     me ikkje har teke stilling til pr. i dag. Om det vil verte ein del av ei
                     vidareføring av direktivet seinare, veit me ikkje noko om i dag, men det er i
                     alle fall pr. i dag frivillig. I møtet med Kommisjonen fekk me ei klar
                     forståing av at det i tilfelle kan leggjast til grunn ein vid definisjon av
                     tiltak. 





                

