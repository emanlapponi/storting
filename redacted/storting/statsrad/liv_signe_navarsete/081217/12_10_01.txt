 Det er rett at gjeldande ruteplanar gir prosjektet normal sportilgang på 3,5
                     timar i løpet av døgnet. Nettopp derfor sette eg ned ei eiga prosjektgruppe der
                     både NSB og andre som driv på jernbanen saman med Jernbaneverket har sett på
                     korleis ein kan få ytterlegare tilgang på tid. Derfor har eg no lagt om
                     ruteplanen, som er bindande mellom partane, og som ikkje var tilpassa effektiv
                     framdrift, slik at ein har fått tilgang til meir tid. Den same gruppa vurderer
                     fortløpande korleis ein skal gi meir tilgang til Jernbaneverket for å kunne få
                     opp farten på utbetringane. 

Når det gjeld økonomien i dette, har me tilført alle dei midlane Jernbaneverket
                     har etterspurt. Dei har altså fått 100 pst. av dei ynska dei har hatt for
                     nettopp dette prosjektet, som eg ser på som det aller viktigaste for å få gjort
                     noko med dei innstillingane som me har hatt i dette området. 





                

