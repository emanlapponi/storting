 Det er viktig å sjå tilbodet i denne regionen i samanheng, og derfor er det òg
                     aktuelt å følgje opp vedtaket frå Narvik i forhold til bygging av ei bru når me
                     no vurderer kva tiltak som skal inn i Nasjonal transportplan, og dermed
                     eventuelt òg i den samanheng vurdere Narvik lufthamn, Framnes. Det er så langt
                     ikkje gjort noko vedtak på det, men det er jo eit av dei tiltaka som ein
                     vurderer i forhold til å sjå heile situasjonen i samanheng. Me har halde oppe
                     Narvik lufthamn, Framnes i tråd med Stortinget sitt vedtak i samband med førre
                     Nasjonal transportplan, og me følgjer opp Soria Moria-erklæringa sitt prinsipp
                     om at lufthamnene vert haldne oppe med mindre det lokalt er ynske om å leggje
                     ned. Det er ein meir relevant diskusjon enn å diskutere om staten skal gå
                     ytterlegare inn med kjøp på dei store flyplassane i området. 





                

