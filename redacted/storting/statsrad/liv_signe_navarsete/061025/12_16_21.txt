  Senterpartiet er, har vore
og vil vere oppteke av samferdselspolitikk, som eg vil
påstå er eit av dei aller viktigaste områda når
det gjeld å få levedyktige og livskraftige distrikt.
Det er òg god næringspolitikk. Så der
er me heilt einige.

Mitt svar gjekk på det som er den
reelle situasjonen. Stortinget har gjort eit vedtak der dei tre
regjeringspartia – med subsidiær støtte
frå Framstegspartiet – nettopp
fekk lyfta nivået, til 2,2 milliardar kr meir i året
enn det den førre regjeringa kunne vere med på.
Det må me ikkje gløyme.

Eg sa «i beste fall».
Det kan eg ta tilbake, for det er sjølvsagt i samband med
drøftingane om neste NTP at ein legg ramma for kor store
Stortinget sine løyvingar til samferdsel vil
verte i den neste perioden. Og det er der tidsperspektivet kjem
inn – kor raskt ein kan få utbetra vegane. Eg
skal gjere mitt for at det ikkje skal ta korkje 60 år eller
50 år.





                

