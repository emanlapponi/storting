  Regjeringa 

er

 oppteken
av personvern og personvernspørsmål. Blant anna
er det derfor at eg etter eit tidlegare spørsmål, der
eg sa at eg ville ta opp Vegdirektoratet sin dialog med Datatilsynet
for å sikre ein god dialog og ei rett
og god sakshandsaming, i etterkant har fått eit system
på det som fungerer godt. Og det er særdeles viktig.

I forholdet til Stortinget har ikkje
Regjeringa konkludert med omsyn til om ein eventuelt på eit
seinare tidspunkt skal leggje fram ei melding.
Det ligg ikkje til samferdselsministeren. Samferdselsministeren
har sjølvsagt ansvaret for dei spørsmåla
som ligg til samferdsla spesielt, men det er justisministeren og
fornyings- og administrasjonsministeren som sit med andre
viktige spørsmål kopla til den totale problematikken
kring personvern. Så det må eg få be
om at ein kjem tilbake til på eit seinare tidspunkt,
og då frå dei statsrådane som er rette
vedkomande.

