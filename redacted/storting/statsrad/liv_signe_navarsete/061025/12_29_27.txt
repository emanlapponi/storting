 Med respekt for at både
vedtaket om å etablere perleradsbelysninga og
det vedtaket som er gjort tidlegare om at ein ikkje har
funne det rett å investere på nytt, er gjort før
mi tid som statsråd, vil eg nok vere einig
med representanten Halleraker i at det er eit dilemma, men eit dilemma
på ein litt annan måte, kanskje, enn slik Halleraker
tenkjer. Dilemmaet vil jo vere kor mykje ein skal investere
i det estetiske. Kor store kostnadar av fellesskapets midlar skal ein
bruke på estetikk, når me veit at anten
det gjeld bruer, tunnelar eller vegar generelt, er det
eit skrikande behov for vedlikehald, som ikkje minst har
mykje å seie for trafikktryggleiken, for talet på drepne
og skadde på vegane våre. Det er det dilemmaet
eg oppfattar at Statens vegvesen har teke inn over seg,
og det er derfor ein ikkje har funne å kunne
løyve meir midlar til dette enn det ein alt har gjort.

Sigvald Oppebøen
Hansen hadde her teke over presidentplassen.

