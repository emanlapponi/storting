 På spørsmålet om
kva statsråden vil gjere, vil eg svare at arbeidet er i
gang. Det er ikkje slik at det har stoppa opp. Dilemmaet
er at det lovverket me har for offentlege innkjøp, ikkje
gjer det mogleg å inngå ein direkte
avtale mellom BKK og bompengeselskapet. Ein kan beklage
det, men eg veit at representanten Halleraker tilhøyrer
eit parti som absolutt er oppteke av at me skal bruke
anbod òg for offentlege innkjøp. Det må òg
statsråden innretta seg etter. Eg håpar òg
at ein får fortgang i det arbeidet, og det er iallfall
fortalt meg at ein skal ha konkurransegrunnlaget ferdig no i denne
månaden. Så får ein håpe at
dei lokale kreftene er ivrige når det gjeld å vere
med i det anbodet, og at ein får ei god løysing.
Eg er heilt einig med representanten Halleraker i at det
er viktig òg med den estetiske
opplevinga langs vegane våre. Her er me heilt einige.





                

