 Det svaret eg gav, er det svaret eg på noverande
tidspunkt kan gje. For det me gjer no, er å følgje
opp Stortinget sitt vedtak i gjeldande Nasjonal
transportplan. I motsetnad til tidlegare regjeringar, òg
støtta av Framstegspartiet
gjennom budsjettforlik og dess like, så har ein ikkje
sett ei slik oppfølging som me no legg opp til, og som
me gjennomfører i 2007-budsjettet. Så me følgjer
opp det Stortinget har vedteke.

Så skal me leggje fram ein ny NTP
i 2008, og spørsmålet som representanten Bredvold
reiser i dag, høyrer i beste fall heime der,
når me i den samanhengen skal sjå på korleis
me skal tilretteleggje for ein tilfredsstillande standard framover.

Så må eg, med rette, med
ein smil få lov til å seie at då eg såg
på grunnlagsmaterialet for den førre NTP-en, fann eg
at perspektivet var 60 år. Då går det
iallfall i rett retning når det gjeld å få ein
tilfredsstillande standard på stamvegnettet.

