 Slik eg ser det, er det ingen ting i vegen for at dei samarbeidande kommunane kan få midlar til å utvide tilbodet, men då må dei òg forplikte seg til å bruke plassane. Det burde jo for så vidt òg vere ei tryggheit for investeringane at ein er sikker på at plassane vert brukte, noko eg er heilt trygg på at dei kjem til å verte, med den veksten me ser i talet på eldre. Så tilskotet er jo eit forhold berre mellom Husbanken og kommunen. I dette tilfellet er det kommunane som i samarbeid kan kjøpe omsorgsplassar, og det er jo dei som må søkje Husbanken om tilskot.


Eg er oppteken av at me ikkje skal leggje hindringar i vegen for smidige løysingar, og eg er veldig for interkommunalt samarbeid. Så i den grad det er eit tilfelle her som me må sjå nærare på, er eg òg villig til å gjere det, dersom det er noko (presidenten klubber) …


