  Dei av oss som har budd i dette landet i nokre år – og
det har både representanten Sortevik og eg gjort – veit
at det snør her, og at snøfallet kan kome
brått, uventa og i store mengder. Dersom ein entreprenør
leverer eit anbod på snørydding utan å ta
høgd for at det kan kome ein meter snø på eit døgn,
er det også underleg.

Men – som sagt – eg skal
ikkje kritisere nokon for kva som har skjedd her, for
eg har ikkje godt nok grunnlag til å gjere det.
Men eg vil jo tru at dersom eg var entreprenør og leverte
eit anbod på snøbrøyting, ville eg også tenkje
at det faktisk kan kome ekstreme mengder snø på eit
døgn. Men når det er sagt, skal det sjølvsagt også liggje
i kravspesifikasjonane at ein tek høgd for den type
hendingar.

Så her må eg få lov å kome
tilbake til denne saka når me har gått
gjennom kva som skjedde der nede, og også gått
gjennom funksjonskontraktane generelt – om dei er gode
nok.





                

