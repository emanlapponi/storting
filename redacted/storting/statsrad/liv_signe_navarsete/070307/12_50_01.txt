  Det er vanskeleg for statsråden å hindre
at det går skred, men statsråden har undersøkt
bakgrunnen for at Signaturtoget går i forhold til at det
har vore hevda at dette toget ikkje er godt
nok. Det er Jernbanetilsynet som godkjende Signaturtoget, eller
BM73 som det no heiter, for trafikk på Bergensbana i september
2001. Då gjennomførte ein mange testar. Ikkje
i nokon av dei testane registrerte ein urovekkjande verdiar i forhold
til at toget skulle vere eigna til å nyttast.
Og Jernbaneverket meinte og meiner at det i den situasjonen
som oppstod, ikkje var grunnlag for å seie at
tog med tyngre lokomotiv ville ha klart seg betre enn
motorvogntogsettet BM73.

NSB har opplyst at dei disponerer andre
typar togmateriell som kan setjast inn i staden for BM73 om det
viser seg nødvendig. Det har ikkje så god
standard over lengre strekningar, og over ein treårsperiode
skal NSB skifte og oppgradere vognmateriellet på alle
avgangar. Då vil det bli teke i bruk (presidenten
klubber) lokomotiv og vogner med god komfort, og ein vil vurdere
om BM73 (presidenten klubber igjen) kan køyre
på andre banestrekningar enn Bergensbana.

