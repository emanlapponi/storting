  Eg har tillit til at dei prosessane som skjer
rundt bygging av tunnelar er tilfredsstillande ut frå sikkerheitsomsyn.
Ikkje minst etter raset i Hanekleiva
og hendingane der må eg understreke at det har vore
framført i fleire rundar frå Statens vegvesen
at dette skal tilleggjast vekt. Det er ingen grunn til å tru
at så ikkje vert gjort.

Eg har ikkje sjølv følgt
bygginga av den enkelte tunnel, det er ikkje vanleg at
statsrådar gjer det. Men dei opplysningane som vert lagde
fram her, og som har kome gjennom media, skal eg sjølvsagt
kvalitetssikre. Eg skal òg forsikre meg om at den nødvendige
kvalitetssikringa ved bygging av desse tunnelane vert gjord.

