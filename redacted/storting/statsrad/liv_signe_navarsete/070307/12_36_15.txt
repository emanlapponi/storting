  Eg kalla inn både Rådgivende
Ingeniørers Forening, Maskinentreprenørenes Forbund
og – kva heiter det? – den organisasjonen som
organiserer dei større entreprenørane, til eit møte
på mitt kontor den 21. februar. På det møtet
hadde me ein veldig god debatt. Eg inviterte alle som
var der, til å kome med skriftlege innspel i
etterkant av møtet. Maskinentreprenørenes Forbund
har gjort det, dei har kome med gode innspel
i etterkant. Rådgivende Ingeniørers Forening
har i staden gått ut med ei pressemelding der dei skuldar
statsråden for å drive med lukka prosessar. Eg
finn det underleg sett i lys av at dei hadde alle moglegheiter
til å uttale seg på møtet, og at dei
har ein open og ståande invitasjon til ein god dialog
i tida framover. I det møtet oppmoda eg òg
partane til å forsterke samarbeidet
med Statens vegvesen. Eg opplevde at det var tilslutnad til det,
og at ein skulle forbetre samarbeidet.





                

