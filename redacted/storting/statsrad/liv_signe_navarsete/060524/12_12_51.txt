 Det har i den seinare tida
m.a. vore sterkt fokusert på lik handsaming og
kvalitet i samband med godkjenning av køyretøy. Det
er sjølvsagt slik at brukarane skal forvente
at dei får lik handsaming, uavhengig av kvar dei vender
seg.

Det som er teke opp her som døme,
vonar eg sjølvsagt ikkje er utbreitt. Eg skal
likevel ta med meg saka over til Vegdirektoratet
og be dei sikre – ved å sende tydelege
signal til trafikkstasjonane, men òg sjølvsagt
gjennom ytterlegare fokusering på opplæring – at
ein får ein lik praksis ved alle trafikkstasjonane.

Me er òg i gang med utvikling av eit
nytt system, det såkalla Au2sys. Innanfor
det er det ei målsetjing å få så mykje
som mogleg av regelverket
inn i eitt system, slik at ein kan få eit datasystem som
vil gjere det enklare å sikre ei likebehandling, noko
som vi alle sjølvsagt ynskjer.

