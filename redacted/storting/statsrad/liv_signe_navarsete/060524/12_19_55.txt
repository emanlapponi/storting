  Me har nettopp hatt eit møte
i SKØ som vart leidd av statssekretæren min, fordi
eg var ute og reiste. Det var meininga at eg skulle leie møtet,
men eg måtte endre den planen.

I det møtet kom det fram at ein kanskje
treng å diskutere korleis dette arbeidet skal gjerast.
Ein hadde heilt sikkert gode intensjonar
då ein starta dette organet, men det var kanskje ikkje
godt nok gjennomarbeidd i forhold til innhaldet i møta.

Det me no er einige om, er at me
fram til neste møte på kvar vår
plass skal setje oss ned og tenkje igjennom korleis me vil nytte
dette organet, slik at det verkeleg skal verte eit organ for handling
og ikkje berre eit organ der me på ein måte
diskuterer problemstillingar, og så kanskje ikkje
kjem så mykje lenger. Dei konkrete resultata så langt når
det gjeld SKØ, er kanskje ikkje så gode
som ein hadde von om då ein starta dette organet, men eg
ser at det er ein viktig møteplass. Eg ser òg
at det er viktig at me får konkrete saker og konkrete handlingar
ut av dei møta som kjem, og det kjem eg til å følgje
opp framover.





                

