 I den tiltakspakka Regjeringa skal leggje fram, er det to omsyn som har vore tydeleg kommuniserte – kanskje ein kan seie tre. I alle fall: Dei to overordna omsyna er at det skal vere tiltak som gir sysselsetjingsgevinst, og det skal vere mellombels tiltak. I tillegg skal alle tiltaka vere i tråd med Regjeringa sin miljø- og fordelingspolitikk. Det er dei tre omsyna eg vil dra fram fyrst og fremst. Om dei tiltaka som representanten nemner, vil kome inn under dei nemnde kriteria, vil vere ei vurderingssak og uansett ikkje ei sak som eg kan kommentere her i dag.






                

