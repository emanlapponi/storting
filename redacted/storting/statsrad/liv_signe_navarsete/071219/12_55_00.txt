 Det er for det fyrste ikkje rett
at det ikkje er politisk styring med dette prosjektet.
Turistvegprosjektet er faktisk eit av de prosjekta der statsråden
har engasjert seg ganske så mykje, for eg tykkjer
det er det eg vil kalle «rosinen i pølsa» i
alt det eg driv på med – det er veldig spennande,
det skapar næringsutvikling i mange distrikt, og det bidreg
til at reiselivet kan vekse, noko som statsråden òg
er veldig oppteken av at me skal få til.

Når det gjeld Atlanterhavsvegen, skjer
det mykje spennande planlegging, ikkje minst er det utvikla
eit forprosjekt ved Sandvika hovudrasteplass, med utsikt mot Hustadvika – eit
prosjekt som arkitekturrådet tilrår skal leggjast
til grunn for vidare planlegging. Så planleggingsarbeidet
har ikkje stansa opp. Det er veldig viktig når
eg no skal gå i dialog for å få ei
avklaring på den vidare prosessen. Eg har køyrt
Atlanterhavsvegen sjølv fleire gonger – eg meiner
bestemt at me må få til ein nydeleg
turistveg med mange spennande attraksjonar.





                

