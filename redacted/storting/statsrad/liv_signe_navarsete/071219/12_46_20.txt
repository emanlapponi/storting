  Statsråden har ved fleire høve
sagt tydeleg frå kva ho synest om den slags. Det er heilt
utilbørleg å sjukmelde seg som del av ein aksjon.
Det er heller ikkje på nokon måte akseptabelt. Men
samferdsleministeren rår ikkje over noko verkemiddel
her. Det me har gjort tidlegare, er å opprette ein dialog som
har verka når det gjeld å kome med tiltak.
Når det gjeld SAS, er det ein annan situasjon. Avinor er
eigd av staten med statsråden som generalforsamling. SAS
er eit privat selskap, og eigarskapen vert forvalta av Næringsdepartementet,
så der har samferdsleministeren endå mindre verkemiddel.

Når det gjeld ulovlege aksjonar, sorterer
dei igjen under ein tredje statsråd med tanke
på eventuelt å kunne gripe inn dersom
ein kan konstatere at det er ulovlege aksjonar. Problemet
med denne typen aksjonar er at det er veldig vanskeleg å gå inn
og bevise at det som vert gjort, er ulovleg.





                

