 I mi tid som statsråd har eg hatt
veldig god dialog med Rolf Skrede og med flygeleiarforeininga.
Eg har ikkje hatt denne typen innspel frå Rolf
Skrede i den dialogen me har hatt. Eg veit òg at dialogen mellom
flygeleiarforeininga og leiinga i Avinor no er av ein heilt annan
karakter enn det han var under tidlegare regime.

Det har sine sider å kutte
400 mill. kr. Dei kutta som vart gjorde under den førre
regjeringa, har gjeve seg mange utslag i Avinor, og eg har sett
i gang ei opptrapping når det gjeld flygeleiarar, men òg
på andre område der ein etter
kvart såg at ein faktisk var underbemanna. Og det tek tid å kome
opp igjen på den standarden der ein skulle vore. Eg skulle
ynskt at me ikkje var i den situasjonen. Men når
den situasjonen har oppstått, føler
eg at me er i god dialog med dei tilsette om å finne gode
løysingar som skal gje oss den kapasiteten som vi treng
når det gjeld flygeleiarar i framtida.

