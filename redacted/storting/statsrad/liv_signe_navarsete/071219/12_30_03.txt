  Statsråden bagatelliserer ingenting.
Eg hadde ei lang liste med tiltak som statsråden og Statens
vegvesen står saman om å gjennomføre
for å få endå betre kvalitetssikring.
Alt kan verte betre, men den stadige svartmålinga og skuldingane
som kjem frå representanten Sortevik mot Statens vegvesen, kan
statsråden ikkje stille seg bak. Statens vegvesen
har vore gjennom ei stor omorganisering. Trass i det er
det høg kvalitet på tenestene. Om næringa
kan ha sine synspunkt på det materiellet som
vert sendt ut, håper eg dei i så fall tek det
opp med Statens vegvesen, eventuelt med statsråden,
så får me gå inn. Eg har så langt
ikkje fått konkrete påpeikingar frå næringa
om feil og manglar i grunnlaget for dei prosjekta som er sende ut.
Eg meiner framleis at det er feil å seie at hovudproblemet
i dag er Statens vegvesen sin metodikk. Hovudproblemet i dag er
ein sterk prisvekst i marknaden, som skriv seg frå fleire
faktorar. Det er som sagt ein prisvekst som heller ikkje
eksterne miljø har evna å føresjå.





                

