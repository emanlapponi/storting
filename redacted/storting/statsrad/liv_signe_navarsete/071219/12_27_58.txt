 Dersom representanten Sortevik skulle ha rett
i utsegnene sine, må det i så fall bety
at ein har fått ei særs rask kvalitetssenking i
Statens vegvesen. Den seinare tida har det normalt vore svært
små avvik i kostnadsoverslag mellom
konsulentane som er leigde inn eksternt, og Statens vegvesen. Ein
må òg konstatere at konsulentane i liten grad
har greidd å avdekkje moglege problem. Det beste
eksempelet er Ulven–Sinsen, der konsulentane sitt overslag
faktisk låg i underkant av Vegvesenet sitt. Vi kjenner
til korleis dei kalkylane har vore, og kva for jobb me har hatt
i etterkant av det.

Me opplever heller ikkje at dei eksterne
konsulentane, som er fleire, plukka ut av Finansdepartementet og
frikopla frå Statens vegvesen, i nokon grad har vore gode
til å føreseie prisvekst i marknaden.

