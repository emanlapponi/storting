 Når eg sender mine meldingar
til Statens vegvesen, går eg ut frå at dei vert
følgde opp. Det trur eg òg dei vert i dette tilfellet.
Eg er sjølvsagt heilt samd med representanten Bredvold
i at det må både brøytast og
strøast tilstrekkeleg for å sikre tryggleiken
på vegen. I tillegg er det viktig at Statens vegvesen har
fått eit brev frå statsråden om å skjerpe kontrollen
med tunge vogntog, om å skjerpe krava når det gjeld
djupleiken på dekkmønsteret, og at Statens vegvesen
skal sende på høyring fleire forslag,
bl.a. om å halde tilbake vogntog, om å fjerne
vogntog frå vegen for eigars risiko, dersom ein ser at
dei ikkje er godt nok skodde. Eg har òg bede
dei om å konsentrere kontrollane
til område der det er mykje ulukker og uhell. Slik dette
framstår, vil nok rv. 3 vere ein veg som bør
ha spesiell merksemd, som eg òg sa i mitt hovudsvar.





                

