 Når det gjeld det siste spørsmålet
om utforming av stasjonar, er det eit spørsmål
som ligg til staten direkte, der me no arbeider etter
andre retningslinjer enn før, og for at det skal vere fullt
tilgjenge for alle. Dessverre har me framleis
ein lang veg å gå før dette er fullgodt – òg
når det gjeld utforming av stasjonsområdet på eksisterande
stasjonar.

Dei sanksjonsmoglegheitene som ligg her pr.
i dag, er ikkje svært store. Det er ikkje laga
eit eige sanksjonssystem for denne typen åtferd,
og det skulle eigentleg ikkje vere naudsynt
heller. Det burde vere både vanleg
service og god folkeskikk å sikre
at alle passasjerar kjem med, uavhengig av om ein har
ei funksjonshemming eller er rørslehemma på noko
vis. Så det som eg vil gjere inntil me får det
nye regelverket på plass,
er å halde eit større fokus på dette.
Eg vil igjen ta det opp med transportselskapa som ligg under mitt
departement, og sikre at det igjen vert implementert i
deira daglege rutinar, at ein skal ta ut rampar, at ein skal sikre
at folk kjem om bord, og at folk skal få naudsynt hjelp.
På kort sikt er dette svaret mitt. Så viss det
ikkje nyttar, får me vurdere om ein må gå inn
med eigne sanksjonar. Eg håper inderleg at det ikkje
skal vere naudsynt.

