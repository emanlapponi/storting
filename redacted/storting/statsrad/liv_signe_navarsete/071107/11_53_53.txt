  Samferdsleministeren har jo ikkje
ein eigen handlingsplan for ITS i hovudstaden, men me har mange
område der ITS vert     – og der vi arbeider for
at det skal verte – eit godt verkemiddel for heile transportsektoren.

Det mest nærliggjande, som òg
er eit aktuelt verkemiddel i Oslo-området, er AutoPass.
Det er ein ITS-suksess, det er brukarvenleg, og det gir betre grunnlag
for planlegging og styring av bompengeprosjekt. På same
måten er Shortsea XML eit system som styrkjer transport
med skip slik at ein får reduksjon
i biltransporten. Me har òg område der me jobbar
for at ITS kan redusere problem knytte til fart, til rus,
til bruk av sikkerheitsselar i bil, for å unngå frontkollisjonar
og for å unngå å køyre
av vegen. Eg kan gjerne svare meir på det etter
oppfølgingsspørsmålet, men no vart det
ikkje tid til å gå meir inn i det.

