 Svaret på begge spørsmåla
er ja. Eg ynskjer å vere ein pådrivar
i å utvikle ITS som eit endå betre
verktøy i transportsektoren.

For å nemne eit konkret
eksempel skal det no prøvast ut eit
system der ein faktisk kan verte varsla om bilen kjem over i motsett
køyrebane. Det er eit intelligent system i bilen som er
kopla opp mot merking i midtfeltet, og som gjer at ein kan verte
varsla. Sameleis på sidefelt for å hindre
utforkøyringar. Det er klart at slike reiskap inn i trafikksikkerheitsarbeidet
kan vere av uvurderleg verdi.

I tillegg er eg svært positiv til å gå vidare
langs dei linjene som representanten Tenden tek opp, altså korleis
ITS òg kan verte eit verktøy i bilfordelingsordninga.
Eg vil gjerne både gå i front og vere
pådrivar for å utvikle dette systemet
vidare.

Eg er ein teknologioptimist, og eg trur at
det her er mykje å hente både i effektivitet
og i trafikksikkerheit i tida framover.





                

