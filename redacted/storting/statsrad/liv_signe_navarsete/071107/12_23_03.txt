  Statsråden er fyrst og fremst tilfreds
med at me no om ein månads tid – og vel så det – skal
ha sluttført arbeidet på desse tunnelane. Eg er
glad for at me ikkje må, sånn som det
såg ut ei stund, utsetje delar av dette til neste år
og påføre bilistane ytterlegare problem.

Så har det vore mange «snuar» på dette
prosjektet, og det kan vere ulike årsaker til
det. Eg vil ikkje leggje all skuld på Statens
vegvesen for at det har teke tid å få gjennomført
prosjektet. Eg meiner at Statens vegvesen står for kvalitet
i det arbeidet dei gjer, òg i utbetringa av Haukelitunnelane.
Eg beklagar at informasjonsarbeidet ikkje var godt nok,
og at me måtte følgje det opp frå vår
hand. Eg håpar etter dei rundane – for å seie
det slik – som me hadde i sommar, at dei vegfarande har
følt at dei har vorte betre ivaretekne, og ikkje
minst at ein har unngått ein avvisingseffekt, som dei lokale
innbyggjarane langs vegen      – ikkje minst
reiselivet – var opptekne av. Så i det store og heile
vil eg oppsummere prosjektet slik at det har hatt ein lang veg med
nokre rundar undervegs som me gjerne skulle sett ugjorde, men når
me no er der me er, så er eg særdeles nøgd
med at prosjektet vert ferdigstilt 15. desember i år.

