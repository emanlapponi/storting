  Statsråden beklagar sterkt alle
ulukker, anten det er møteulukker, rasulukker eller
andre, som medfører tap av liv, og kvart einaste liv som
er tapt, er sjølvsagt eit for mykje. Det paradoksale i
situasjonen no er at medan ein, berre for få år sidan,
ikkje hadde midtdelar, gjekk dødstalet ned, men
dei siste åra, når vi trass i alt gjennom både
den førre regjeringa og denne har starta utbygging av firefelts
vegar og fått fart på bygginga av midtdelar, ser
me dessverre altså ei negativ utvikling.
Eg skal ikkje samanstille dette, men det er unekteleg
eit paradoks. Så når me skal drive trafikksikringsarbeid,
handlar det òg om å appellere til den enkelte trafikant
ute på vegen. I påvente av at me får
sikra heile vegnettet vårt på ein betre
måte, må me ta det ansvaret at me må vere
utkvilde, ikkje nyte rusmiddel, og at me tek i bruk alle
andre forsikringar som gjer at me kan få ned dødstala
på vegane våre.

