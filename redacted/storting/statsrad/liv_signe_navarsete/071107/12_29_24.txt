  Vegmeldingssentralen skal
sjølvsagt vere oppdatert på endringar som
er vesentlege for dei reisande, og skal kunne gi opplysningar om
det. Eg beklagar det som skjedde, at dei vegfarande ikkje
fekk den informasjonen dei burde hatt, før omkøyringsvegen
vart stengd. No kjem snøfall raskt. At ein ikkje
fekk informert på førehand, er ei side
av det, men at ein heller ikkje fekk den informasjonen
gjennom Vegmeldingssentralen og trafikksentralane, er ikkje
godt nok. Eg tenkjer at Statens vegvesen har lært av den
prosessen som har vore her, for det har vore
ein litt kronglete prosess med utbetring av Haukelitunnelane. Den
viktigaste lærdomen av dette og andre prosjekt
må vere at ein legg arbeid i tidleg informasjon,
og god informasjon, som er retta mot dei gruppene som er direkte
berørte av det arbeidet som skal føregå.

