 På vegner av Regjeringa vil eg ikkje
ta inn over meg kritikk av denne regjeringa si jernbanesatsing.
Me har auka investeringsbudsjettet med 50 pst. Me har auka
drifts- og vedlikehaldsbudsjettet, som er særdeles viktig
for å oppretthalde ein god
regularitet på jernbana. Me har inngått avtalar med
NSB, som vil auke kapasiteten med inntil 15 pst. i rushtida.
Me slit litt med det i 2008 på grunn av lokførarsituasjonen,
men eg håpar at ein får på plass den
auken som ligg i våre avtalar. Me har i det heile ein heilt
annan offensiv jernbanepolitikk enn det som tidlegare tiders regjeringar – for å snakke
i fleirtal – har hatt. Det er på høg tid – eg seier
ikkje at det er nok. Difor arbeider me òg fram
mot Nasjonal transportplan med å få ytterlegare
fart på jernbanesatsinga i Noreg.





                

