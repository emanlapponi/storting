 Som eg sa i mitt førre svar, har eg
prioritert å ha ei rasjonell gjennomføring av
allereie igangsette prosjekt. Det ville vere veldig enkelt å berre
leggje inn nokre planleggingsmidlar til ulike prosjekt rundt omkring,
men det betyr at då må ein òg ha ein
plan for oppstart.

Årsaka til at det ikkje
er lagt inn planleggingsmidlar i 2008-budsjettet, er at ein ikkje
ser at det i 2008 er aktuelt med oppstart av dette prosjektet. Når
me kjem så langt, skal sjølvsagt planleggingsmidlane
stillast til disposisjon. Og som eg sa i mitt hovudsvar: Eg har
stor forståing for at ein både i Østfold
og i Vestfold er utolmodige etter å få sett
i gang planane som ligg føre for jernbana i desse fylka,
men me har eit stort prosjekt i vestkorridoren no som må ferdigstillast,
og som eg har valt å leggje fullt trykk på, og
som betyr mykje for avviklinga i eit folketungt område her
i intercity-trianglet.

