  For statsråden og for Regjeringa
er det viktig at me har eit system som sikrar likebehandling i alle
delar av landet. Då må me ha eit system med standardar
som er knytte til trafikktal. Det er det som er lagt til grunn òg
ved dei planane som no ligg for E18 på Sørlandet.
Dei tala tilseier ikkje firefeltsveg på heile
E18.

Det er lett å fylgje representanten
og seie at akkurat her skulle me ha gjort det. Men så kjem
det ti, og kanskje tjue og tretti andre representantar
frå andre delar av landet som har sin veg som
dei òg gjerne skulle hatt ein betre standard på enn
trafikktalet tilseier.

I NTP vil me leggje fram dei nye normene og
standardane som skal gjelde for vegnettet. Då får
Stortinget seie sitt om det. Men for meg handlar dette òg
om likebehandling i heile landet. Det må vi òg
ha på E18.

