 Når representanten hevdar at det blir løyvt
for lite pengar, må eg med respekt å melde
seie at me nettopp har lagt fram eit budsjett
der me aukar ramma for samferdsle med 2 milliardar kr
utover det som den førre regjeringa la til grunn. Det var
ei regjering som Framstegspartiet
aktivt støtta og hadde aktive budsjettforlik med. Det er
ikkje slik at desse behova har kome opp dei
siste åra, dei har vore der veldig lenge. Noreg
var heller ikkje eit fattig land då budsjetta vart
snekra saman i førre periode.

Når det gjeld firefeltsveg eller
ikkje, har eg ansvaret for det. Me har standardar me held oss til.
Me skal i gang med ein ny NTP, og den diskusjonen som representanten
tek opp, vil heilt sikkert også kome
att i diskusjonen om denne.

