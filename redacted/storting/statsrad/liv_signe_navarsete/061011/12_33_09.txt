 Akershus fylkeskommune har heile tida vore
kjend med dei rammene som gjeld frå staten si side
i denne saka. Det er ikkje nokon nye moment som har kome
opp etter statsrådsskiftet. Det er ikkje
nokon nye moment som har kome opp i dei seinare år, etter
at vedtaket om Fornebubanen vart gjort.

Eg vart ganske tidleg kjend med at
ein meinte at ein trong betre grunnlagsmateriale enn det som no
ligg føre. Det gjaldt både kvalitetssikring, kostnadsoverslag,
trafikkgrunnlag og driftsopplegg. Det er Akershus fylkeskommune
som har ansvaret for å leggje fram endeleg kostnadsoverslag
og finansieringsplan for prosjektet og gjere dei grunnleggjande
vedtaka som må vere på plass før
prosjektet kan kome opp og stå. Eg gav òg
det same svaret til representanten Jan Tore
Sanner på eit skriftleg spørsmål – det
var vel i oktober i fjor.

Eg har ikkje meir å føye
til i denne saka enn at eg har respekt for dei vurderingane
som fleirtalet i Akershus fylkesting gjer. Eg har ein god dialog
med Akershus om saka, og vil følgje ho opp på beste måte
frå min plass.





                

