 Dersom ein i førre periode
hadde gjort det som denne regjeringa gjer, nemleg å følgje
opp Nasjonal transportplan, hadde vi kome
mykje lenger med omsyn til å få ein fullgod standard
på ein større del av vegnettet i dette landet.
Det gjeld òg i Vest-Agder.

Eg kan ikkje her og no drive planleggingsarbeid
og gi lovnader for prosjekt som ligg føre. Det ville ha vore
useriøst, og eg har ikkje tilstrekkeleg grunnlag
for å gjere det. Men det eg kan seie, er at me har desse
strekningane i fokus. Eg har gjort greie for det som ligg inne
i Nasjonal transportplan, og som òg
Framstegspartiet har vore
med og vedteke her i Stortinget. Så skal eg utover det
sørgje for eit godt grunnlag for prioriteringane i neste
Nasjonal transportplan, som Stortinget skal
få om to år.

