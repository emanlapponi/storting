 Fyrst til prioritering av rv. 23: Det er klargjort at rv. 23, nytt hovudvegsystem i Lier, ikkje skal gjennom KS1. Det gjer det mogleg å prioritere vegen inn i fyrste perioden av Nasjonal transportplan, eller i alle fall inn i Nasjonal transportplan. Ein vil sjølvsagt vurdere dei prioriteringane som skal gjerast, før denne stortingsmeldinga skal leggjast fram.




Når det gjeld sjølve retningslinene, så er dei nettopp komne til departementet. Eg må gå gjennom dei, og eg får ei sak om ei tid. Eg vil varsle Stortinget om endringar på forsvarleg måte. Fyrste moglegheita til det vil vere i samleproposisjonen som vert lagd fram når det gjeld revidert nasjonalbudsjett til våren.




