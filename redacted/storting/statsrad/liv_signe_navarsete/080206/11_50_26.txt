 Som vanleg kommenterer eg ikkje dei interne prosessane i Regjeringa, i alle
fall ikkje i ei sak der Regjeringa skal leggje fram ei stor sak for Stortinget
før jul, der mange spørsmål skal finne si avklaring.
Det er nesten eitt år til. Òg når det gjeld finansieringsspørsmåla,
må me kome tilbake til det. 

Eg bed representanten merke seg
det eg sa om OPS i mitt hovudsvar. For det er rett at det ikkje belastar
budsjettet så mykje, og at det ser veldig fint ut. Men det belastar
altså dei årlege budsjetta ganske tungt i mange år framover,
og det bind opp Stortinget sine moglegheiter til å prioritere i framtidige
budsjett. Det er både pluss og minus med det òg, men det positive
med OPS er at ein får gjennomført prosjekt raskare. Det er
eit element som ein ikkje kan oversjå. Me skal nytte samfunnet sine
midlar mest mogleg effektivt, og ei rask gjennomføring av prosjekt
er jo ein viktig måte å nå det målet på. 





                

