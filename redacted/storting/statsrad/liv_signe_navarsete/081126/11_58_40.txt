 I snitt nytta tre kundar sovevognstilbodet frå Kristiansand til Oslo og ein passasjer tilbodet frå Oslo til Kristiansand pr. døgn. Innføring av eiga sovevogn i Kristiansand tilsvarar auka kjøpsbehov på 10–14 mill. kr – altså at staten løyver mellom 7 000 og 10 000 kr ekstra pr. sovereise. Det kjem i tillegg til om lag 24 mill. kr som staten betaler for kjøp av nattog på strekninga Oslo–Stavanger.


Oslo–Stavanger har eit heilt anna belegg, det er 65 reiser pr. avgang frå Stavanger. Igjen må eg i så fall be om at Stortinget klargjer at ein ynskjer å redusere tilbodet til Stavanger. Stortinget må nesten gi oss det tydelege signalet før me kan redusere eit etterspurt tilbod som Rogaland nok ikkje vil vere spesielt glad for å miste.






                

