 La meg først si at jeg er opptatt av grundighet i alle disse prosessene.
Og ja, vi har erfaring siden 2003 med å håndtere disse prosessene.
Det tilsier ikke at det ikke er et behov for oss for å gå fulle
runder med fiskerimyndigheter og med miljømyndigheter. Jeg legger
veldig stor vekt på at prosessene skal foregå på en sånn
måte at vi evner å ta inn over oss synspunktene og gjøre
de reelle avveiningene som det er behov for. 

Når det gjelder
åpenheten som jeg legger opp til i alle prosesser som angår
olje- og gassvirksomheten, legger vi det sjølsagt ikke opp slik at
det i seg sjøl bidrar til å forsinke prosessene. Det ligger
til grunn for alt vi gjør. De systemene vi har for runder og tildelinger,
vil gå sin gang, men innenfor rammen av det legger vi opp til maksimal
åpenhet. 

