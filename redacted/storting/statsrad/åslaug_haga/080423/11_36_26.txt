 Ingenting ville glede meg mer enn å komme til den dagen da vi kan
oppheve et eget prisområde i Midt-Norge. Vi jobber systematisk med
å komme i en situasjon hvor det er mulig. 

Så vil jeg
understreke at det som er spesielt med kraftprisene i Norge i disse dager,
er at vi har en svært lav pris i Sør-Norge. Det er egentlig
Sør-Norge som er unntaket. Grunnen til at vi har en spesielt lav
pris i denne landsdelen, er, enkelt fortalt, at der er det mye snø,
mye ressurser, og at vi har trøbbel med flere av ledningene ut av
Sør-Norge. Vi snakker om NordNed-kabelen, som vi nå regner
med skal gjøres tilgjengelig for markedet den andre uka i mai. Vi
snakker om problemer knyttet til kraftforbindelsen over Oslofjorden. Vi
har også hatt utfordringer, og har utfordringer, knyttet til Skagerrak
3-kabelen. 

