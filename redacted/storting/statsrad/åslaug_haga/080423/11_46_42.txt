 For det første er jeg helt enig i at vi bør komme oss
ut av en situasjon hvor vi har underskudd på kraftproduksjon i et
normalår. Det er representanten og jeg helt enige om. Dette vil sjølsagt
være et første skritt i retning av at vi kan bli en eksportør
av rein og fornybar energi. 

Vi vil gå langs ulike spor for
å nå dette. Vi vil jobbe med vannkraft. Det innebærer
satsing på småkraft. Det innebærer klok opprusting av
eksisterende produksjon, som kan være større. Det innebærer
satsing på vind. Det innebærer - ikke minst - energiomlegging,
slik at vi bruker mer biomasse til oppvarming, og vi legger også vekt
på energisparing i åra framover. Så det er en kombinasjon
av ulike tiltak som skal sette oss i stand til å komme ut av en situasjon
der vi har underskudd i et normalår. 





                

