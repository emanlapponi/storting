 Produksjonen av vannkraft er stor i Norge. Det skal vi glede oss over.
Jeg mener at vi fortsatt har et potensial til å utvikle vannkraften
vår. 

Jeg mener at vi skal ha ambisjoner som går langt
utover det å være sjølforsynt med elektrisk kraft fra
fornybare energikilder. Det vil ikke bare innebære vannkraft, men
det vil også måtte inkludere fornybar kraft fra vindmøller,
gjerne også havvindmøller. 

Så svaret på
spørsmålet er at jeg mener at Fremskrittspartiet har for lave
ambisjoner når det gjelder produksjon av fornybar kraft fra Norge.
Vi bør sette oss som mål å ha som visjon at vi skal bli
en stor eksportør av rein og fornybar energi til kontinentet. Det
må være basert på en kombinasjon av offshore vindkraft
og vår velsignede vannkraft. 

