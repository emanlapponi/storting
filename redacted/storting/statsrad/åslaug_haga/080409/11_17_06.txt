 Jeg har som representanten Kvassheim antydet, et engasjement i forhold til
dette. På et vis ser jeg fram til den dagen vi kan greie å kvitte
oss med disse ledningene i lufta i stor grad og ha dem i bakken på
en slik måte at det også er miljøvennlig. Det er langt
fram til vi er i en ideell verden på dette området. 

Jeg kan svare bekreftende på det siste spørsmålet, nemlig
at vi ønsker og har maksimalt trykk på arbeidet med utvikling
av ny teknologi. Statnett er offensiv på dette. De har avtaler med
teknologiprodusenter, og mye av det arbeidet utvikler seg veldig positivt
og faktisk raskere enn det vi hadde trodd og håpet på. 

Jeg brukte litt mye tid nå, så jeg skal svare på det
første spørsmålet etterpå. 

