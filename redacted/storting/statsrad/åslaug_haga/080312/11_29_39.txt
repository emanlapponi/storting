 Vi har godt grep om kraftsituasjonen i Midt-Norge. Ikke minst er det avgjørende viktig at vi får opp overføringslinjer. Det er vi i gang med. Jeg har sjøl gitt uttrykk for at jeg mener det er avgjørende for regionen at vi får opp linja mellom Ørskog og Fardal. Den kommer ikke opp før i 2012, men da er vi i en meget god situasjon i regionen. 




Så er mitt utgangspunkt at det kan være behov for å etablere et gasskraftverk i regionen. Det er jo nettopp derfor jeg har bedt Shell se på muligheten for å utvikle et gasskraftverk med utgangspunkt i Aukra, og dedikert for sokkelen. For noe av utfordringen i Midt-Norge er nettopp at sokkelen drar så mye energi. Derfor har jeg tatt initiativ til at vi skal jobbe ut konsepter for gasskraftløsning i regionen.




Også Skogn ligger der med alle muligheter. Jeg diskuterer med dem når de kommer opp med et konsept som ligger innafor rammen av EØS-regelverket. 




Solveig Horne hadde her overtatt presidentplassen. 




