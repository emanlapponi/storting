 Regjeringa mener at det skal være
tre folkevalgte nivå i Norge. Vi har satt i gang
et omfattende arbeid med sikte på å etablere
et fornyet og styrket regionalt forvaltningsnivå. Høsten
2006 vil det bli lagt fram en stortingsmelding som avklarer oppgave-
og ansvarsfordelingen mellom nivåene.

Når oppgavefordelingen mellom
de tre nivåene er avklart, vil det
bli en prosess med sikte på å avklare den geografiske
inndelingen. Jeg har ved flere anledninger gitt uttrykk for at når
det gjelder regiongrenser, skal frivillighet tas som utgangspunkt. Etter
at det er avklart hvilke oppgaver som skal legges til det regionale nivået,
tror jeg de regionale aktørene
sjøl kan finne gode og framtidsrettede løsninger,
uten at vi trenger å bruke tvang. Skulle det imidlertid vise
seg at det noen steder vil bli vanskelig å finne
fram til enighet om inndelingen, har jeg tiltro til at vi, i samspill
med de berørte partene, kan finne måter å løse
dette på. Resultatet blir best dersom beslutninger i størst
mulig grad er i overensstemmelse med lokale ønsker. Når
dette er sagt, skal representanten Høie være
helt trygg på at Regjeringa evner å skjære
igjennom hvis det skulle bli nødvendig.

Den endelige beslutningen om fylkesgrenser
er det ifølge inndelingsloven Stortinget som har.

 Regjeringa tar frivillighet som utgangspunkt.
Når vi skal greie å bli enige om de framtidige
grensene og vi sier at vi skal ha dialog med
regionale aktører, betyr
det sjølsagt for oss både det kommunale nivået,
primærkommunenivået og fylkeskommunenivået.
Vi bruker nå mye energi på dialog og konsultasjoner også når
det gjelder oppgavefordeling, for det er 

det

 vi
driver med nå. Vi har ennå ikke
kommet til de geografiske grensene.

Det som er blitt veldig tydelig gjennom den
prosessen vi har hatt, er at primærkommunen i altfor liten
grad har vært involvert i diskusjonene om hvordan det framtidige regionnivået
skal se ut. Den prosessen som vi har hatt omkring oppgavene, illustrerer
for meg nettopp hvor viktig det er at man har en brei
prosess, og at både kommuner og fylkeskommuner involveres.

 Det er fascinerende at Høyre
nå utviser så stor interesse for regionreformen.
Jeg syns at det er veldig bra, for Høyre har
altså sittet fire år i regjering og
latt dette spørsmålet flyte fullstendig.

Nå har vi lagt opp til en prosess.
Vi skal ha det nye regionnivået på plass 1. januar
2010, og vi har lagt opp til en prosess som innebærer at
vi først tar oppgavene, og så skal vi ta geografien.
Nå er vi der at vi diskuterer oppgavene. Det er det vi
skal fokusere på nå. Når oppgavene er klarlagt,
skal vi gå inn og se på regionene og hvordan de skal
se ut. Vårt utgangspunkt er at vi gjennom dialog
skal komme til forståelse med de ulike partene i dette.
Hvis det ikke er mulig og det vil hindre en
gjennomføring av en reform som Regjeringa mener
er viktig og skal ha på plass, vil vi sjølsagt
skjære igjennom. Til sjuende og sist er det, som jeg har
sagt, Stortinget som avgjør.





                

 I forbindelse med behandlingen av kommuneproposisjonen
for 2006 den 16. juni 2005 fattet Stortinget vedtak om at regjeringa skulle
utrede en ordning med sikte på at kommuner som solgte kraftaksjer
før endringen i kommuneloven 1. januar 2001, skulle gis
anledning til å inntektsføre såkalt oppspart
avkastning i driften.

Daværende regjering Bondevik
II gav tilbakemelding til Stortinget på dette spørsmålet
i statsbudsjettproposisjonen for budsjettåret 2006. Ut
fra hensynet til god kommunal formuesforvaltning konkluderte Bondevik-regjeringa med
at det ikke er grunnlag for å foreta endringer
i reglene for inntektsføring av oppspart avkastning. Stoltenberg-regjeringa
endret ikke dette i tilleggsproposisjonen. Stortinget
gjorde ingen anmerkninger i saken.

Kommunal- og regionaldepartementet har for tida
til behandling det samme spørsmålet med bakgrunn
i brev av 29. november 2005 fra Giske kommune. Departementet vil
i løpet av rimelig tid svare på Giske kommunes
henvendelse.

  I Kommunal- og regionaldepartementet forholder
vi oss til alle henvendelser vi får, med største
seriøsitet. Det gjør vi sjølsagt også i
denne saken.

Mitt utgangspunkt er at kommunesektoren har
et eget organ for god kommunal regnskapsskikk. Det består,
som jeg er helt sikker på at representanten Tørresdal
veit, av medlemmer fra Kommunal- og regionaldepartementet, Kirke-
og kulturdepartementet, KS, Norges Kommunerevisorforbund
og Forbund for kommunal økonomiforvaltning og skatteinnfordring.
Dette er et organ hvor kommunene har flertallet.

For meg er det viktig å legge til
grunn at tilrådingene fra dette organet skal følges.
Det er det som er gjort i denne saken. Jeg har nå spørsmålene
fra Giske kommune på mitt bord og skal forholde meg til
dem. Men jeg har nok lyst til å gi uttrykk for at det skal gode
grunner til for å overprøve det organet man faktisk
har for å håndtere god kommunal regnskapsskikk.

 Jeg har svart på det spørsmålet.

Problemstillingen er knyttet til at Giske kommune solgte
kraftaksjer i 1999 og 2000. Etter reglene som da gjaldt,
ble salgsinntektene avsatt på kapitalfond, som er forbeholdt
kapitalformål. Kommunen ønsker nå å få omklassifisert
disse midlene, slik at disse kan nyttes til driftsformål.

Man kan på sett og vis dermed si at
kommunen ønsker å omskrive historien
i den forstand at en sier at hadde en visst på det
tidspunktet en utførte en handling, hva som seinere ville
komme, så hadde en gjort ting annerledes. Jeg respekterer
at kommunen tenker slik omkring disse spørsmålene.
Jeg skal sjølsagt gå inn i saken med tilstrekkelig
grundighet og komme tilbake til svaret om ikke veldig
lenge.





                

 Norge kommer til å ha en
finmasket kommunestruktur framover, ganske enkelt fordi
det ikke er noe ønske om massiv kommunesammenslåing
lokalt, og fordi Regjeringa ikke ønsker å bruke tvang.
Jeg har ikke noe imot kommunesammenslåinger så lenge
beslutningene fattes lokalt, basert på lokale initiativ og
lokale vurderinger. Derimot ser jeg ikke noe behov for å lokke
kommunene til å slå seg sammen gjennom ekstraordinære
stimuleringstiltak, slik den forrige regjeringa gjorde.
Jeg har derfor valgt å fjerne tilskuddet til infrastrukturtiltak
til kommuner som ønsker å slutte seg sammen
for framtida.

Likevel ser jeg behovet, som de fleste andre,
for å støtte opp under lokale prosesser der kommunene
sjøl ønsker å vurdere sammenslåing
nærmere. Derfor gir departementet støtte til utredninger
av konsekvenser av eventuelle kommunesammenslåinger. Kommunene
får også støtte til informasjon
og folkehøringer, for å sikre at beslutninger
som fattes, er godt forankret i befolkningen.
Dersom kommunene velger å slutte seg sammen, vil de få tilgang
til lovbestemte virkemidler etter inndelingsloven. Det
vil si at de vil motta inndelingstilskudd, delvis kompensasjon for
engangskostnader i forbindelse med sammenslutningsprosessen og få fritak
fra enkelte statlige avgifter.

Kommuner som har fått løfte
om støtte til infrastrukturtiltak under den forrige
regjeringa, vil motta dette. Som det framgår av ovennevnte,
er jeg sjøl ikke tilhenger av slike virkemidler,
men kommunene skal vite at de har forutsigbarhet. Kommunestrukturen
vi har i dag, er tilpasset lokale preferanser ut fra sjølstendige
vurderinger av egne behov og ønsker. Slik bør
det være også i fortsettelsen.

 Jeg må vel få lov til å si
at det finnes andre sannhetsvitner her i verden enn Kommunal
Rapport, skulle jeg formode.

Saken er den at vi ikke gjør
endringer i forhold til de mulighetene kommunene har for å slå seg
sammen, utover at vi tar vekk en framtidig støtte til infrastrukturtiltak.
Det tidligere regimet drog land og strand rundt og sa at her skulle
man få vei, her skulle man få breibånd,
her skulle man få bru, forutsatt at kommunene slo seg sammen.
Det mener jeg er uklok kommunalpolitikk. Det mener
jeg er uklok samferdselspolitikk. Ingen andre virkemidler
er tatt vekk, og sånn sett ligger det jo stimuleringstiltak inne
for at kommuner som ønsker det, skal kunne slå seg
sammen.

Det fins en uendelighet av møter rundt
omkring i landet i kommunal sektor. Hvis den politiske ledelse i
departementet skulle være til stede på alle
de møtene overalt, ville vi få det travelt.

  Vi skal komme tilbake til inntektssystemet
i forbindelse med kommuneproposisjonen for 2007. Der skal vi også kvittere
ut Borge-utvalgets innstilling. Jeg har ikke
mulighet nå til å si noe om hvordan det skal gjøres.
Men jeg ber representanten lytte til det jeg sier, nemlig at den
eneste endringen som jeg har gjort i forhold til kommunesammenslåinger, er
at vi ikke flyr land og strand rundt med løfter
om infrastrukturtiltak som kommuner skal få, forutsatt
at de slår seg sammen. Jeg vil at kommuner i Norge
skal ha både bru, vei og breibånd, men
det skal de få av andre grunner enn fordi de
slår seg sammen.

Det ligger ingen planer inne i min
politikk om at vi skal vanskeliggjøre kommunesammenslåinger,
utover at dette infrastrukturtilskuddet ikke kommer til å eksistere
i framtida.





                

