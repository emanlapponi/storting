 Jeg skjønner alltid utålmodighet, og jeg skjønner
at man ønsker raske svar. Samtidig er vi som departement avhengig
av å gjøre en grundig jobb. Her er vi da i den situasjonen
at NVE har avslått søknaden, og vi er inne i en prosess hvor
vi må gå igjennom alt på nytt for å se om vi skal
ta klagen til følge. 

Når vi er inne i en prosess, er
det ikke riktig av meg å gå inn i hvilke vurderinger vi vil
legge til grunn. Da vil jeg bryte med det som er god skikk i håndteringen
av slike saker. Men det jeg kan si, er at vi har forståelse for behovet
for å få raske avklaringer. Derfor har vi også avtalt
på politisk nivå et møte med Hammerfest Energi. 

