 Når det gjelder testanlegget
på Mongstad, som er det vi har diskusjoner med ESA om nå, er
det fortsatt ikke klart på hvilket grunnlag ESA forhåpentligvis
vil kunne godkjenne anlegget. Det er ikke klart om man vil legge markedsinvestorprinsippet
til grunn, eller om man vil legge unntaksbestemmelsene i EØS-avtalens § 61
til grunn. 

I den grad jeg nå skal spå om ESAs håndtering,
vil det være at man går i retning av å anvende unntaksbestemmelsene
i EØS-avtalen. Det er de signalene ESA har gitt oss. Det er det sporet
man nå først og fremst forfølger, sjøl om det
da ikke er endelig avklart hvilket spor som blir det endelige. Vi pleier
å si at for oss spiller det ingen rolle hvilket spor som fører
fram, bare det fører fram til en god løsning. 





                

