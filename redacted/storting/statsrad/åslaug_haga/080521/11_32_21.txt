 Det er helt nødvendig at vi har en realistisk tilnærming til
disse problemstillingene. Og hva legger jeg i det? Jo, i det legger jeg
at vi pr. i dag ikke har teknologi som kan kjøpes i en butikk og
anvendes på et hvilket som helst gasskraftverk, kullkraftverk eller
lignende. Vi er ganske enkelt der i prosessen at vi er avhengig av teknologiutvikling.
Teknologiutvikling er ikke noe man vedtar seg til. Teknologi må utvikles
over tid. Det er derfor fullskalaanlegget på Kårstø er
viktig, det er derfor ikke minst testsenteret på Mongstad er helt
avgjørende. Vi må tillate oss å gå trinnvis i denne
prosessen. Faktum er at vi i dag ikke kan gå i butikken og kjøpe
CO

2

-håndteringsteknologi. Det kan ikke Regjeringa gjøre,
det kan ikke noen av de selskapene som her har vært nevnt, gjøre.

