 Jeg kan forsikre representanten om at vi gjør alt som er mulig for å redusere konfliktnivået nå i Nordland VII og Troms II, og vi har aktiv håndtering av den situasjonen som er eksisterende i dette området. 




Så er jo jeg veldig glad for at Fremskrittspartiet nå viser en betydelig omsut for fiskernes interesser. Vi har vel opplevd når det gjelder olje, at det ikke nødvendigvis er fiskeriinteressene som har stått høyest på Fremskrittspartiets dagsorden. Fremskrittspartiet ønsker vekst i oljeutvinninga uten geografiske begrensninger, og de mener videre - og det står i deres program - at økt oljeaktivitet er forenlig med fiskeriinteressene. 




Hvis de spørsmålene som representanten Lien nå stiller omkring fiskeriinteressene og sameksistens, også har sitt utgangspunkt i Fremskrittspartiets tilnærming til petroleum, er jeg veldig glad for det. 





                

