 La meg bare først understreke at jeg opplever det slik at jeg har god dialog med fiskeriinteressene om disse spørsmålene, og jeg er definitivt opptatt av at fiskernes interesser skal ivaretas i denne prosessen. 




Det er viktig når vi diskuterer havmøller, at vi skiller mellom bunnfaste installasjoner og flytende installasjoner. I et framtidsperspektiv har jeg god tro på at vi skal kunne anvende flytende havmøller. De vil være langt mer fleksible enn hva de bunnfaste møllene vil være. 




Jeg kan forsikre representanten om at vi skal ivareta fiskeriinteressene på en god måte i dette viktige arbeidet framover, og vi skal ha tett dialog med dem, slik at vi får til den sameksistensen som er nødvendig, og som vi har lyktes med, vil jeg si, i veldig stor grad innenfor petroleumsvirksomheten.




