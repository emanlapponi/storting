 Det er helt riktig at Regjeringa og Fremskrittspartiet har helt ulik tilnærming
til dette spørsmålet. Regjeringa har hatt og har sterke ambisjoner
på dette området. Vi skal på sikt drive fram den teknologien
som gjør det mulig å rense både gasskraft og kullkraft.
Så er Regjeringas politikk tindrende klar. Vi har sagt at nye konsesjoner
bare kan gis i de tilfeller hvor man kan ha CO

2

-håndtering.
Så er det ett gasskraftverk som har alle tillatelser, og det er Skogn.
De hadde tillatelsene før denne regjeringa tiltrådte. Hvis
de får lønnsomhet i sitt prosjekt - vel, så kan de bare
sette i gang. 

Men nå er det viktig at vi bruker all vår
energi på å sikre at vi får fram teknologiutvikling som
vil være relevant for det som kan bli en rekke prosjekter langs kysten.





                

