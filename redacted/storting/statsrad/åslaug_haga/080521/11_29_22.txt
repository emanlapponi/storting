 Gjennom Soria Moria-erklæringa har Regjeringa satt seg svært
ambisiøse mål for satsinga på miljøvennlig energi.
Ved siden av satsinga på energieffektivisering og fornybare energikilder
er det Regjeringas ambisjon å bidra til at vi finner de beste løsningene
for fangst og lagring av CO

2

. Soria Moria-erklæringa gir
rammene for dette arbeidet. Det heter: 

«Gjennom økonomiske virkemidler og satsing på ny teknologi
vil vi sørge for at nye konsesjoner til gasskraft skal basere seg
på CO

2

-fjerning.» 

Det er dette
som er grunnlaget for den statlige satsinga på etablering av anlegg
for CO

2

-håndtering i forbindelse med gasskraftverkene på
Kårstø og Mongstad. 

Et hovedformål med satsinga
på Mongstad og Kårstø er å fremme teknologiutvikling
og redusere kostnader for fangst og lagring av CO

2

. Utvikling
av kostnadseffektiv teknologi er helt avgjørende for at CO

2


-fangst og -lagring skal bli et godt virkemiddel i kampen mot global oppvarming.

Gjennom dette engasjementet er vi opptatt av å sørge
for utvikling av best mulig teknologi, slik at CO

2

-fangst og
-lagring kan bli et reelt alternativ, nasjonalt og internasjonalt. Ved å
sørge for at vi sikrer oss erfaring og kunnskap fra de pågående
prosjektene, vil satsinga også komme nye prosjekter til gode. 

Videre er rammene for myndighetenes bidrag til prosjekter for forskning,
utvikling og demonstrasjon av teknologier for fangst og lagring av CO

2

 godt etablert gjennom CLIMIT-programmet. Avkastningen av Gassteknologifondet
på over 80 mill. kr i året skal benyttes til å støtte
prosjekter for utvikling og demonstrasjon av CO

2

-håndteringsteknologier.

