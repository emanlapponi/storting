 Geografi forteller sikkert noe om skiller. Sosiale forskjeller forteller om skiller. Utdanning forteller om skiller. Det er mange ting som gjør at det er forskjeller i dette landet. Jeg tror likevel det handler om å gjøre jobben hver dag. Når vi sitter i departementet i Oslo og skal velge f.eks. medlemmer av styrer, må vi tenke hele landet, begge kjønn og ulike bakgrunner – ulik politisk bakgrunn, f.eks. Det handler om å gjøre jobben hver dag, enten man er på Sørlandet eller i Nord-Norge.






                

