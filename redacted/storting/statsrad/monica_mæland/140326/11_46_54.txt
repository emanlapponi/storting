 Jeg vil ikke kalle noen spørsmål eller debatter i Stortinget irrelevante. Alle debatter i Stortinget er relevante, det gjelder også denne. Men jeg mener også at fordelene ved denne ordningen, som vi gjør sammen med de landene vi forholder oss mest til, er større enn ulempene. Vi opplever ikke store problemer med dette, vi opplever ikke noe byråkrati, og vi opplever ikke noe folkehelseproblem knyttet til dette – tvert imot.






                

