 Vi har hatt fortløpende kontakt med lokalstyret, og jeg har ved flere anledninger hatt møte med lokalstyret, både her i Oslo og på Svalbard. Vi mottok en næringsmelding fra lokalstyret i august i fjor, som vi har jobbet med, men vi har blitt forstyrret av de andre sakene i Store Norske som har måttet bli prioritert. Så vi har fortløpende kontakt, i tillegg til telefonisk kontakt med lokalstyret, når det har vært nødvendig. Det er veldig viktig for oss.


Når det gjelder styret i Store Norske, er det antageligvis ett av de selskapene – for ikke å si 

det

 selskapet – vi har hatt hyppigst kontakt med, rett og slett fordi situasjonen har krevd det. Det vil vi ha også i fortsettelsen.






                

