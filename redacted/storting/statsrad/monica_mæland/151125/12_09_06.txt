 Jeg er helt enig i at eierskapsprinsippene skal etterleves. Vi har jevn og fast dialog med alle våre selskaper gjennom året hvor vi tar opp mange forhold knyttet til samfunnsansvar, knyttet til hvordan vår eierskapsutøvelse skal være, og hvor vi innhenter informasjon.


Så det er jo ikke slik at vi sitter og nær sagt leser i avisen hva som skjer. Vi skal være informert, og vi prøver å holde oss informert underveis i aktuelle saker og i saker knyttet til samfunnsansvar for selskapene. Det er en oppgave fra dag til dag for departementet.


