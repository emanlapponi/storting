 Vi har blitt løpende informert om andre forhold i andre land som har vært krevende. Vi vet at det har vært tilfelle bl.a. i Thailand. Men vi har også andre eksempler på krevende forhold.


Jeg er opptatt av at selskaper som går inn i land med stor risiko, gjør et ekstra grundig arbeid før man går inn, og når det gjelder Telenor, har vel de for så vidt gitt uttrykk for at de har latt være å gå inn i, og sågar trukket seg ut av, land hvor det har vært for vanskelig å operere.


Selskapene har et stort ansvar for dette. Vi følger selskapene, og vi tar opp dette i dialogen med selskapene, både hjemme og jeg vil også si ute. Jeg har møtt Telenor også i andre land, bl.a. i Asia, hvor jeg vet at forholdene er krevende. Men vi forventer at selskapene tar et stort ansvar her. Vi har nulltoleranse for korrupsjon, enten det skjer hjemme eller borte.


