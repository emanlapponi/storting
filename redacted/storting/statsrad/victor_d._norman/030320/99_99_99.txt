 Jeg vil bare bekrefte det representanten Brørby spurte om, at det å gi bedre opplæring til medlemmer av utvalg, styrer og råd er en høyt prioritert oppgave, som vi kommer til å gjennomføre raskt.




For øvrig har vi merket oss de synspunktene som har kommet frem fra ulike medlemmer av komiteen, og er i hovedsak enig i det aller meste som sies der. Det er Regjeringens klare oppfatning at talenter og kunnskaper er nokså likelig fordelt mellom kjønn, mellom alderskategorier og mellom ulike deler av landet. Det er Regjeringens politikk på dette området, som på alle andre områder, at vi skal trekke på kompetansen som finnes i hele landet, i alle aldersgrupper og hos begge kjønn.




