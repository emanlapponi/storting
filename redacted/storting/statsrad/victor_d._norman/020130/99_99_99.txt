 Det er ikke vanskelig å ha
sympati med at lærlinger og andre under utdanning som
er i en vanskelig økonomisk situasjon,
men vi må se litt på hva lærlingordningen
faktisk er, og også se litt på hva som
styrer reglene rundt den.

I opplæringsloven heter det:

«Fagopplæringa
omfattar normalt to års opplæring i skole og eitt års
opplæring i bedrift. Når opplæring i bedrift
blir kombinert med verdiskaping i bedrifta, kan opplæringa
strekkje seg over to år.»

Og et annet sted i loven sies det:

«Lærlingen
er arbeidstakar i lærebedrifta, med dei rettane og pliktene
som følgjer av lover og tariffavtalar … »

Rent prinsipielt er det altså slik
at den tiden lærlingen er i en bedrift, normalt kan deles
i to: en opplæringsperiode og en verdiskapningsperiode.
Lønn mottar lærlingen bare for verdiskapningsperioden.
Tiden for opplæring og tiden for verdiskapning kan variere
for de forskjellige fagene, men er normalt fordelt med ett år
på hver. Lønns- og arbeidsvilkår for
lærlingen under verdiskapningsperioden er regulert
gjennom tariffavtaler i de ulike bransjer og sektorer.

Lærlingordningen er som kjent en del
av den videregående
opplæring. Fordelingen av elever mellom yrkesfagene og
allmennfagene har de siste årene vært om lag like
stor, og er stort sett tilfredsstillende, selv om enkelte grunnkurs
og videregående kurs med fordel kunne ha hatt flere søkere. Også det
antall læreplasser som er til disposisjon, er stort sett
tilfredsstillende, selv om det for enkelte fag kan være
en «mismatch» mellom tilbud og etterspørsel
av læreplasser. I den forbindelse har jeg registrert
at enkelte bransjer har problemer
med rekruttering av lærlinger. I den grad lønn
er årsaken til disse problemene, er det altså tariffpartene
i vedkommende bransje eller sektor som er ansvarlig
for å gjøre noe med dette.

I statsforvaltningen er lønns- og
arbeidsvilkårene regulert gjennom en «Særavtale
for lærlinger i staten» som er inngått
med hovedsammenslutningene og staten ved Arbeids- og administrasjonsdepartementet.
Denne særavtalen følger den vanlige tariffperioden,
og skal reforhandles nå til våren. Lønnsnivået
for de statlige lærlingene har til nå – stort
sett – ligget på samme nivå som
lærlinglønnen i andre tariffområder.
Det er derfor ikke uten videre noen grunn til å tro
at disse lønnsvilkårene hemmer rekrutteringen
av lærlinger til statsforvaltningen.

La meg for ordens skyld også gjøre
oppmerksom på at Statens lånekasse for utdanning
har egne regler for lån og stipend for lærlinger.

 Jeg kan for så vidt ikke gjøre
noe mer enn det som er hjemlet i opplæringsloven, og der
står det uttrykkelig at rettigheter og plikter for lærlingen
som arbeidstaker følger av lover og tariffavtaler. Jeg
kan selvfølgelig ha stor sympati med lærlinger
som, som mange andre, kanskje gjennom tariffavtalene ikke har
fått lønn som fortjent. Det er mange som ikke
får det. Men jeg kan ikke gjøre noe
mer med det enn å si at dette er forhold som partene i
arbeidslivet må være oppmerksom på.

 Takk for det.

 Nei, jeg vil ikke det, for jeg tror
dette må bero på en liten misforståelse
om hva som har skjedd fra 1. januar. Nå gjelder spørsmålet mange
typer redskap, men jeg skal særlig omtale reglene som gjelder
motorsag, eller motorkjedesag, som det visstnok heter
mer presist. Bruken av slike sager innebærer klare faremomenter
og har vært særskilt regulert. Fra 1980 hadde
vi en egen forskrift om bruk av motorkjedesag, og ifølge
denne forskriften måtte man i utgangspunktet være
18 år for å arbeide med en slik sag. Men ungdom
mellom 16 og 18 år kunne gjøre det likevel
dersom de var under tilsyn av voksen, kyndig person og hadde fått
tilstrekkelig opplæring og orientering om faremomentene
ved bruken.

Fra 1. januar i år er det forskrift
om arbeid av barn og ungdom som regulerer barn og ungdoms bruk av
motorkjedesag og de andre redskapene som er nevnt i spørsmålet.
Denne forskriften gjennomfører et EU-direktiv av 22. juni
1994 om vern av unge personer på arbeidsplassen.
Forskriften har i § 9 en opplisting av arbeidsutstyr som
det er forbudt at unge personer under 18 år arbeider med.
Motorkjedesag er 

ikke 

nevnt
i den opplistingen.

Forskriften har imidlertid en generell forbudsbestemmelse
i § 8. Her heter det at personer under 18 år ikke
skal utføre arbeid som «overstiger deres
fysiske eller psykiske yteevne» eller
arbeid som «innebærer fare for ulykke
som det er rimelig å anta at personer under 18 år ikke
kan gjenkjenne eller unngå på grunn
av liten bevissthet om sikkerhet eller liten erfaring,
opplæring eller øvelse».

Direktoratet for arbeidstilsynet opplyser at
de anser motorkjedesag å ha et stort skadepotensial ved
at kjedet på sagen ikke er avskjermet. Bruk av
motorkjedesag krever derfor oppmerksomhet med hensyn til sikkerhet, modenhet,
erfaring og øvelse. Tilsynet mener på den bakgrunn
at arbeidsforbudet i forskriftens § 8 kanomfatte bruk av motorkjedesag, men direktoratet
mener samtidig at forskriften må forstås
slik at den ikke setter noe generelt forbud mot arbeid
med motorkjedesag for ungdom under 18 år.

Arbeidsgiver
plikter før personer under 18 år settes i arbeid, å vurdere
risikoen med det arbeidet som skal utføres. Denne
risikovurderingen skal bl.a. omfatte arbeidsstedets og
arbeidsplassens utstyr og innredning, arbeidsorganisering, ungdommens nivå med
hensyn til opplæring og instruksjon. Dersom denne vurderingen
avdekker at arbeidet er av en slik art at det ikke er
for risikofylt i forhold til kravet i § 8, vil
arbeidet være tillatt. Generelt antas det at arbeidet med
motorkjedesag vil rammes av forbudet dersom den unge ikke
har fått kyndig opplæring av person med skogfaglig
bakgrunn.

Når det gjelder de andre
redskapene som er nevnt i spørsmålet, motorryddesager, øks,
ljå og ryddekniver, må arbeidsgiver også i
forhold til arbeid med slikt redskap vurdere om de unge
utsettes for risiko, men disse redskapene regnes i utgangspunktet
for å være betydelig mindre
farlige enn motorkjedesag.

Som det fremgår av dette, kan ungdom
under 18 år fortsatt delta i arbeid med skogrydding og
annet skogbruksarbeid, og de kan benytte de redskapene som brukes
i slikt arbeid, herunder også motorkjedesag.
Myndighetene krever bare at arbeidsgiver
har vurdert risikoen knyttet til arbeidet og tatt de nødvendige
forholdsregler.

 Tolkningen er slik som representanten håper,
for å si det slik. Hensikten her har ikke vært å gjøre
reglene strengere eller annerledes enn de har vært
før, men det har vært å utforme forskriften
på en annen måte ut fra et annet hovedprinsipp.
Det er ikke meningen at det skal være noen
netto innskjerping.

Men la meg samtidig presisere at kravet om
at arbeidsgiver skal sørge
for at bruk av disse farlige redskapene av ungdom under 18 år
skal skje på betryggende måte, har vært
der og er der fortsatt. Det er veldig viktig at det kravet opprettholdes,
og at det faktisk også observeres. Men det har
altså ikke vært meningen å få noen innskjerping
av kravene i seg selv.

 Jeg kan slutte meg til det siste. Når
det er sagt, tror jeg nok at den måten den nye forskriften
er utformet på, faktisk er bedre for brukerne
og myndighetene enn den gamle. Men det er klart at enhver endring
av et prinsipp for måten en forskrift utformes
på, kan skape usikkerhet om det også er
en endring i innhold. Og det er vel det som kanskje er
noe av det viktigste: Etter hvert som vi skal tilpasse
forskriftsverket til en internasjonal standard for forskrifter,
blir det behov for å legge et stort arbeid i informasjon
om hva som er endringer i form, og hva som er endringer i realitet.
Dette informasjonsarbeidet legger vi stor vekt på.

