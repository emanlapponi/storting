 Jeg må nok innrømme at jeg
personlig ikke kjenner til tilfeller av spredning av sjukdommer,
men jeg synes det er viktig å understreke at det er Direktoratet
for naturforvaltning som har fått fullmakt til å fastsette
forskriften, og at direktoratet nå er midt inne
i en høringsrunde. Når høringsrunden
er over 5. juli, skal den endelige forskriften fastsettes. Jeg er
helt trygg på at direktoratet vil la alle innspill
fra ulike høringsinstanser ha betydning for de konklusjonene
som direktoratet så vil trekke.

