  Jeg synes det er viktig å understreke
at det vedtaket som den forrige regjeringen foretok, nettopp
var et kompromiss mellom ulike interesser, og jeg slutter
meg til den avveiningen som den forrige regjeringen gjorde
i denne saken.

Det at vi får fjernet denne veien,
handler om hensynet til villreinen, som Norge har et særskilt
ansvar for internasjonalt, og som det er viktig å sørge
for har gode beiter og gode områder både
sommer og vinter. I tillegg har jeg lyst til å understreke
at den oppryddingen som nå gjøres, også har
et annet viktig aspekt, nemlig at man får ryddet opp i de
eksplosivene og den forurensningskilden som ligger her fordi dette
har vært et skytefelt og har vært brukt av Forsvaret.
Derfor er det totalt sett en riktig løsning vi nå har
funnet.

