  Jeg tror det er viktig å se at når
det gjelder klimautfordringene, både de utfordringene
vi står overfor i forhold til framtidens utslipp, og også de
endringene vi må gjøre på bakgrunn av de
utslippene som allerede har forekommet, må vi ha en bred
oppmerksomhet på det. Det er ikke bare
ett svar på det spørsmålet representanten
stilte. Det ene er at vi, som sikkert mange har fått med
seg, allerede er i gang med en stor klimakampanje nettopp
overfor hvermannsen, for å gjøre enda
flere i befolkningen oppmerksom på hvilke utfordringer
vi står overfor.

I tillegg er det slik at denne strategien som
vi jobber med, også handler om kontinuerlig å implementere
den kunnskapen vi får, i forhold til plan- og bygningslov,
i forhold til kommunenes arealplaner, i forhold til samferdsel osv.
Vi må altså kontinuerlig implementere den kunnskapen.

