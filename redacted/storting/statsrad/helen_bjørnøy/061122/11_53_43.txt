 Det er jo slik at klimaspørsmålet
helt sikkert kommer til å være i fokus både
nasjonalt og internasjonalt på en helt annen måte
enn det vi har sett tidligere. Jeg har, som representanten er orientert
om, nettopp kommet tilbake fra en stor konferanse om klimaspørsmål
i Nairobi.

Det er klart at behovet for forskning
og behovet for det å samordne den dokumentasjonen
som finnes i ulike land, er økende. Det er helt nødvendig
at Norge ikke bare øker sin
innsats på forskning, men også sørger
for at vi kan bidra til å samordne
ulike resultater.

Det er ingen tvil om, som representanten Dørum
sa, at nordområdet er i en særstilling for oss,
for det er der mye av temperaturen for klimautviklingen faktisk
kan måles. Derfor er det viktig at vi deltar både
i nasjonale og internasjonale forskningsprosjekter
om klima.





                

