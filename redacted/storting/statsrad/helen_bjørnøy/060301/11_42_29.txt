 Jeg kan bekrefte at dette er et tema
som står på dagsordenen når nordiske ministre
møtes. Jeg kan også bekrefte at Regjeringen
fortsatt vil holde kontakt med kollegaene både
innenfor EU og i nordiske sammenhenger. Det
gjør at vi stadig holder et sterkt trykk på saken.

Jeg vil også understreke
at det de siste årene har vært god kontakt mellom
de norske myndighetene og myndighetene i både
Storbritannia og Irland, som gjør at vi følger utviklingen
nøye. På grunn av det engasjementet som både
norske og andre lands myndigheter har vist,
har heldigvis sikkerheten ved anlegget kommet sterkere i fokus.

