 Jeg er veldig glad med hensyn til alle
representanter i Stortinget og alle miljøer over
det ganske land som er utålmodige, og som ønsker å bidra
til at vi får satt klima- og miljøspørsmål høyt
på dagsordenen. Det er en forutsetning for at vi skal lykkes
med kraftige reduksjoner, både i Norge
og andre steder i verden, at dette har bred oppslutning,
og at mange ulike miljøer er engasjert – næringslivet,
lokale, regionale og nasjonale miljøer,
innenfor det politiske systemet, ulike forskningsmiljøer,
osv. Vi har heldigvis sett en oppvåkning når det
gjelder miljøspørsmålet over hele
verden, også inkludert Norge. Min klare henstilling
til alle representanter i dette hus er at vi nå må klare å snakke
om hvilke tiltak vi faktisk skal iverksette, og at vi drar i den
retningen som dette alvorlige spørsmålet krever,
nemlig at vi sørger for en kraftig innsats for klimaets
skyld.





                

