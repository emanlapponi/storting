  Norge går, i likhet med
EU, inn for å begrense økningen i den globale middeltemperaturen
til maksimalt 2 ºC over det som vi kaller førindustrielt
nivå. Realisering av dette målet vil kreve at
de globale utslippene minst må halveres, sammenlignet med
1990-nivået innen 2050. Norge skal
ta sin del i en dugnad som kan sikre tilstrekkelige reduksjoner
i de globale utslippene. Regjeringen vil vurdere utslippsmål
på mellomlang og lang sikt i en langsiktig strategi for å bidra
til at økningen i den globale middeltemperatur holdes innenfor
2 ºC.

Høringen av Lavutslippsutvalgets innstilling
er avsluttet. Departementet har fått inn en rekke uttalelser,
der et stort flertall understreker betydningen av å fastsette
et utslippsmål. Regjeringen arbeider nå med oppfølgingen
av Lavutslippsutvalgets innstilling og vil komme tilbake til Stortinget
med dette.

