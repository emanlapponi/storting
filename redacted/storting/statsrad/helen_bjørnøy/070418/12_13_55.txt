  Det er jo slik at all reduksjon
av utslipp, enten den skjer i Norge eller den skjer
andre steder i verden, er med på å redusere
de globale utslippene. Da er det nødvendigvis slik at når Norge satser
på mer fornybar energi, vil reduksjonen av utslippene øke.

Vi må ikke se på Norge
som en øde øy i verden. Alt vi gjør,
er med på enten å øke utslippene eller å redusere
utslippene. Når vi setter i gang tiltak, bl.a. gjennom
at vi innfører avgift på innenlands bruk av gass
til oppvarming, gjør vi det fordi vi vil redusere utslippene
i Norge, som dermed også er med på å redusere
utslippene globalt sett.

Så må jeg bare
få lov til å si at jeg håper at Stortingets representanter
hører det jeg sier, og som jeg nå har sagt for femte
gang i løpet av denne halvtimen jeg har stått
her: Jeg har sagt fra Stortingets talerstol at klimameldingen skal
leveres våren 2007. Stortinget har fått opplyst
gjennom planarbeidet at den skal leveres i mai, og det er ingen forandringer
på det.

