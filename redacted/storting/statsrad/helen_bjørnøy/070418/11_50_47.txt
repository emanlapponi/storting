  Jeg vil gjerne henstille til at representantene
holder seg til fakta. Jeg har akkurat understreket at det ikke
er noen utsettelse av klimameldingen i forhold
til den informasjon Stortinget har fått.

Jeg må også si
at det er helt nødvendig at vi gjør begge deler
når det gjelder utslippene. Vi må redusere uslippene gjennom
en rekke tiltak hjemme, og vi bruker mekanismer som også gjør
at vi bidrar til at andre land kan redusere sine
utslipp. Jeg mener at et rikt land som Norge også har
en forpliktelse til å hjelpe utviklingsland med å redusere
utslippene ved at vi utvikler teknologi som kan anvendes både
hjemme og ute. Vi må vite at situasjonen
er så alvorlig at vi må ha utslippsreduksjoner
over hele kloden. Det er altså ikke
noe enten–eller. Den debatten må vi altså komme
videre med.

