  Rovviltmeldingen ble behandlet av Stortinget
i mai 2004. Da var det bred enighet og bredt forlik mellom
daværende regjeringspartier, Arbeiderpartiet
og SV. Oppfølgingen som nå skjer i departementet,
skjer i tråd med Stortingets forutsetninger. Det gjelder både
bestandsmålinger og definering av hvilke ulver som tilhører
norsk bestand, og hvilke som er svenske, og også vurderinger
av grenseulvene. Det samme gjelder forebyggende og konfliktdempende
tiltak. Vi har i 2006 lagt inn en økning i budsjettet på ca. 9 000 000
kr til disse tiltakene.

