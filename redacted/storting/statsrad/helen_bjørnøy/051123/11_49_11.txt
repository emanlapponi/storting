  Regjeringen ser det som svært viktig å arbeide
kontinuerlig med å sikre en best mulig forståelse
av konsekvensene av global oppvarming og økte
CO

2

-nivå i atmosfæren, herunder for miljøet
og naturressursene i havet. Fiskens vandringsmønster, og
derved også utbredelse av sjøfugl, er
nært knyttet til havtemperatur, saltgehalten i havet og
strømforhold. CO

2

-nivået i havet kan være
viktig for primærproduksjon
og for flere kalkdannende organismer.

Den omfattende dokumentasjonen om klimaendringer i
Arktis som ble lagt fram for Arktisk Råds ministermøte i
november i fjor, viser at klimaendringene allerede er i gang i Arktis.
Videre er det som grunnlag for arbeidet med forvaltningsplanen for
Barentshavet gjennomført mer
konkrete faglige utredninger om sammenhengene mellom klimaendringer
og miljøtilstanden i Barentshavet.

Dette sikrer et godt faglig grunnlag for det
pågående arbeidet med forvaltningsplanen, men
det er samtidig viktig å sikre en kontinuerlig
videre kunnskapsoppbygging om disse spørsmålene.

Utredningen som Regjeringen har varslet, vil
bygge videre på det faglige grunnlaget som allerede foreligger.
Utredningen vil omfatte komplekse problemstillinger. Det vil derfor
nødvendigvis måtte ta noe tid å få den
ferdig.

