 Kirkenes Transit planlegger å igangsette
omlasting av gasskondensat fra Russland i Bøkfjorden i
Sør-Varanger kommune. Omlastingen vil skje ved
at skip med kondensat kommer fra Russland og overfører
sin last til større produkttankere som forankres ved Reinøy
i Bøkfjorden.

Statens forurensningstilsyn fastsatte 7. november
2005 beredskapskrav for selskapet for inntil 25 omlastingsoperasjoner
av kondensat fra Russland i Bøkfjorden. Det stilles også krav
om at miljørisikovurdering, beredskapsanalyse og beredskapsplan
oppdateres før operasjonen kan starte. Etter
SFTs vurdering anses ikke denne omlastingsaktiviteten
som konsesjonspliktig etter forurensningsloven. En økning
utover 25 omlastinger vil imidlertid etter SFTs vurdering være
konsesjonspliktig og forutsette søknad til SFT om tillatelse.

Områdets status som nasjonal
laksefjord er også vurdert av SFT på bakgrunn
av faglige innspill fra Direktoratet for naturforvaltning.

Miljøverndepartementet er klagemyndighet
i saken. Jeg kan av den grunn ikke kommentere representantens spørsmål
på nåværende tidspunkt.

