  Jeg vil understreke at KS1-prosessen verken
overstyrer eller erstatter den senere konkrete behandlingen
av dette vegprosjektet etter plan- og bygningsloven. Jeg
vil også understreke at det arbeidet som nå er
i gang med ny Marka-lov, innebærer at det vil måtte
legges stor vekt på Marka-interessene i den videre behandlingen
av saken. Det er altså slik at denne prosessen som nå pågår,
er en prosess som samferdselsmyndighetene har satt i gang. Det er
et arbeid som eventuelt vil komme på mitt bord,
og som jeg da etter hvert vil foreta vurderinger av.

