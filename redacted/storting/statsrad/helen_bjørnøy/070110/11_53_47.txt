  Jeg har lyst til å slå fast
to ting. Den ene er at de globale klimautfordringene er så store
at alle land må bidra, og derfor må hvert
land både redusere utslippene nasjonalt og bidra
globalt. I Norge har vi fattet vedtak knyttet til satsingsprosjektet
på Mongstad, som også vil ha stor betydning
som Norges bidrag til å utvikle en
teknologi som bidrar til reduksjoner globalt.

Når det så gjelder Kårstø,
er representanten Solvik-   Olsen helt sikkert klar over at det
foreligger en rapport fra NVE som nettopp
henviser til disse tallene som representanten nevnte. Vi skal ha
et stort møte nå den 26. januar, hvor
vi nettopp inviterer alle ulike aktører
til å komme med synspunkter og innspill for å sørge
for at vi kommer oss enda lenger når det gjelder å bedre
arbeidet med Kårstø. Vi hadde ønsket
oss oppstart i 2009. NVE-rapporten sier at det ikke
er realistisk. Da må vi jobbe med det før vi konkluderer.

