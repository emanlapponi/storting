  Selvfølgelig er Regjeringen opptatt
av å få mest mulig oljeutslippsreduksjoner igjen
for de investeringene som gjøres. Samtidig må vi
altså ikke være fastlåst
i synet på at utslippsreduksjonene skal tas i alle
andre land, alle andre steder. Vi
har en forpliktelse til å sørge for utslippsreduksjoner
i Norge. Norge har et særlig ansvar – fordi
vi er et av verdens rikeste land, og fordi vi ligger i front i forhold
til ny teknologiutvikling – for nettopp å sørge
for å videreutvikle teknologier som også kan
komme andre land til gode. Det er akkurat den kombinasjonen
Regjeringen er opptatt av, å sørge for at Norge
nå får en politikk som både
får til utslippsreduksjoner hjemme og utvikler en teknologi
som kan anvendes både hjemme og i en internasjonal
sammenheng.

Så er det jo heller ingen overraskelse
at Fremskrittspartiet ikke
støtter de miljøpolitiske tiltakene som er framtidsrettet.





                

