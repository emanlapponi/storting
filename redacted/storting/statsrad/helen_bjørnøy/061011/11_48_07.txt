 Jeg har lyst til å slå fast
veldig tydelig at for Regjeringen er det ikke aktuelt å innføre
en vernepause. Vi følger de planer vi legger. Men jeg tror
det er fullt mulig å kombinere en tydelig strategi for
vernearbeidet med gode prosesser som ivaretar lokale interesser,
som sørger for at alle synspunkter i en sak blir
hørt, og at man får muligheten til å komme
med innspill. Derfor er det viktig at vi tar den tiden vi trenger
på nødvendige prosesser. For når prosessene
er gode, er det også, med stor sannsynlighet, større
sjanse for at man lykkes med et godt vernearbeid og en god forvaltning
i arbeidet etterpå.

