  Det er viktig i alle verneprosesser
at det etableres god dialog med alle involverte
og alle ulike interessenter. Det gjøres gjennom møter
og høringer som Fylkesmannen holder, og det gjøres
i kontakt med direktoratet og med departementet. Jeg legger stor
vekt på å innhente alle ulike synspunkt
i sakene. Derfor er også lokale interesser, det
som befolkningen er opptatt av i ulike bygder og lokalsamfunn, av
stor interesse. Det tillegges stor vekt fra Miljøverndepartementets og
Regjeringens side.

