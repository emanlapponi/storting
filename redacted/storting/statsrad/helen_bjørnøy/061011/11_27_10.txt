 Menneskeskapte klimaendringer er en av de største
miljøutfordringene verden står overfor. Det er
derfor viktig å unngå nye store utslippskilder
og stimulere til at ny teknologi for CO

2

-håndtering
blir videreutviklet og tatt i bruk.

Denne regjeringen har sørget for at
CO

2

-håndtering ikke lenger bare
er en luftig visjon, men et mål det arbeides systematisk
for å nå. Satsingen i statsbudsjettet på 860 mill.
kr til forskning, teknologiutvikling og arbeidet med CO

2

-fangst
på gasskraftverk er et synlig bevis på dette.

Jeg har notert meg at industrien har tatt Regjeringens ambisiøse
politikk for CO

2

-håndtering til etterretning. Statoil
og Shell har lansert planer for en verdikjede på Tjeldbergodden. Også Industrikraft
Midt-Norge kopler sitt reviderte prosjekt på Skogn opp
mot arbeidet med å få på plass verdikjeder
for CO

2

.

Jeg kan ikke forskuttere hvilke krav
som vil bli stilt i utslippstillatelsen til gasskraftverket på Mongstad.
Saken er fortsatt under behandling, men jeg kan si så mye
som at den nå er i sluttfasen. Jeg ønsker å påpeke
at Soria Moria-erklæringen om at alle nye konsesjoner
til gasskraftverk skal basere seg på CO

2

-håndtering,
ligger til grunn for Regjeringens vurderinger.

Når det gjelder Skogn, har Regjeringen
i Soria Moria-erklæringen lovet at den skal bidra til CO

2

-håndtering
ved Skogn dersom det blir aktuelt å bygge dette gasskraftverket.

Dersom selskapet nå ønsker å bygge
gasskraftverk på andre vilkår enn det
som framgår av den eksisterende utslippstillatelsen, vil
det være opp til selskapet å søke
om en endring. Hvilke vilkår som i så fall vil
kunne bli stilt, må vurderes når det foreligger
en søknad fra selskapet.

