 Jeg tror det er viktig å framheve
at Regjeringen legger rovviltforliket fra 2004, som også Høyre
var en del av, til grunn for sin rovviltpolitikk, også når
det gjelder ulv. Så lenge det ikke er politisk
grunnlag for å fravike forliket, vil de forvaltningsprinsippene
som vi i dag har lagt opp til, bli videreført. Men jeg
kan forsikre om at jeg følger utviklingen veldig nøye
og har jevnlig kontakt med rovviltnemndene, som gjør at
vi kontinuerlig ser hvordan forliket gjennomføres i praksis,
og hvilke konsekvenser det har for ulike deler av landet.

