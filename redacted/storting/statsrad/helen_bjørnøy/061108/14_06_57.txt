 Det rovviltforliket som kom i 2004, som Stortinget
sluttet seg til, og som, som jeg har sagt tidligere, også Høyre
var en del av, kom nettopp gjennom demokratiske prosesser,
hvor mange ulike interessegrupper ble hørt, hvor mange
ulike miljø kom til orde. Så har Stortinget
fattet en beslutning og sagt noe om hva flertallet i det norske
storting ønsker at vi skal forvalte vårt
rovvilt etter.

Så er det selvfølgelig slik
at det er, som representanten sier, en konflikt mellom
et flertall og et mindretall. Vi forsøker da å dempe
konfliktene så langt det lar seg gjøre, bl.a.
i det forslaget vi har lagt fram i budsjettet for 2007, hvor vi
altså har økt posten for konfliktdempende tiltak
og på den måten forsøker å komme også mindretallet
og dem som rammes spesielt, i møte.





                

