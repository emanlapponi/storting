 Det var for så vidt den forklaringen
jeg forsøkte meg på i mitt forrige svar,
for i Miljøverndepartementet forholder vi oss til over 60
forskjellige organisasjoner. Det vi forsøker, er å være konsekvente
på at de som får grunnstøtte, er landsomfattende
demokratiske organisasjoner som har miljø

vern

 som
hovedformål. I tillegg er det mange organisasjoner som
får støtte til prosjekt eller til andre
spesielle begivenheter eller aksjoner. Folkeaksjonen ny
rovdyrpolitikk har altså fått slik støtte
i bl.a. 2006.

Det er klart at dette er en kontinuerlig vurdering
som vi gjør. Organisasjonene endrer seg også,
slik at det er jo også organisasjoner som tidligere
fikk støtte, som ikke får det fordi
de har endret profil, og organisasjoner som har fått
støtte, som kan være aktuelle året
etter.

Dette er jo en slik type vurdering,
men vi prøver altså å si at det må være
miljøvern som er hovedformålet, og ikke bare
at en driver med miljørelaterte spørsmål.
Et annet eksempel på en tilsvarende
organisasjon er jo f.eks. Regnskogfondet, som heller ikke
får grunnstøtte, ut fra akkurat samme type
begrunnelse.

