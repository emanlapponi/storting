 Jeg er glad for at representanten Kambe har presisert spørsmålet sitt, slik at det er i tråd med det som faktisk skjedde i Stortinget, hvor forslaget ble vedlagt protokollen. Men det var allikevel tydelige føringer fra et enstemmig storting den gangen.


Det er også korrekt, som representanten Kambe sier, at dette har tatt lang tid, og det er like korrekt at departementet har hatt mye å gjøre i denne perioden, så man har ikke sittet og tvinnet tommeltotter.


Jeg er enig i beskrivelsen som gis om at dette selvsagt kan være alvorlig for enkeltmennesker, men jeg er også opptatt av at vi må sikre at barn og unge i dette landet får muligheten til å fullføre sin utdanning. Det er et viktig prinsipp. Med det utgangspunktet antar jeg at vi snart kan komme tilbake med videre prosess i saken, og vi skal sørge for å få det landet.


