 Jeg har allerede lovet representanten at jeg
skal se på alle alternativer, også dem
han her nevner. Men jeg vil ikke underslå at
det å legge en slik kraftledning i kabel i jord og i fjell er
en betydelig merkostnad. Vi må se på om det finnes
en god nok begrunnelse for en slik kabling, og vi må ta én ting
av gangen.

Det er klart at det også for
norsk industri er en interessant
oppgave å lage kabler. Det håper jeg
at vi skal kunne bidra med i forbindelse med ulike prosjekter. Men
først må det avgjøres om det finnes vesentlige
innvendinger mot det trasévalg som NVE har valgt. Først
må vi avvente NVEs egen vurdering, og så vil saken
eventuelt bli behandlet av departementet.





                

