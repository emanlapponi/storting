  Jeg har gitt svar på at vi har en
løsning som vi kan forsvare midlertidig, men ikke
på lengre sikt.

Forholdet til «underleverandøren» er
definitivt det beste, men når underleverandøren
møter en uventet teknisk utfordring, må jeg ha
respekt for det. Mitt inntrykk er at de virkelig har gjort en stor
innsats for å få dette på plass, for
Forsvaret setter sin heder og ære i at denne tjenesten skal
fungere. Så underleverandøren har vi det beste
forholdet til. Men når underleverandøren møter
utfordringer som er bortenfor både underleverandørens
og mitt kontrollområde, må vi holde trykk på at
vi får det ideelle og riktige på plass så raskt
som mulig, og at vi i mellomtiden kan sørge for at vi har
midlertidige løsninger.

Det er klart at problemet
med noen av de midlertidige løsningene er at
vi kan få vanskelig kommunikasjon med sensitive
opplysninger. Men jeg mener at er det force majeure, så er
det force majeure. Da må vi benytte oss av de mulighetene
vi har: Kystradioen, helsenettet, kortbølgenettet er der.
Jeg mener at det holder midlertidig, men det holder ikke
på lengre sikt.





                

