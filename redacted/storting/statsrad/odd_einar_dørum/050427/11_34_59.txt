 I tillegg til kontrollen har vi forskjellige
soningsregimer. I de strengeste soningsregimene er det nok liten
kontakt. Men folk soner under forskjellige forhold. Noen
soner tungt og strengt fordi de tilhører den typen kriminelle – og
da er vi dessverre nødt til å gjøre
det slik. Slik må samfunnet beskytte seg.

Så er det andre som soner
under helt andre forhold. Den største
gruppen vi snakker om her, er mennesker som sliter tungt, og som
vi må møte med en kombinasjon av tiltak
i samarbeid mellom kriminalomsorg,
helsemyndighet og andre.

Kontrolltiltakene våre er
der. Jeg kommer selvfølgelig til å se på om
de kan bli bedre, men de har blitt intensivert. Vi bruker hunder – jeg
har sett hundene – og det er klart at de er ganske
effektive. Hele dette kontrollregimet, som jeg tok opp i det første
svaret til representanten Bastesen, er altså skjerpet.

Men jeg må understreke at skal vi
ha noen som helst sjanse til å hjelpe mennesker,
er vi nødt til å få til et enda bedre
samarbeid mellom helsetjenesten både
før soning, under soning og etter soning. Da
kan vi kanskje forebygge noen tragedier. For representanten
og jeg deler sorgen over det som inntreffer i slike situasjoner.





                

