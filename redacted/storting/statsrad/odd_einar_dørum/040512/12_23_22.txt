 Nå er det en kjensgjerning at denne
regjeringen og også denne statsråden
har gjort svært mye for å legge til rette for å bekjempe
alvorlig organisert kriminalitet gjennom organisering bl.a. av Politidirektoratet
og nye politidistrikt og den spissede nasjonale enheten mot alvorlig
organisert kriminalitet som er omtalt i revidert nasjonalbudsjett, framlagt
i går. Dernest har vi sørget for at det eksisterer nye
politimetoder. Ytterligere metoder, som er framlagt i en utredning,
vil om kort tid bli sendt ut på høring. Det er min
oppfatning at vi med stort alvor må vurdere nye metoder
for å sikre demokrati og menneskerettigheter, og gjøre
det vi kan spesielt for å forebygge og bekjempe
terror. Dette vil bli sendt på høring, og Regjeringen
vil behandle dette etter at høringen er avholdt.

Når det gjelder konkrete erfaringer
f.eks. etter situasjonen i Stavanger, har Politidirektoratet
satt ned en arbeidsgruppe som skal jobbe seg ferdig innen
utgangen av juni, for å se på praktiske sider
ved politiets trygghet og sikkerhet i forbindelse med oppdrag. Dette
vil fortsatt basere seg på at vi skal ha et alminnelig,
ubevæpnet politi til daglig, men at politiet
skal være rustet og sikret for spesielle og skarpe situasjoner.
Dette arbeidet er i full gang.

Min konklusjon er at vi gjør mye.
Vi må også gjøre det representanten
var innom, og et svært sterkt og tett internasjonalt samarbeid
har vi, og det legger vi stor vekt på.





                

