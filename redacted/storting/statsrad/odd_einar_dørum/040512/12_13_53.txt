 Den militære verneplikten står
i en særstilling blant de byrder samfunnet pålegger sine
borgere. Militær verneplikt kan for den enkelte skape en
samvittighetskonflikt som samfunnet gjennom lov av 19. mars 1965
nr. 3, den såkalte militærnekterloven, har tatt
hensyn til. Denne loven gir rett til å nekte militærtjeneste
av overbevisningsgrunner. I loven er det satt vilkår for å bli
fritatt for militærtjeneste, og det er bare de
vernepliktige mannskapene som søker om fritak og som fyller
disse kriteriene, som gis militærnekterstatus og overføres
til sivil verneplikt. Militærnekterloven har således ikke
til hensikt å gjøre sivil verneplikt
til et alternativ til militær verneplikt.

Den sivile vernpliktsforvaltningen ivaretar
vernpliktiges rettigheter i henhold til militærnekterloven.
Forvaltningen vil planlegges ut fra det antall innkalte vernpliktige
mannskaper som innvilges fritak fra militærtjeneste i henhold
til loven.

