 Det er slik med tillit at enten har man det, eller
så har man det ikke. Man har ikke gradert tillit.
Jeg tror politiet har tillit hos alle
i Norge til å drive etterforskning
med full styrke. De har Regjeringens fulle støtte, og jeg
antar også Stortingets.

Det er også slik at politiledelsen
har min fulle tillit når de ser på sider ved politiets
arbeid som ikke berøres av etterforskningen.
Jeg synes politimesteren i Rogaland opptrer klokt når han
ber noen se på forhold som det er reist kritikk
rundt. Politidirektøren har sagt at når etterforskningen
har kommet langt nok, når arbeidsgruppen har levert sine
konklusjoner og SEFO har gjennomført sitt arbeid, vil Politidirektoratet
se på om de ulike spørsmål som har kommet
opp, krever ytterligere gjennomgang og vurdering. Etter
min mening er dette en åpen holdning for stadig å lære
og kunne evaluere. Jeg slutter meg til den holdningen. Jeg har full
tillit til at Politidirektoratet vil gjøre det på en
skikkelig måte. Men jeg vil selvfølgelig holde
tett kontakt med dem i saken, fordi sakens alvor og karakter
krever det.





                

