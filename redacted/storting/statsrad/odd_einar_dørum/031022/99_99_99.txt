 Saken har vært forelagt Politidirektoratet,
som opplyser at

«Oslo
politidistrikt ikke har
lykkes å verifisere
den konkrete hendelsen omtalt
i Dagbladet 16. oktober
då. Det er foretatt undersøkelser
både i tilgjengelige
registre og gjennom spørsmål
til aktuelle tjenestemenn ved
Sentrum og Grønland politistasjon.»

Så langt er det ukjent at politiet
skal ha beslaglagt dette skopusserutstyret.
Ut fra de foreliggende opplysninger er
det derfor lite trolig at politiet
har foretatt beslag i denne saken.

Generelt kan det opplyses
at den som yter en tjeneste eller
leverer et produkt på kommunal
grunn, må ha tillatelse fra
grunneier. I Oslo gis slike tillatelser
fra Torg- og gateseksjonen
i Eiendoms- og byfornyelsesetaten.
Tillatelse gis kun til salg fra byens
torg. Manglende tillatelse innebærer
en overtredelse av regelverket.
Selv om overtredelse er straffbart,
er dette åpenbart en sakstype
som generelt sett ikke er prioritert
av politiet og påtalemyndigheten.

 Jeg er verken politimester
i Oslo eller politidirektør,
og jeg har allerede i det første
svaret sagt at selv om overtredelsen
er straffbar i forhold til kommunens
regler, er dette åpenbart
en sakstype som generelt
sett ikke er prioritert av politiet
og påtalemyndigheten.

Jeg vil også understreke
at høyesterettsadvokat Røer, som
har skrevet til Oslo politidistrikt
om denne saken, i svarbrev har fått
bekreftet at politiet
ikke har foretatt beslag. Oslo politidistrikt
har også gjennom Politidirektoratet
meldt til meg at de ikke står inne for en framgangsmåte
som beskrevet i artikkelen
i Dagbladet, og understreker
at de gjør sitt ytterste for at polititjenestemenn
og -kvinner i Oslo skal opptre på en
ansvarlig og smidig måte
til beste for publikum, herunder
også den omtalte skopusseren.

 Representanten
har repetisjonens edle nådegave,
men det blir jo ikke bedre om påstander
gjentas gang på gang.

Jeg har tidligere
gitt uttrykk for, bl.a. i muntlig spørretime,
at når det f.eks. gjelder spørsmål
om vold, har det førsteprioritet.

Når det gjelder prioriteringer
fra politiets side, er sikkert
representanten både
gjennom yrkesutdannelse
og som stortingsrepresentant
vel kjent med at Riksadvokaten
gir prioriteringer i straffeforfølging,
og det er klart at politiet da vurderer
dette ut fra alvorlighet.
Men det er klart at sikkerhet for legeme
og helbred er helt grunnleggende,
uansett hvor du bor og hva du heter. Det har
alle gitt uttrykk for, og det understreker
jeg selvfølgelig.

Jeg har tillit til at norsk politi
utøver et godt lokalt skjønn.
Jeg har truffet så mange fra politiet
at jeg vet at de gjør det. Jeg har vært så pass
mye ute med Oslo-politiet at jeg vet
hvordan de står i veldig mange
vanskelige sosiale situasjoner,
og hvordan de på en ålreit
måte prøver å løse
dem.

La meg understreke:
Veldig ofte er politiet
den eneste operative sosialtjeneste
som er tilgjengelig for folk som er i klem. Jeg har selv
vært vitne til at politiet
løser vanskelige situasjoner
på en måte som justisministeren,
med tidligere sosialarbeiderbakgrunn,
gir full honnør, ut fra det faglige
ståstedet. Dette er mitt
utgangspunkt for å vurdere
norsk politi, og det er også på en
ordentlig måte beskrevet
f.eks. i «Politiblikket» av
Liv Finstad.

Når det gjelder det strafferettslige:
Vold skal vi gå etter, og prioriteringene
drøftes i dialog med Riksadvokaten.





                

