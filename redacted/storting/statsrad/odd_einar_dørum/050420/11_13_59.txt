  Representantens parti og det partiet
jeg representerer, delte i sin tid den oppfatning at det var riktig å få et
eget budsjettkapittel for Oslo. Det mener jeg fortsatt
er riktig. Det er riktig både for å ivareta
behovet for å løse nasjonale oppgaver som Oslo-politiet
f.eks. har gjennom sin beredskapstropp, bombehundekvipasjer, eskortetjeneste,
livvakter osv., og for å gjøre det de skal for
byens befolkning, hvor de etter min mening har funnet
fram til gode arbeidsformer for å få resultater.
De hadde i en lang periode et så sterkt
trykk mot å bære våpen offentlig
at det gav resultater. De vil holde det trykket for at ikke
det skal glippe. Både Sentrum politistasjon
og andre politistasjoner jobber mot nærmiljøet
i samarbeid med f.eks. parkeringsselskaper og
i samarbeid med utesteder, nettopp
for å bekjempe den vinningskriminaliteten som oppfattes
som krenkende. Representanten og jeg er helt enige om at den utryggheten som
folk føler som følge av det, må vi ta
på alvor. Fordi vi tar det på alvor, fordi politiet
tar det på alvor, fordi politiet i
mer trange år har lært seg fått bedre
arbeidsformer, og fordi de har fått bedre ressurser, kunne
jeg sist mandag sammen med politidirektøren si at i tillegg
til å holde trykket mot den organiserte kriminaliteten
vil vi også skjerpe trykket mot hverdagskriminaliteten.
Den har i Oslo aspekter som ran mot forretninger og kiosker,
og der har man også lyktes med å holde
fokus.

Representanten og jeg har den oppfatningen
at det i Oslo trengs satsing på både
det nasjonale og det lokale, og det er mitt hovedperspektiv også framover.





                

