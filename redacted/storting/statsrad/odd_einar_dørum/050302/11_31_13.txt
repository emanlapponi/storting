  Først kort om sikkerhet. Det har
vært et viktig skritt for sikkerheten at Stortinget fulgte
Regjeringens forslag om å opprette et digitalt nødnett
så snart som mulig. Det betyr veldig mye for sikkerheten.
Men det er ikke et alternativ til det representanten Ellingsen
tar opp.

Til spørsmålet hans: Jeg
legger til grunn at Politidirektoratet enten har kompetanse eller
skaffer seg kompetanse bl.a. gjennom PDMT. Når det gjelder
tidsperspektivet her, har jeg nettopp bedt om å få en
tilbakerapportering pr. 1. juli for da å forstå utfordringene, både
de teknologiske, de økonomiske og de tidsmessige.

Jeg har, som norsk borger og også som
statsråd, betydelig ydmykhet overfor det offentliges forsøk
på å nærme seg IKT-løsninger.
Det er lettere å lage store proklamasjoner enn å finne
praktiske løsninger. Derfor vil jeg være litt lavmælt
inntil jeg får tingene tilbake – ikke lavmælt
i behovet for å få dem tilbake, men lavmælt
i forhold til å prøve å skryte på meg noen
løfter.

