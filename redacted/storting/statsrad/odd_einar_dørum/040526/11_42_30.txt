  Jeg skal ikke prøve å gå inn
på og vurdere ulike geologiske forhold i Møre
og Romsdal, bortsett fra å si at jeg har fått
en meget skikkelig og grundig innføring om det av geolog Anda,
som også betegnet situasjonen på de
ulike steder. Men jeg skal ikke prøve å gjengi
det fra Stortingets talerstol. Det ville være
helt galt.

Det som er poenget, er at ansvarsforholdene
er klare. Det jeg også har pekt på,
er at det også er midler, bare midlene
blir samordnet rett. Det var i den sammenheng at jeg viste til det
fondet som Landbruksdepartementet har, Statens Naturskadefond. Jeg
kan også opplyse at Fylkesmannen
i Møre og Romsdal nå har sendt til meg
et utkast til en samvirkemodell, for å sørge for
at man nettopp kan dra sammen på en slik måte
at ingen skal bli sittende igjen. Jeg oppfatter det som et svært
konstruktivt innspill, og jeg vil ta kontakt med Landbruksdepartementet for å sørge
for at dette svaret blir så tilfredsstillende som det skal være
når man arbeider på den måten som man gjør
lokalt.

Jeg føler at det er tatt initiativ,
og at det videreføres initiativ. Jeg vil i den
sammenheng på nytt rose både
berørte kommuner, fylkeskommunen og fylkesmannen for at
de jobber aktivt. Det er samvirke som er holdningen her, og den
er jeg innstilt på å gjøre mitt for å bidra
til.

