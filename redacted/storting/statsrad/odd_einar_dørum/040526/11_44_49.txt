 Jeg får tilføye at jeg ikke
er konstitusjonelt ansvarlig for fjellskred,
men at jeg har et tilsynsansvar for at det ikke skal oppstå et
tomrom. Det er det ansvaret jeg har tatt. I den sammenheng har jeg
vist hvordan vi har prøvd å håndtere
det, og det er selvfølgelig et arbeid jeg vil følge opp.
Det var derfor jeg valgte å dra til Norddal kommune på 70-årsdagen
for Tafjord-ulykken. I den anledning hadde man i forbindelse med
en meget verdig minnehøytidelighet laget et aldeles forbilledlig,
presist, kompakt og lærerikt seminar. Det seminaret tilførte
meg kunnskap. Jeg traff også representantens
partifelle, ordføreren i Stranda, som var en praktisk og
løsningsorientert mann. Han var en typisk sunnmøring.
På den måten tenker jeg også:
La gode praktikere sette seg sammen. Jeg lover at jeg
skal gi mine bidrag til at dette skjer, og holder trygt
på det.

