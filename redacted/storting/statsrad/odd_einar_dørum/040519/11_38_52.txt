 Det jeg har sagt her, er at jeg tar ansvar
og sørger for at saken blir gjennomgått. Når
saken blir framlagt for Stortinget, vil Stortinget fritt kunne vurdere
om man synes dette er godt nok eller ikke. Men det sier
seg selv at når vi skal gå igjennom myndighetenes
samlede håndtering, skal vi gjøre det.

Når det gjelder saken, er den heller ikke
avsluttet fra kommisjonens side, fordi man har manglet svar fra
en rekke land. Men kommisjonen valgte å gi de svar man hadde,
bl.a. fordi man var sikker på hva som var årsaken til
forliset – selv om man ikke kunne peke
ut hvem. Da er det min plikt å purre på denne
informasjonen så langt som det er mulig, det er min plikt å vurdere
rapporten, og det er min plikt å se på den samlede
håndteringen. Dette tar jeg selvfølgelig et politisk
ansvar for, og Stortinget vil få saken.





                

