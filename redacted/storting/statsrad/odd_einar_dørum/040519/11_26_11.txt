 Jeg vil med presidentens tillatelse bruke noen
få ekstra sekunder, siden representanten hadde
en ikke meddelt tilleggskommentar
i innledningen til sitt spørsmål.

Det er ikke slik at man styres etter
media i Norge, man styres etter dokumenter framlagt i
Stortinget. Det er ikke slik at Justisdepartementet ønsker
seg store deler av Forsvaret. Tvert imot har vi et utmerket samarbeid
med Forsvaret. Det framgår både av langtidsplanen
for Forsvaret og av meldingen som Stortinget nå har fått
om sivilt-militært samarbeid, med klare spilleregler og
klare retningslinjer. Jeg følte at det var rett å si
dette.

