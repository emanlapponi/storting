 Når det gjelder nye redningshelikoptre,
foreligger det en enstemmig innstilling fra
Helikopterfaglig Forum, som har vurdert alle de redningsfaglige
forutsetningene for helikoptre.

«Havsel» lå i islandsk
redningsansvarsområde da den fikk problemer, langt utenfor
norsk område og langt utenfor rekkevidden som kan forventes
av dagens eller framtidens norske redningshelikoptre.
Det betyr at det ikke er eller blir gjort forberedelser
som tilsier at dette er en type oppdrag som våre
redningshelikoptre normalt skal kunne utføre. Når
norske fartøyer ligger langt utenfor
det området som er vårt redningsansvarsområde,
må man basere seg på redningsinnsats fra andre
land. Det var et slikt samarbeid i forbindelse
med dette fartøyet. Selv om en er i norsk ansvarsområde,
har en ikke noen garanti. Også i
framtiden, selv med alle baser på tilstedevakt, vil
det av og til være slik at helikopteret kan komme
for sent. De helikoptre vi vil få, vil også ha
en begrenset kapasitet, det er altså definert av Helikopterfaglig
Forums spesifikasjoner, som er enstemmig.

