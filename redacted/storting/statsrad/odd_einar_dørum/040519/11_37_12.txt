 Jeg har tatt et politisk ansvar, og det er
allerede gjort i revidert nasjonalbudsjett. Der står det
noe som ikke har vært uttalt tidligere, men det
stod på trykk den 11. mai:

«Videre
vil man vurdere myndighetenes samlede håndtering av saken.»

Det vil med andre ord si at Justisdepartementet
tar ansvar for å sørge for at det blir gjort.
Man vil i den forbindelse naturligvis se på spørsmålet
om eventuelle erstatninger, fordi det vil henge sammen med helhetsvurderingen.

Jeg kan forstå at mennesker som har
ventet siden 1978, forventer raske resultater. Men jeg mottok rapporten
den 20. april – jeg tror det var da – og
det var tre uker før revidert budsjett ble framlagt.
Det finnes ingenting innenfor noen
form for forsvarlig norsk saksbehandling som tilsier at dette ville
ha vært mulig i løpet av den tiden. Det jeg har
kvittert ut her, er for det første det jeg tror
de pårørende ville vite, at skipet var på rett
sted. De skulle ikke leve med den forestilling
at man feilnavigerte. Dernest tar jeg ansvaret for å gå igjennom
den samlede håndtering og i den sammenheng å vurdere
erstatningsspørsmål. Da har jeg tatt et ansvar,
og jeg vil gjøre dette så raskt som jeg kan.

