  Svaret er nei. Det som er en god nyhet, i
tillegg til det jeg hadde i hovedsvaret, er at politidistriktet
melder at i en ordinær søknadsprosess til den ledige stillingen
i Hasvik er det nå søkere til stillingen, og at prosessen med å
sikre stillingen utover den frivillige beordringen er i gang, men
ikke avsluttet.

Jeg oppfatter det ikke slik at ordføreren eller
noen lokalpolitikere har tatt til orde for borgervern. Jeg oppfatter det
ikke slik, basert på det jeg har undersøkt. Det politimesteren nok
kunne ha ment å tenke, er at vi har en politireserve, og kunne det
tenkes at den kan brukes? Jeg vil ikke basere meg på det. Jeg vil
basere meg på ordinær bemanning og rekrutteringstiltak. Jeg er glad
for at det nå er søkere. Men fordi Vest-Finnmark har hatt denne
situasjonen, vil min statssekretær på en reise som er planlagt,
sette seg nøye inn i situasjonen i distriktet. Vest-Finnmark er et
av politidistriktene i Norge, vi har også noen i Sør-Norge, hvor
man ikke alltid får rekruttert kompetente søkere. Da får vi gå tett
inn på det og se hvor kloke vi kan bli, for å få endret på de forholdene.

