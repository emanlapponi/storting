 Det er mitt inntrykk at norske ordførere,
som folk flest, er opptatt av trygghet, og det er rimelig og viktig.
I forhold til det rent konkrete vil jeg bare si følgende:
Jeg har tatt initiativet til at man skal forsterke noe som jeg vet
skjer, nemlig at politimesteren i et politidistrikt har møte
med ordførerne lokalt. Det oppfordrer jeg til at man skal
fortsette med, og det ligger også en mulighet
i å ha dialog med politiet
lokalt. Det skjer i denne byen, og det skjer mange steder i Norge.
Det er en god form for dialog, hvor man kan få den innsikt
man vil dele med hverandre, altså få noe
fra politiet og gi noe tilbake. Jeg kommer til å appellere
til at den formen forsterkes, og jeg har også konkret
bedt om at det holdes møter i løpet av dette året
i alle politidistrikt, mellom ordførerne
i distriktet og politiledelsen.

