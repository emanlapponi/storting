 Med respekt å melde kjenner jeg ordføreren
i Tromsø som en ganske frittalende mann, og jeg
får i denne sammenheng holde meg til at representanten
har et sitat av et statement, og det er det sitatet jeg kommenterer.
Ordføreren har sikkert noe å tilføye,
og det vil han nok gjøre, men basert på spørsmålet,
og basert på dette sitatet, har jeg svart veldig klart.

Jeg vil ikke svare på vegne
av norske ordførere. Jeg vil svare slik som jeg
ville følt selv, som norsk borger. Hvordan ville jeg tenkt
som norsk borger? Jeg har den oppfatning at slik jeg tenker som
norsk borger, skal jeg også tenke som tillitsvalgt
for norske borgere, altså som statsråd.
Derfor er det verdisvaret jeg valgte å gi på et verdiorientert
spørsmål fra representanten, ikke bare statsråd
Dørums svar, det er også borger Dørums
svar. Det er noe jeg vil legge til grunn i mitt møte ikke bare med
etater jeg har ansvaret for, men også med borgere
ellers i dette landet, inkludert lokale politiske tillitsvalgte.

