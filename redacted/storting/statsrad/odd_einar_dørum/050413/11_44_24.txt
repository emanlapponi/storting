 Jeg velger å ta representanten i beste
mening, men jeg er verken operativ uteleder eller politimester.
Men med det kjennskap jeg f.eks. har til de berørte politidistrikt,
og jeg nevnte spesielt Østfold, har politiet
der en egen evne til å kunne lytte til det som
er politiets utfordringer. I Østfold har politimesteren
f.eks. sagt at hele fylket, som er hans ansvar, har grenseutfordringer.
De grenseutfordringene beskrives godt av representanten i hans spørsmål
til meg. Jeg tror derfor at det lokale politi skjønner
dette og ser dette, og de har jo i mange sammenhenger dokumentert
at de både skjønner samspillet med befolkningen
og kan snakke ordentlig til dem.

For min del glemmer jeg ikke den
gang vi fortsatt hadde et Halden politidistrikt, hvordan
de som var i distriktet, kunne fortelle at straks det skjedde noe,
kunne man være sikker på at befolkningen
reagerte umiddelbart. Det er en type
nærhet mellom grunnplan og politi i grensefylket. Det
tror jeg er ganske viktig for å kunne få til
den forebyggingen som representanten og jeg er veldig enige om at
vi må få til.

