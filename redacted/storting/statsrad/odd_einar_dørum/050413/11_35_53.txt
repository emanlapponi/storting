  Når det gjelder denne helt konkrete
saken og dens svært alvorlige karakter, har jeg understreket
det, og jeg har gjort rede for hvordan den håndteres.
Jeg oppfatter at representanten og jeg har samme syn på det.

Det jeg først og fremst er glad for,
er at vi har lyktes i å komme så langt både
hos domstol og politi i forhold til denne saken og saker
i dens kjølvann. Jeg er også enig med
representanten i at det stiller krav til alle, både
til politiet, som har fått viktige verktøy for å bekjempe
denne type kriminalitet, til domstoler og til kriminalomsorgen.

Nå er det jo slik at alle
disse leddene er blitt styrket, men som det framgikk i interpellasjonsdebatten
i går, har vi gjort mye på kriminalomsorgssiden,
men vi må gjøre mer. Det er vel noe av kjernen
i svaret. Men så er dette dessverre
sammensatt, for mange av dem som står i kø, er jo
folk som kan være under enklere forhold enn dem
som tilhører den mest organiserte kriminaliteten, slik
at det generelle svaret på det generelle spørsmålet
blir: Ja, jeg ser behovet for en slik balanse, og vi må ha
den. Men når det gjelder NOKAS-saken, er det viktig at
vi gjennomfører den med den styrke som har vært
til nå. Det er helt avgjørende, tror jeg, for
en total tillit i det norske samfunnet til at denne kriminaliteten ikke
aksepteres.

