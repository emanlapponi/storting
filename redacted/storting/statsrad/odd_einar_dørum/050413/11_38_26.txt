 Jeg deler representantens oppfatning av Stavanger
Tingrett basert på de erfaringer jeg har gjort, og med
all respekt for at vi nå har en uavhengig domstolsadministrasjon.
Jeg sa i mitt svar følgende, og skal gjerne gjenta det:

«Iretteføringen
av denne saken stiller både politiet, domstolen og kriminalomsorgen
overfor store utfordringer.»

Det er hele straffesakskjeden jeg
tenker på når jeg snakker om utfordringene i saken, både
i forhold til sakens alvor og dens spesielle karakter. Jeg har uttrykt
meg på den måten fordi jeg ser at det er en slik
total sammenheng, og dermed har jeg vel også svart
på representantens spørsmål til meg.





                

