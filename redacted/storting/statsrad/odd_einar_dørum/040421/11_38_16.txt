 Når det gjelder straff som
er idømt i forbindelse med situasjoner i det tidligere
Jugoslavia, har jeg gjort rede for det.

De regler som ellers måtte gjelde,
eventuelt for permisjoner osv., er til enhver tid gjenstand
for en sikkerhetsvurdering som gjøres i norske
institusjoner. Den sikkerhetsvurderingen er streng, og den har ført
til at det er få som rømmer. Det er få unnvikelser
fra åpne institusjoner. Den samme strenghet vil
selvfølgelig bli praktisert her. Det er rett og slett forhistorien
og innholdet i dommen som vil bli vurdert for hvert eneste individ.
Det er det som på to punkter også gjør
det strengere, i den forstand at den individuelle vurderingen man
har for en mulig prøveløslatelse, faktisk kan være
unntatt for disse personene på grunn av alvoret som ligger
i krigsforbrytertribunalet. Det samme gjelder benådning.
Men de som kommer hit, vil bli vurdert på bakgrunn av det
de er dømt for, og sikkerhetsvurderingen vil skje ut fra
det. Da vil forholdene for disse være som for alle
andre som norske borgere kan antas å møte.
Heldigvis er det få som rømmer, og heldigvis er
det få som unnviker.

