 Det eksisterer ikke noen
særnorske forbehold. Norge
holder de avtaler vi inngår. Jeg kan bare bekrefte
at det er et utrolig lite antall personer det
er snakk om, men det er vår del av en internasjonal byrdedeling.

Vi opptrer også internasjonalt
i andre sammenhenger, bl.a. når det gjelder et
fengselssamarbeid med Russland og noen av de baltiske
stater. Der kan jeg forsikre representanten om at soningsforholdene
er annerledes enn i Norge. Vi har i den forbindelse sett det som
et poeng å bidra til at rettssikkerheten generelt er god,
og at de forholdene man skal sone under, er skikkelige.
Men de forhold som er i Norge, er regulert av avtalen med FN, og
vi har som stat selvfølgelig all interesse av å følge
det.

Jeg har også et personlig
engasjement når det gjelder dette, i den forstand at jeg
oppfatter krigsforbryterdomstolen for Jugoslavia som det siviliserte
samfunns oppgjør med brutal etnisk rensing i en sentral
del av Europa.





                

