 Det er enhver stortingsrepresentants plikt å være
engasjert i sitt distrikt. En justisminister er ikke politimester
i Hordaland, ikke politimester i Oslo, ikke
politimester i Sør-Trøndelag og ikke
politidirektør. Jeg er nødt til å skaffe verktøyene
og sørge for – så godt jeg kan – at
etatsstyringen som utøves, hever kompetansen. Jeg har derfor
i mitt første svar gjort rede for hvordan kompetansehevingen skjer.

Det som ofte skjer i politiet, er
at den gode praksis som etablerer seg et sted, gir smitteeffekt.
Det som har vært resultatet av den offentlige debatt – og
den offentlige debatt er alltid en viktig debatt – har
jo vært at politimester Refvik har sagt at vi har gjort
for lite, vi skal gjøre noe med det. Det er det sikreste
svar på det. Han er en effektiv mann, denne Refvik, og
når Politidirektoratet stadfester hva de gjør,
er det det klareste uttrykk jeg kan gi i stortingssalen for at noe
vil skje. Men selvfølgelig – jeg reiser rundt
og besøker folk, og jeg har jo talens evne jeg også.
Da får jeg drive det på min måte
når jeg drar rundt omkring i landet.

Som sagt, lesing av norsk regionalpresse gir
meg meget stor innsikt og glede, og også de artiklene
der politiet selv går ut og er åpne.
Jeg synes politimesteren her er prisverdig åpen og selverkjennende,
og så sier han at nå skal han gjøre
noe.





                

