 Det er slik at vi alltid styrer etter
de budsjetter vi har. Stortingets representanter påvirker
de budsjetter som er til behandling.

La meg likevel si følgende
til ettertanke for alle, meg selv inkludert, gjerne også representanten
Hedstrøm og andre som hører på:
Budsjettet for inneværende år var et forlik mellom
regjeringspartiene og Arbeiderpartiet. I budsjettforliket for 2003,
inngått mellom regjeringspartiene og Fremskrittspartiet,
ble politibudsjettet styrket med 46 mill. kr av en total styrking
på ca. 5,7 milliarder kr. Det vil si at ved det budsjettforliket
prioriterte Fremskrittspartiet 99 pst.
av det som gikk inn i forliket, på andre områder
enn det som var knyttet til kriminalitetsbekjempelse.





                

