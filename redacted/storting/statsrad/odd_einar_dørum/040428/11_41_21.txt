 Jeg er selvfølgelig helt enig med
representanten når det gjelder den siste setningen som
ble ytret. Siden representanten tar opp spørsmålet,
har hun selvfølgelig krav på et skikkelig svar.

Jeg har gitt denne redegjørelsen på bakgrunn
av informasjon som jeg har fått fra Politidirektoratet,
som selvfølgelig bygger på lokal informasjon.
Det er handlet på den måten jeg gjorde rede
for, slik at man har reagert i forhold til saken. Man har forholdt
seg til den som var ansvarlig, altså butikkeieren, og man
har fulgt opp saken. Det som er et tilleggspoeng, og som jeg ikke
skal gjøre noe  stort  politisk  nummer  av,  er  at  jeg
 i  sin  tid  mente – og jeg mener fortsatt – at
det var rett å skjerpe straffebestemmelsene for naskeri,
og at man kunne reagere med det som heter borgerarrest.
Det gjorde det mulig for butikkeieren å gjøre
det han gjorde i dette tilfellet. Han opptrådte i samsvar
med loven. Så langt jeg kan skjønne, ble han også mottatt
av politiet på en riktig måte,
og saken er fulgt opp.

Men representanten og jeg er enige om én
ting, og det er at det er helt grunnleggende at man forstår
hvordan politiet opptrer. Derfor har jeg også tatt
initiativ til at politimestrene skal ha møte
med ordførerne i de ulike kommuner i sitt distrikt
for å diskutere hvordan kommunikasjonen generelt er mellom
befolkningen og politiet.

