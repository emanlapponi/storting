 Jeg bygde mitt hovedsvar
på innsatsen til politiet i Østfold.
Jeg antar at representanten synes at det er rosverdig at man etterfølger
metanolsaken. Man planlegger jo ikke en slik sak, men
når den dukker opp, må man ta den med stort og
tungt alvor.

Jeg antar at representanten også synes
det er rosverdig at man går løs på tyverier
av båtmotorer. Det er jo i høyeste grad hverdagskriminalitet
som rammer folk, og man går faktisk inn i den. Jeg går
ut fra at han også synes det er rosverdig at
man har politifolk rullende framfor sittende, slik at de kan samles,
som på Hvaler.

Så er det den generelle situasjonen,
hvor jeg aldri har lagt skjul på at politiet
har et stramt budsjett. Derfor sa jeg at jeg må komme tilbake
til det i budsjettsammenheng. Jeg får sitere meg selv fra
spontanspørretimen, hvor jeg sa at de utfordringer politiet
står overfor, bl.a. på bakgrunn av situasjonen
i Stavanger, vil bli drøftet og tatt opp i tilknytning
til revidert nasjonalbudsjett.

