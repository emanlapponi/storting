 Jeg er klar over at det som kan være
en liten sak ett sted, alltid er en stor sak for den det gjelder.
Slik er det jo. Det går på forholdet til rettsstaten.
Det var grunnen til at jeg i sin tid faktisk fremmet den lovendringen
som gjorde at man der og da kunne reagere overfor
naskeri.

Jeg har fått en redegjørelse
som etter min mening forklarer at politiet
har reagert på en dekkende måte. Men representanten
og jeg er enige om at det er svært viktig at kontakten
er god lokalt. Etter besøk bl.a. i Sogn og Fjordane
politidistrikt vet jeg at de legger vekt på det. Jeg har som
en oppfølging av det politiet har gjort
tidligere, nettopp understreket denne kontakten mellom
ledelsen i et politidistrikt og lokale ordførere. Det er
jo slik at det som skal på bordet, kommer på bordet.
Jeg vil sitere min avdøde svigermor, som hadde et gyllent
prinsipp. Hun sa: apb – alt på bordet. Representanten
og jeg deler dette synspunktet.





                

