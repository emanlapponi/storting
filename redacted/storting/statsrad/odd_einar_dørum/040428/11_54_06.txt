 Det siste spørsmålet ble
tatt opp, gjort rede for og behandlet i forbindelse med
budsjettet for inneværende år, og representanten
framførte sine resonnementer da. Stortingsflertallet
valgte da å ha den ordningen som nå eksisterer.

La meg slå helt klart fast at selvfølgelig
er sikkerheten til politifolk avgjørende. Den sikkerheten
knytter seg selvfølgelig både til kjøretøyer
og til annet utstyr, som er tatt opp her. Men den knytter seg kanskje også til
noe annet, som i debatten på en utmerket måte
ble gitt uttrykk for av lederen for Politiets Fellesforbund i Rogaland,
tror jeg det var, som sier at vi ikke kan basere
oss på å utkjempe gateslag, men at vi må være
i forkant. Så svaret er, for å ta et ord som representanten
sikkert er enig med meg i: etterretning, etterretning, etterretning – altså at man
kan være ute i forkant. Derfor har jeg også lagt
vekt på å få en rask utsendelse av det
arbeid som er bestilt tidligere, og som går på å se
på politiets metoder for også å kunne
komme inn på et tidligere tidspunkt.

