 Gjennom Politidirektoratet har jeg innhentet
følgende opplysninger i saken:

«Fredag
19. mars 2004 ca. kl. 1700 melde ein butikkeigar i Sogningen Storsenter
om tjuveri i butikken. Meldinga vart gjeven av ein annan person
på vegne av butikkeigaren. Personen som dei tilsette i
butikken trudde var gjerningsmannen var teken hand om, og var framleis
i butikken. Meldinga var motteken av operasjonssentralen i Florø.
På dette tidspunktet var det ikkje tenestemenn
på ordinær teneste i Sogndal. Tenestemannen på operasjonssentralen
vurderte at det ikkje var grunnlag for å kalle
mannskap ut på overtid. Det vart avtalt at butikkeigaren
skulle levere melding om tjuveriet på Sognal politistasjon
måndag 22.3.04. Meldaren vart deretter sett telefonisk
over til ein av tenestemennene som hadde vaktteneste i distriktet.
Meldar var samd i at det vart gjeve formell melding til politiet påfølgjande
måndag. Det vart ikkje gjort noko avtale om
at butikkeigaren skulle ha med den mistenkte. 						Måndag
22. mars 2004 møtte butikkeigaren med den mistenkte på Sogndal
politistasjon. Butikkeigaren forklarte at det var teke
fleire varer frå kjøpesenteret, men at mistenkte
var teken på fersk gjerning med berre ein gjenstand i lomma.
Denne gjenstanden var ein svamp til kr. 29,50. Dette var den einaste
gjenstanden butikkeigaren var sikker på at den mistenkte
hadde teke. Butikkeigaren trudde at mistenkte hadde teke
meir både frå hans butikk og andre
butikkar på senteret, utan at han kunne gjere
nærare greie for mistanken. 	Tenestemann tok
imot og registrerte meldinga om butikktjuveri frå butikkeigaren.
Han tok og imot bevismaterialet, som var bilete frå senteret sine
overvakingskamera. Desse bileta vart lagt ved saka. Butikkeigaren
vart orientert om at den mistenkte ville bli kalla inn til avhøyr
ved eit seinare høve.
Den mistenkte er asylsøkjar og kjend av politiet
i Sogndal frå tidlegare. Grunnen til at politiet
ikkje kunne avhøyre han straks, var at han ikkje
snakka norsk og svært dårleg engelsk. Politiet
hadde ikkje tolk til stades. I tillegg ville politiet
førebu avhøyret noko meir, fordi
dei hadde nokre andre saker dei ville avhøyre
han om samstundes.
Måndag 5. april 2004 vart den mistenkte avhøyrd med
hjelp av tolk. Saka er framleis under etterforsking.»

Jeg har ingen håndtering av denne
saken på bakgrunn av redegjørelsen fra Politidirektoratet.
Jeg kan imidlertid opplyse at strafferammen
for naskeri ble hevet etter forslag fra meg, for å muliggjøre
at butikkansatte eller vektere kunne pågripe
naskere og så varsle politiet. Denne lovendringen
ble vedtatt mot stemmene til Arbeiderpartiet
og Sosialistisk Venstreparti.

