 Representanten resonnerer omkring hvordan vi
skal få til et godt forvaltningssamarbeid, noe jeg også har
funnet grunn til å omtale spesielt i forbindelse
med revidert nasjonalbudsjett. Det er et område hvor representanten
har utvist et prisverdig engasjement. De beste grunner
for at det søkes løsning innenfor
helsevesenet for utilregnelige, vil gjelde når
de klart begår samfunnsskade, men ikke farlig
kriminalitet. Og skal man gå inn på dette, må man føre
den dialogen som jeg har skissert, med Helsedepartementet. Vi fører
nå en slik dialog med Helsedepartementet og andre berørte,
og da er spørsmålet om det kan etableres ordninger
for utilregnelige som begår en slik kriminalitet. § 12 er
jo rammen for det, og poenget er rett og slett å sørge
for at vi ikke får gråsoner, men at
vi får det slik at gode, operative folk innenfor
helsesystemet, innenfor helseforetak og innenfor
kriminalomsorgen kan skape samarbeidssituasjoner. Jeg har selv vært
i en rekke slike praktiske situasjoner. Jeg kan forsikre representanten
at jeg legger trykk på for at vi skal få til slike
forvaltningsavtaler.

