  Jeg vil gjerne gjenta at denne regjeringen
har et særdeles aktivt engasjement i forhold til IT Fornebu.
Jeg har selv besøkt senteret på Fornebu. Jeg har
hatt møte i departementet med representanter fra styret.
Vi har fra statens side bidratt til investeringer med
over 400 mill. kr, og vi har en grunnfinansiering til Simula-senteret
i størrelsesorden 50 mill. kr årlig. Dette betyr
at vi har et aktivt forhold til utviklingen av IT Fornebu.

Det er, som jeg sa, styrets ansvar å sørge
for utviklingen av senteret. Jeg synes at styrets ambisjoner er
særdeles beskjedne dersom man ikke er i stand
til å se de betydelige mulighetene som ligger i markedet
i dag, som nærmest er på topp. Hvis man ikke
da ser mulighetene som ligger der, og benytter seg av dem, vil jeg
beklage det sterkt. Men det er altså styrets ansvar, i
tillegg til de betydelige beløpene som staten har bevilget
til senteret.





                

