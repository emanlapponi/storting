 Det er vel ingen regjering før denne
som så tydelig har sagt at den vil bidra til satsing i
nordområdene. Denne regjeringen har pekt ut nordområdene
som sitt viktigste strategiske satsingsområde.
Det gjelder også næringsaktivitet som
reiseliv.

Vi vet jo også at et av våre
fremste fortrinn for å selge Norge i reiselivssammenheng,
er natur, kulturlandskap     – og det Nord-Norge representerer
i denne sammenhengen. Jeg har kontinuerlig møter med Innovasjon Norge
for å forsikre meg om at de gjennom de disponeringer og
det arbeidet de gjør, støtter opp under Regjeringens
satsing i nordområdene. Jeg er veldig trygg på at
når vi først får dette prosjektet på bordet,
vil Innovasjon Norge i den utstrekning det er mulig, bidra
til å få prosjektet realisert.





                

