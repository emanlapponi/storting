 Jeg har for så vidt forståelse
for at representanten ønsker et forpliktende svar, men
jeg vil gjerne understreke: Det foreligger ennå ingen
søknad om støtte til prosjektet, og
da er det vanskelig å håndtere
spørsmålet her og nå.

Men jeg vil også i denne
sammenheng gi ros til aktørene i prosjektet i Troms for
det arbeidet de har satt i gang. Det er inngått et samarbeid
for utvikling av infrastruktur når det gjelder nasjonalpark,
og det er gjennom samarbeid vi kan oppnå de
beste resultatene. Det er også naturlig å se
til Finland, som aktørene gjør, som har en mye
lengre historie enn Norge
når det gjelder arbeidet på dette feltet. Vi vet også at
reiseliv er en av verdens raskest voksende næringer, og
denne regjeringen har en ambisjon om at Norge skal få sin
del av denne veksten. Den veksten må fortrinnsvis
komme bedriftene og næringene til gode gjennom økt
lønnsomhet.

