  Til det siste: Representanten vil ikke
få det konkrete innholdet i saken på nåværende
tidspunkt. Som sagt er dette omtalt i St.prp. nr. 1, og vi vil måtte
komme tilbake til det mer konkrete innholdet. Dessuten
ligger dette til samferdselsministerens og Samferdselsdepartementets
område. Jeg er sikker på at vi vil komme tilbake
til det konkrete innholdet etter hvert.

Ellers er jeg enig med representanten i at
bedriften er viktig for Moss kommune, og det vil være
interessant også for
meg å følge opp utviklingen for bedriften framover.

Så viser representanten til aktiviteten
rundt Union i perioden før valget. Jeg er veldig
glad for at den forrige regjeringen og den forrige
næringsministeren viste et tydelig engasjement, sammen
med de partiene som i dag utgjør regjeringsflertallet.

