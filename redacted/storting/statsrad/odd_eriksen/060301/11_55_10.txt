  Regjeringen og de tre partiene
som i dag utgjør Regjeringen, mener det samme
i dag som vi mente før valget. Vi gjør nå i
dag det vi lovte velgerne i forbindelse med valget. Jeg er kjent med
at en rekke fylkespartier i Arbeiderpartiet
har gitt uttrykk for hva de mener er best for nummeropplysningen. Det
må de ha lov til. Så vidt jeg vet, er det ingen
fylkespartier som har stilt krav om hvordan jeg skal utøve
min rolle som statsråd i forvaltningen av statens eierinteresser i
Telenor.

Det som er viktig for meg, og det som det er
gitt utrykk for fra ulike fylkespartier, er at Telenor må oppfylle
den avtalen som er inngått mellom Telenor og
Samferdselsdepartementet med hensyn til å legge til rette
for en slik tjenesteproduksjon som Opplysningen 1881 utøver.

