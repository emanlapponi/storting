  Jeg vil gjerne gjenta det jeg sa i mitt første
innlegg, at det som er viktig for meg, er at Telenor leverer de
tjenestene de har forpliktet seg til gjennom avtale mellom
Telenor og Samferdselsdepartementet. At ulike fylkespartier har
uttrykt bekymring både i forhold til den tjenesten som
skal leveres og de konsekvensene det kan ha for ulike lokalsamfunn
dersom et eierskifte finner sted, er naturlig, og det respekterer
jeg. Det må de også ha lov til. I min
utøvelse av rollen som statsråd og som
forvalter av statens eierinteresser i Telenor, vil jeg vurdere de
innspillene som kommer, men det er ikke det samme som
at Regjeringen gir utydelige signaler med hensyn til vårt
eierskap i Telenor.





                

