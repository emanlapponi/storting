 Først og fremst vil jeg si at jeg
har stor forståelse når det gjelder de menneskene
som blir ledige etter at Norske Skog har gjort vedtak
om å stenge Union.

Den avtalen som representanten Torbjørn
Hansen her peker på, er en avtale som er inngått mellom
Norske Skog og lokalsamfunnet i Skien. Jeg er veldig glad
for at den avtalen er anbefalt av de tillitsvalgte, av Skien kommune, og
at de ansatte for øvrig synes å være
fornøyd med den pakkeløsningen som ble
presentert i går. Det er et ansvar og en oppgave som ligger
til lokalsamfunnet, og avtalen er mellom lokalsamfunnet,
Skien kommune og Norske Skog, der staten ikke
har en direkte rolle.





                

