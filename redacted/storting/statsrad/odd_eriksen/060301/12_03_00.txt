 Det at Hydro har besluttet å legge
ned en produksjon av aluminium basert på Søderberg-metoden,
har sin begrunnelse i miljøskadelige utslipp og et pålegg
gitt av miljøvernmyndighetene. At jeg har bedt Hydro
om å vurdere tidspunktet for nedstengning av Søderberg-anleggene,
er mer knyttet til at Hydro selv må foreta en
vurdering av hva som er riktig og hensiktsmessig i forhold til de
pålegg som er gitt. Det kan være i forhold
til de pågående omstillingene i Årdal-samfunnet,
det kan være i forhold til hvorvidt selskapet
nå produserer, og drifter Søderberg-anleggene,
på en måte som i større grad
tar hensyn til de miljømessige begrensningene som SFT har
pekt på, enn denne type produksjon
hadde for fem år siden. Men det er Hydros ledelse som må ta
beslutningen i forhold til de pålegg som er gitt. Jeg har ikke
til hensikt å overprøve Hydro i så måte.

