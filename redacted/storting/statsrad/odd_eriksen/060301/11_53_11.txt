  Regjeringen bad før jul Telenor om
en redegjørelse for denne saken. Telenor har i brev redegjort
for at de vurderer det framtidige eierskapet til Opplysningen AS.
Dette gjøres ifølge Telenor for å sikre
at Opplysningen AS får tilgang på ny kapital.
Telenor mener at dette er nødvendig for å kunne
fortsette den positive utviklingen Opplysningen har hatt til tross
for økende konkurranse. Telenor har ikke truffet
endelig beslutning i denne saken.

Salg av virksomhet, omstillinger, nedleggelser
og omstruktureringer er naturlige prosesser i alle selskapers
utvikling, også i selskaper hvor staten har eierinteresser.
En beslutning i Telenor om å selge de resterende aksjene
i Opplysningen AS hører inn under ansvarsområdet
til styret i Telenor ASA.

