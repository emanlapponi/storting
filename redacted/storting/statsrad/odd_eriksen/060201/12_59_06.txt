 Jeg ser vel ikke så mange
problemer knyttet til de distriktsrettede ordningene,
men jeg ser en betydelig mengde utfordringer, og de er nettopp
knyttet til tilgangen på privat kapital. Det er utfordringer
som jeg vil jobbe aktivt med, og som er knyttet til hva slags struktur
vi velger på fondene.

Representanten peker på de utfordringer
vi står overfor i Namsos-området. Jeg er kjent
med at det pågår arbeid i andre
deler av Vestlandet, som del av Midt-Norge. Det er interessante
drøftelser som pågår, og det tas initiativ
som gjør at jeg er ganske trygg på at
vi skal kunne nå målsettingene om å opprette
de distriktsrettede såkornfondene som ivaretar behovet
for tidlig fase-kapital, innenfor de ambisjonene
som jeg antar vi har felles.





                

