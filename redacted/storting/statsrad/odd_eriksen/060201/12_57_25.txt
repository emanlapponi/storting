  Jeg kan forsikre representanten om at jeg
vil gjøre mitt ytterste for å nå de målsettingene
som det her pekes på, innenfor de rammene som
vi blir tildelt fra ESA, og innenfor de regelverk
og det virkeområde som EU vil ta beslutning om når
det gjelder distriktspolitiske virkeområder.

Det er helt åpenbart at vi står
overfor utfordringer knyttet til det
siste spørsmålet, og det gjelder tilgang på privat kapital.
Jeg er godt kjent med at nærhet til investeringsområdet
er viktig, og jeg skal se nærmere på hvordan man gjennom å utforme
strukturen på disse fondene kan ivareta også dette
hensynet når det gjelder tilgang på privat kapital.

