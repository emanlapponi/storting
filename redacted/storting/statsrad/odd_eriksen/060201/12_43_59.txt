 Først og fremst er denne regjeringen
opptatt av at næringslivet skal bruke mest mulig
tid til verdiskaping. Samtidig er det viktig å være
realistisk, for samfunnet trenger en del informasjon fra næringslivet.

Men det som er det aller viktigste
som representanten Fostervold peker på, er at vi må lære
oss bare å spørre én gang.
Det skal være det styrende. Da er spørsmålet
hvorvidt vi skal bidra til å forankre
denne type arbeid i alle departementene. Og
da er svaret på spørsmålet ja, vi vil
bruke tid og krefter på at dette arbeidet, som
er så utrolig viktig for næringslivet
og for verdiskapingen i landet, blir forankret
bredest mulig.

