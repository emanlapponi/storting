 Merverdiavgiftsreformen som trer
i kraft 1. juli 2001, innebærer at det innføres
generell merverdiavgiftsplikt på omsetning av tjenester.
En generell avgiftsplikt innebærer at alle tjenester i
likhet med varer blir omfattet av merverdiavgiftsplikten, med mindre
de uttrykkelig unntas. Etter reformen vil omsetning av rettigheter
til fast eiendom som hovedregel fortsatt være unntatt fra
avgiftsplikt. Dette gjelder likevel ikke for utleie av parkeringsplasser
og båtplass til fartøy under 15 meter. 

Det betyr at virksomhet med utleie av båtplasser
vil være pliktig til å beregne utgående
merverdiavgift av vederlaget, samtidig som de får trukket
fra inngående merverdiavgift på anskaffelser til
bruk i virksomheten. Det er imidlertid en forutsetning at de alminnelige
kravene i merverdiavgiftsloven for øvrig er oppfylt. Det
er bl.a. et krav om at utleien må skje i næring. 

Utleie av båtplasser mot vederlag
vil derfor vanligvis være avgiftspliktig. I forarbeidene
er det vist til at utleie av brygge- og annen fortøyningsplass
til lystbåter i gjestehavner og marinaer blir
avgiftspliktig. 

Utleie av båtplasser skjer ofte gjennom
foreninger. I disse tilfellene ytes vederlaget gjenom medlemskontingent og/eller
dugnadsarbeid. Merverdiavgiftsloven gjør unntak for omsetning
fra ideelle organisasjoner og foreninger når vederlaget
mottas i form av 

medlemskontingent, 

og kontingenten
dekker varer og tjenester som er ledd i organisasjonens
eller foreningens ideelle virksomhet. Skal foreningen være
ideell, må den ivareta allmenne samfunnsinteresser på tvers
av særinteresser. Foreningen må også være tilgjengelig
for et bredt spekter av mennesker. På denne bakgrunn antar
jeg at båtforeninger som kun har til formål å skaffe
båtplass til medlemmene, ikke anses som ideelle, og således
ikke omfattes av dette unntaket.

Som nevnt er det et alminnelig vilkår
for avgiftsplikt at det utøves næringsvirksomhet.
For enkelte båtforeninger kan det være noe tvilsomt.
Jeg viser til at Finansdepartementet i en konkret sak har uttalt
seg om dette. Det gjaldt en båtforening som hadde til formål å skaffe
medlemmene båthavn og sørge for vinteropplag av
medlemmenes båter. Medlemskontingenten dekket foreningens utgifter
til reparasjon av bygninger og annet utstyr, lønn til en
ansatt, grunnleie, administrasjon mv. En del vedlikeholdsarbeid,
administrasjon mv. ble også utført på dugnadsbasis
av medlemmene. Medlemmene betalte særskilt for bl.a. isfri
havn, leie av skap, tauing av båt til og fra slipp, forsikring
av båter i opplag og andel av kontingenter til andre foreninger
og forbund. Dette er gjengitt i Uttalelser om merverdiavgift nr.
4/75. Departementet var i tvil om en forening med formål
og virksomhet som nevnt kunne anses som næringsdrivende,
og bestemte med hjemmel i merverdiavgiftsloven § 10
sjette ledd at denne båtforeningen ikke skulle anses som
næringsdrivende. 

Jeg finner grunn til å påpeke
at denne avgjørelsen forutsetter en streng vurdering, og
at utleievirksomhet normalt vil skje i næring. Denne vurderingen
blir skjønnsmessig og må avgjøres i det
konkrete tilfellet. 

Videre gjør jeg oppmerksom på at
departementet i forbindelse med merverdiavgiftsreformen vil gjennomgå særskilte
fritak fra avgiftsplikten som er gitt av avgiftsmyndighetene med
hjemmel i merverdiavgiftsloven. Denne gjennomgangen kan medføre
endringer av de fritak som er gitt, også i forhold til
ovennevnte avgjørelse. 

  Utgangspunktet her er at disse spørsmålene
er jo ikke endelig avklart. Det pågår et arbeid
i Finansdepartementet rundt det. Det er som kjent mange forhold
som må klargjøres i oppfølgingen av merverdiavgiftsreformen.
Og da er det altså slik at utleie av båtplass
som er å anse som næringsvirksomhet, vil være
avgiftspliktig, mens i den utstrekning det anses for å være
en ideell organisasjon, er det ikke avgiftspliktig. Avgrensingen
av det må i mange tilfeller skje i hvert enkelt tilfelle.
Derfor kan jeg ikke gi et svar som er helt definitivt, på hva
som gjelder for foreninger generelt. 

  Jeg kjenner ikke til uttalelsene fra de ulike
fylkesskattesjefene. Det som imidlertid er helt klart, er at momsplikt
knyttes til begrepet næring og utøvelse av næringsvirksomhet.
Derfor er det altså slik at det i mange tilfeller må skje
en avveining for hver enkelt virksomhets vedkommende. Selv om det
skulle være ønskelig å kunne gi enkle
og klare svar, så er det slik at det alltid har vært
vanskelige avveininger i tilknytning til momsregelverket. Det viser
også den enkeltsaken som det her er vist til, som er gjengitt
i Uttalelser om merverdiavgift nr. 4/75, hvor man konkluderte
med at det ikke var næringsvirksomhet. Men her må jeg
altså vise til at man i svært mange tilfeller
vil måtte foreta en avgjørelse basert på en
vurdering av det konkrete tilfellet.





                

  Forsøksordningen med lørdagsåpne
systembolag i Sverige har pågått i om lag ett år.
I løpet av våren kan det bli besluttet om ordningen
skal gjøres permanent.

Grensehandelen med alkohol kan øke
dersom flere systembolag langs grensen blir lørdagsåpne.
Tall fra Statens institutt for alkohol- og narkotikaforskning tyder imidlertid
på at under 2 pst. av det totale forbruket av vin og brennevin
i Norge stammer fra grensehandel med Sverige. I tillegg bidrar norske
kvotebestemmelser til å begrense grensehandelen med alkohol.

Grensehandelsundersøkelser viser at
matvarer, og særlig kjøtt, er den viktigste grunnen
til at nordmenn reiser til Sverige for å handle. Vedtaket
om redusert matmoms fra 1. juli 2001 vil gi lavere pris på norske
matvarer, og forventes å føre til at grensehandelen
med Sverige generelt vil reduseres.

Regjeringen er oppmerksom på at utviklingen
i svenske alkoholavgifter vil kunne legge et press på våre
alkoholavgifter over tid. På bakgrunn av utviklingen i
Sverige vil Regjeringen derfor løpende vurdere alkoholavgiftene, bl.a.
i budsjettet for 2002. 

Per Ove Width hadde
her overtatt presidentplassen.

  Regjeringen foreslo som kjent å redusere
brennevinsavgiften med 17,5 pst. i budsjettet for 2001. Regjeringen
har altså fulgt opp den problemstillingen som representanten
her tar opp. Jeg konstaterer at vi ikke fikk flertall i Stortinget
for det.

  Jeg har nettopp svart på det. Regjeringen
foreslo en betydelig reduksjon i brennevinsavgiften – i
motsetning til de budsjettforlik hvor Fremskrittspartiet inngikk
avtale med sentrum, hvor det ikke inngikk en slik reduksjon. Jeg
konstaterer imidlertid at Regjeringen ikke fikk tilslutning til det
forslaget man la fram for Stortinget. Men det er et spørsmål
som vi løpende vil vurdere.

