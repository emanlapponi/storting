  Hensikten med de høye avgiftene på alkohol
er først og fremst å begrense alkoholforbruket.
Det er grunn til å tro at de høye avgiftene har
bidratt til at Norge har et vesentlig lavere alkoholforbruk enn
andre land.

Forbruket av svakvin og øl har økt
jevnt de siste årene, og det uregistrerte forbruket av
disse produktene er lavt. Tall fra Statens institutt for alkohol-
og narkotikaforskning tyder på at også grensehandelen
med disse produktene er forholdsvis lav. Vinmonopolets omsetning
av svakvin økte med 66 pst. fra 1990 til 2000.

I samme periode sank Vinmonopolets omsetning
av brennevin med 21 pst. Om lag halvparten av brennevinsforbruket
kommer i dag fra uregistrerte kilder som smugling, hjemmebrenning,
grensehandel og taxfree-handel. For Regjeringen er det ønskelig å bringe
brennevinsforbruket inn i mer registrerte former. Redusert avgift
på brennevin vil gjøre smugling og hjemmebrenning
mindre lønnsomt og kan bidra til at turistimporten reduseres. Dette
var noe av bakgrunnen for at Regjeringen foreslo å redusere
avgiften på brennevin med vel 15 pst. i forbindelse
med momsreformen fra 1. juli 2001. I forbindelse med budsjettforliket
med sentrumspartiene ble imidlertid denne avgiftsreduksjonen ikke
vedtatt. Jeg legger derfor ikke opp til å foreslå reduksjoner
i alkoholavgiftene i forbindelse med revidert nasjonalbudsjett for
2001.

Regjeringen er oppmerksom på at avgiftsutviklingen
i Sverige vil kunne bidra til å legge press på alkoholavgiftene
i Norge over tid. Sverige vil gradvis avvikle sine særskilte
innførselskvoter for alkohol og tobakk fram til 1. januar
2004. Med mer liberale innførselskvoter kan svenskene komme
til å redusere avgiftene på alkohol i årene
framover, men det er ikke tatt noen beslutning om det ennå.
Blant annet på bakgrunn av avgiftsutviklingen i Sverige
vil Regjeringen vurdere alkoholavgiftene på nytt i budsjettet
for 2002.

  Jo, og det var noe av bakgrunnen for at Regjeringen
foreslo en nominell reduksjon i brennevinsavgiften på 17,5 pst.
Men jeg konkluderer med at Stortinget ikke sluttet seg til det. Det
tar jeg til etterretning.

  Jo, men hvis representanten vil høre
etter hva jeg sier, så skal jeg gjenta at vi i budsjettet
foreslo 17,5 pst. reduksjon av brennevinsavgiften, men
Stortinget sluttet seg ikke til det. I det ligger det også at
Regjeringen ser både de problemstillingene som ligger i
at vi har en god del uregistrert handel med brennevin, og problemstillingen
knyttet til det vi ikke kan se bort fra, nemlig en mulig ytterligere
avgiftsreduksjon på svensk side. Det var bakgrunnen for
Regjeringens forslag. Men det var altså slik at det ved
den samlede budsjettløsningen ikke ble gitt tilslutning
til det forslaget, og derfor finner jeg ingen grunn til å gjenta
det i forbindelse med revidert nasjonalbudsjett, men jeg har latt
det stå åpent for at Regjeringen kan komme tilbake med
forslag om reduserte avgifter på alkohol i budsjettet for
2002.





                

  Finansdepartementet arbeider nå med
en odelstingsproposisjon med forslag til ny takseringsløsning,
og den vil bli lagt fram i vår. 

  Jeg er selvsagt enig i at det er viktig med
en mer rettferdig takst. Derfor har jeg arbeidet fram et forslag
om det, og jeg kommer til å legge det fram for Stortinget
i vår. 

  Ja, det gjør jeg. Derfor mener jeg
det er nødvendig å endre det, og det har Arbeiderpartiet
ment lenge. Det er også en viktig bakgrunn for at Regjeringen
legger fram et nytt system. Vi kommer til å legge fram
et system som er basert på produksjonsverdi, og ikke på markedsverdi.
Det forslaget kommer til våren. Jeg har lyst til å vise
til at også Fremskrittspartiet har stemt for økninger
i de årlige takstene, senest i forbindelse med
budsjettforliket med regjeringen Bondevik i 1998, hvor man økte
boligtakseringen med 5 pst. 

Mitt utgangspunkt er at vi må få et
mer rettferdig system, vi må få ett rettferdig
system, og det er utgangspunktet for det Regjeringen legger fram
om relativt kort tid. 





                

 Et interkommunalt aksjeselskap er som aksjeselskap
i utgangspunktet et eget skattesubjekt. Et selskap kan imidlertid
være fritatt for skatteplikt dersom det ikke har «erverv
til formål». Dette følger av en alminnelig
bestemmelse i skatteloven. Bestemmelsen gjelder aksjeselskap, andelslag, klubber,
foreninger mv. Bestemmelsen gjelder også uavhengig av om
selskapet er offentlig- eller privateid. 

Det er de lokale ligningsmyndighetene som må ta
stilling til om et konkret selskap har erverv til formål,
slik også nærings- og handelsministeren svarte
i det tidligere angitte spørsmålet. Hvorvidt lovens
vilkår om «ikke erverv til formål» er
oppfylt, må avgjøres etter en totalvurdering av
en rekke momenter. Sentralt i vurderingen, men ikke alltid avgjørende,
er vedtektenes bestemmelser om drift uten sikte på overskudd.
Det kan videre bli lagt vekt på hvordan selskapet er finansiert,
om det har et ideelt formål, hvem midlene tilfaller ved
oppløsning, og om selskapet utdeler utbytte.

At et selskap konkurrerer om et anbud, medfører
ikke i seg selv at selskapet må anses å ha erverv
til formål. Ligningsmyndighetenes oppgave i et slikt tilfelle
vil være å håndheve skattelovgivningen
ut fra de faktiske forhold. Dersom et selskap innretter seg slik
at lovens betingelser for skattefri status oppfylles, kan nok det
ha uheldige konkurransevridende sider. At selskapet konkurrerer
med andre om oppdrag, gir imidlertid ikke uten videre grunnlag for å slutte
at selskapet har erverv til formål i skattelovens forstand. 

  Nei, jeg kan ikke se at man kan unngå elementer
av skjønn. Det er de lokale ligningsmyndighetene som vil
måtte utøve det. Det gjør at det er vanskelig
for meg å forholde meg til denne konkrete saken, det vil
det være naturlig at de lokale ligningsmyndighetene tar
standpunkt til. Men det er slik i mange deler av skattelovgivningen
og ligningsregelverket at det er et skjønn som
må utøves lokalt, og det virker for meg å være
tilfellet i denne saken. 

  Her kan jeg bare vise til det svar som statsråd
Knudsen gav i den tidligere spørretimen. 





                

