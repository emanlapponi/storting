  For det første er det slik
at Regjeringen stilte opp med ekstra midler og bevilget
52 mill. kr i revidert nasjonalbudsjett til sikringstiltak i Trøndelag
og på Vestlandet. I tillegg har Kommunal- og regionaldepartementet
bevilget 44,7 mill. kr i ekstraordinært skjønn
til kommuner som har hatt merutgifter som følge av naturskader.
Dette gikk det ut en pressemelding om sist fredag. Derfor har kommuner
med spesielt høye merutgifter fått
dekket alle utgifter utover 250 kr pr. innbygger. Flatanger
har f.eks. fått dekket 97 pst. av sine merkostnader,
unntatt sikringstiltakenes distriktsandel.

Vi har dermed langt på vei innfridd
det vi, kommunalministeren og undertegnede, samlet sett sa på våre
reiser i Nord-Trøndelag. Dessverre
er det slik, som jeg sa, at hvis staten skulle ta hele
regningen, ville det måtte gå på bekostning
av andre prosjekter.

Når det så gjelder en nedbetalingsavtale,
vil jeg selvsagt se positivt på det hvis det kan hjelpe
på situasjonen i Grong.

