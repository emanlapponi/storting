Den første og viktigste forutsetningen for å kunne ha industriell anvendelse av CO

2

, som vi har fått flere eksempler på, er at man faktisk har tilgjengelig CO

2

. Det å rense CO

2

 fra gasskraftverk vil innebære industrielle muligheter som vi selvsagt vil se på og forhåpentligvis kunne ta i bruk. Det er for tidlig å si hva slags anvendelsesmuligheter som der fins. Prosjektet til f.eks. Industrikraft Møre i tilknytning til Hustad Marmor er nettopp et slikt industrielt prosjekt hvor man tar sikte på å anvende CO

2

 til industrielle formål. Men det er altså ikke mulig uten at man først er villig til å ta kostnadene ved å utvikle CO

2

-håndteringsanlegg, og så få tak i CO

2

, som i neste omgang kan anvendes til slike formål.




Kårstø vil ikke bli en konkurrent til Mongstad. Som jeg har sagt, i Regjeringens arbeid legges det opp til at disse to anleggene skal supplere hverandre, ha overføringsverdi, og hvor transport/deponering skal kunne ses i sammenheng. Vi inkluderer også dette i samme organisasjon for å kunne få spin-off så langt som det overhodet er mulig, og for å kunne få kostnadsreduserende tiltak begge steder så langt som det lar seg gjøre.




Vi vurderer fra Regjeringens side hvordan vi best kan bidra til å få utviklet norsk teknologi. Det er leverandører som i mange år har bygd renseanlegg for CO

2

, i en langt mindre skala enn det er snakk om på Kårstø, på Mongstad og på Tjeldbergodden. Men norske selskaper har ikke kvalifisert teknologi. Aker Kværner er kommet ganske langt i sitt Just Catch-prosjekt. Det er selvsagt en målsetting for Regjeringen å bidra til at norsk teknologi skal være konkurransedyktig, skal kunne ha en plass internasjonalt i framtidige renseprosjekter.




Så spurte Ketil Solvik-Olsen om hvordan Regjeringen vil håndtere andre prosjekter som måtte komme opp, både når det gjelder gasskraft og kullkraft. Svaret på det ligger først og fremst i Soria Moria-erklæringen. Det vi har sagt i Soria Moria-erklæringen, er at for de konsesjoner som allerede er gitt, vil vi ikke endre forutsetningen. Det gjelder faktisk også Skogn, i motsetning til det man forsøkte å gi inntrykk av i forrige debatt. Konsesjonen på Skogn står fast. Vi vil bidra til CO

2

-håndtering også der. Når det gjelder nye konsesjoner, skal de basere seg på CO

2

-håndtering. Hvilken økonomisk støtte som eventuelt vil bli gitt til nye prosjekter, får vi ta fra prosjekt til prosjekt, og så får vi se hva som kan være mulig innenfor et statsstøtteregelverk. Det får vi komme tilbake til når de konkrete prosjektene dukker opp.




