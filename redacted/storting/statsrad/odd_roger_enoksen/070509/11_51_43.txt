  Jeg tror for så vidt det ikke
er noe poeng å gjenta det svaret jeg først gav,
i forhold til det betydelige arbeidet som er blitt gjort.

Det er riktig at en rekke av disse prosjektene
er konfliktfylte. Energiproduksjon
og overføring av energi er konfliktfylt, og det gjør også at
saksbehandlingen, og konsesjonsbehandling av denne typen saker, ofte
tar tid. Det er mange instanser som skal høres. Det er
situasjonen i forhold til nye konsesjoner for produksjon
av energi, og det er også situasjonen
for overføringsforbindelser. Derfor vil f.eks. overføringsforbindelse mellom
Sogn og Fjordane og Møre og Romsdal komme til å ta
tid, og kan tidligst være på plass i
2011/2012.

Når det gjelder Tjeldbergodden, vet
representanten utmerket godt at Statoil og Shell nå er
i gang med å jobbe med et helt annet prosjekt enn det opprinnelige,
og at vi derfor ikke har noen sak å forholde
oss til – før de har konkludert med hensyn til
hvorvidt verdikjedeprosjektet på Tjeldbergodden
vil bli realisert i den form de ønsker. Det gamle prosjektet
er ikke lenger aktuelt. (Presidenten klubber.)

Når det gjelder de (presidenten klubber) øvrige
prosjektene, f.eks. Industrikraft Møres prosjekt, vil søknad (presidenten
klubber) bli behandlet så raskt som overhodet mulig.

