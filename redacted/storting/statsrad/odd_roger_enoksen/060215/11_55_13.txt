  Hvis det er mulig å etablere
et norsk-svensk marked, hvis det er mulig å få til
et balansert opplegg som ivaretar norske
forbrukere på en fornuftig måte, ligger det i
sakens natur at et opplegg fra Regjeringens side må presenteres
noenlunde parallelt med et opplegg fra den svenske regjeringens side.
Det er en forutsetning for å få til et marked
fra noenlunde samme tidspunkt.

Vi jobber som sagt med det utgangspunkt at
det fremdeles skal være mulig. Hva som vil bli
innholdet i dette opplegget, vil vi komme tilbake til og presentere
når og hvis vi eventuelt lykkes med det vi nå gjør.





                

