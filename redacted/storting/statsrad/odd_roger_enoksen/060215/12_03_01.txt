  Det er fire måneder siden
denne regjeringen overtok regjeringsansvar, og vi har på en
rekke områder satt i gang store og viktige prosjekt i forhold
til framtidens energiforsyning i Norge. Jeg har, som jeg sa, ikke
registrert at det har vært noen
særlig økning i produksjonen av norsk elkraft
de siste 10–15 år.

De siste fire årene var
Fremskrittspartiet en del av det parlamentariske
grunnlag – eller det var muligens en annen formulering
partiformannen brukte i den forbindelse – for den forrige
regjeringen, uten at jeg kan se at man klarte å løse noen
av de utfordringene som vi har overtatt, verken i forhold til den
situasjonen vi har i Midt-Norge, eller i forhold
til å få økt produksjonen i Norge – ikke
på gasskraft, ikke på vannkraft. Dette
tar vi nå tak i, og jeg kan love representanten
Andersen at det står høyt på min
politiske agenda å rette opp de feil og mangler
som man ikke klarte å rette på i forrige
periode, da Fremskrittspartiet var i
en posisjon hvor de hadde mulighet til å øve innflytelse på den
regjeringens politikk.





                

