 Det medfører ikke riktighet
at jeg ikke er interessert
i å ta noen grep for å korte ned på saksbehandlingstiden
i NVE. Tvert imot har vi tatt en rekke grep. Det tar også tid
for NVE å styrke den bemanningen som er nødvendig
for å foreta en forsvarlig konsesjonsbehandling.

Det jeg imidlertid ikke har til hensikt å kutte
ned på, er å ha en forsvarlig konsesjonsbehandling,
hvor de vedtak som blir gjort, skal stå seg i ettertid, både
i forhold til den lokale opinion og i forhold til miljøkonflikter,
og også i forhold til at utbyggingen skal gjøres
på en så robust og god måte
som mulig. På det punktet har jeg ikke til hensikt å inngå noen
kompromiss. Det innebærer at det må en grundig
behandling til, som vi skal gjøre så effektivt
som mulig innenfor de rammer som ligger der.





                

