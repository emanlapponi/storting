  Med de utsagnene som representanten Solvik-Olsen
nå kommer med, burde det iallfall ikke være
tvil om at Regjeringen akter å være
en pådriver for at vi skal kunne finne en fornuftig løsning.
Når det er sagt, er Gassco inne i et viktig arbeid
nå, hvor man skal avklare den kommersielle interessen for å delta
i dette rørprosjektet. Jeg vil tro at det også for
representanten fra Fremskrittspartiet
er sånn at man vil se seg tjent med at man først
og fremst avdekker de muligheter som er for at dette skal bli et
kommersielt prosjekt, før man går inn med statlige
midler.

Det synes videre som om også Fremskrittspartiet
i budsjettsammenheng har rikelig med oppgaver å bruke statlige
penger på.

