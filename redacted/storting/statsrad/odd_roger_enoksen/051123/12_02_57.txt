  Alt det representanten Andersen nå sier
i sitt tilleggsspørsmål, er selvfølgelig
riktig i forhold til behandlingen av denne saken i Stortinget. Senterpartiet
hadde et annet syn enn det som ble Stortingets vedtak.

Min jobb som statsråd er å forvalte
de vedtak som Stortinget har gjort, og forholde meg til dem. Dette
vedtaket ble gjort i februar i år. Som jeg sa
i mitt første svar, er det verken god kutyme eller
rimelig å endre vedtak som ble gjort for tre
kvart år siden. Som jeg også sa i mitt
første svar: Det som nå er viktig, er å håndtere
dette på en skikkelig måte, ivareta
vernehensyn og utvikle en best mulig praktisering
av det regelverket som Stortinget
nylig har vedtatt.

