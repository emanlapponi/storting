  La det ikke være
tvil om at det er en helt klar ambisjon for denne Regjeringen å realisere
fornuftige rørprosjekt. Gassrør til Grenland er,
som jeg allerede har sagt, ett av de spennende prosjektene som jeg
har stor tro på at det skal være mulig å løse.

Forskjellen på denne regjeringen og
den forrige regjeringen er at dette er et arbeid som vi
vil ha trykk på og arbeide for å få realisert
så raskt som det overhodet kan la seg gjøre. Det
viktigste er nå at vi går
gjennom de faser som allerede er igangsatt, og at vi får
gjort de utredninger som Gassco er i ferd med å gjøre.
Den forrige regjeringen måtte ha et pålegg
fra Stortinget for å følge opp et så viktig
prosjekt som dette. Denne regjeringen har ambisjon om å jobbe
på en helt annen måte, og vi er derfor i en langt tettere
dialog og har en langt tettere oppfølging av
det arbeidet enn jeg har inntrykk av at den forrige regjeringen hadde.





                

