  Det er ingen tvil om at også Fremskrittspartiet
kan ha gode forslag. Realiseringen av et gassrør
til Grenland er et prosjekt som har hatt betydelig oppslutning i
denne sal fra flere partier over lang tid, også fra
Fremskrittspartiet.

Gassco arbeider med å utrede mulighetene
for dette røret. De skal avlevere en rapport innen
nyttår til mitt departement. Men det som vel
allerede nå er klart, er at den kommersielle interessen
for å delta i et rør til Grenland med forgreninger
inn til Oslo og også til Vest-Sverige,
er av en slik størrelsesorden at det ser ut til at dette
kan bli et svært interessant
prosjekt som skal ha store muligheter til å la seg realisere.
Det synes jeg vi alle sammen skal være svært
godt fornøyd med.

