  Det er mange kompliserte forhold som skal
avklares før man har på plass et regime som kan
håndtere dette på en fornuftig måte.

Jeg tror en av de store mulighetene er knyttet
til nettopp økt oljeutvinning på sokkelen,
som i neste omgang skal bidra til en positiv håndtering
i forhold til CO

2

, og dermed gi en CO

2

 -kjede
som kan gi noe igjen i den andre enden, for dermed skape
et positivt økonomisk bidrag også i
form av bedre ressursutnyttelse. Det betyr at det er et
komplisert arbeid vi er i gang med, hvor alle elementer, alle
kostnader, må inngå i de beregninger som skal
gjøres som grunnlag for de beslutningene som Regjeringen
skal ta. Jeg ber om forståelse for at dette både
er et stort arbeid og et arbeid som vi så vidt har startet
på, og at vi vil trenge noe mer tid for å gi nøyaktige
signaler om kostnadsfordeling.

Så er det også slik
at fordeling av kostnader mellom kommersielle aktører
og staten alltid vil ha preg av forhandling og dermed være
vanskelig å gi signaler om på et tidlig
tidspunkt.

