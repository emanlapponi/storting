 Fra naturens side er vi i Norge
meget godt utrustet for å produsere fornybar energi. Det
gjelder selvsagt vannkraft, som står for 99 pst. av elektrisitetsproduksjonen
vår i dag, og det gjelder i tillegg vind, bølger,
tidevann, bioenergi m.m.

Jeg vil legge til rette for at vi tar i bruk
disse mulighetene, men det må skje på en miljømessig
forsvarlig måte. Selv om fornybar energi har mange plusser
i et miljøregnestykke, medfører utbygging av fornybar
energiproduksjon også negative
miljøvirkninger og brukerkonflikter.

Miljøpåvirkning og brukerkonflikter
varierer betydelig mellom de ulike teknologier og prosjekter.
Utfordringen er å legge til rette for at det blir realisert
prosjekter som samlet sett er gunstige for samfunnet.

Gjennom det etablerte konsesjonssystemet og
de samlede økonomiske rammevilkår har vi et godt
utgangspunkt allerede. Med grunnlag i Soria Moria-erklæringen vil
jeg arbeide for å videreutvikle det samlede virkemiddelapparatet
der det er behov for det, for å kunne realisere utbygging
av et betydelig potensial fornybar energi.

Carl I. Hagen hadde
her gjeninntatt presidentplassen.

  Også småkraftverk representerer
et betydelig potensial. I Soria Moria-erklæringen er det
utvetydig slått fast at det potensialet
som ligger innenfor småkraftverk, minikraftverk
og mikrokraftverk, skal realiseres for å styrke produksjonen av
fornybar energi.

Regjeringen har nå tatt fatt på et
arbeid også med å utforme grønne
sertifikat, og der gjenstår det en god del arbeid, som
jeg vil tro representanten har forståelse for, tatt i betraktning
at det er knapt én måned siden Regjeringen tiltrådte.
På et senere tidspunkt vil vi presentere innretningen for
grønne sertifikat for Stortinget.

 Min kommentar til det er at jeg selvsagt tar
med meg alle fornuftige innspill i forhold til innretningen
på et framtidig regime for grønne sertifikat.





                

  I Soria Moria-erklæringen slår
Regjeringen fast at Norge skal ha en tryggere og bedre
energiforsyning. En sikker kraftforsyning består av en
kombinasjon av gode overføringsmuligheter for
kraft og tilstrekkelig produksjon.

Regjeringen vil satse på nye miljøvennlige
energiformer, opprusting av vannkraft og miljøvennlig bruk
av naturgass for å øke tilgangen på energi.
Som representanten sier, er Midt-Norge et område hvor det
er særlig nødvendig å fokusere på mulighetene
for økt energitilgang, og det vil også bli
gjort fra Regjeringens side.

Når det gjelder kraftoverføring,
er det Statnett som systemansvarlig nettselskap som skal sikre
et effektivt og sikkert overføringsnett for kraft med tilstrekkelig
kapasitet i hele landet. Statnett skal investere i overføringsnett etter
samfunnsøkonomiske prinsipper for å sikre
forsyningssikkerheten.

Statnett har, som representanten nevner, et
spesielt fokus på situasjonen i Midt-Norge. Forbruket
i regionen vil i de nærmeste årene øke,
bl.a. som følge av Hydros utvidelse av aluminiumsverket
på Sunndalsøra og Ormen Lange-utbyggingen. Statnett
foretar nå flere større nettinvesteringer i området
konkret knyttet til disse prosjektene.

Midt-Norge opplever også en
generell vekst i forbruket til allmenn forsyning. Statnett analyserer
flere hovedvarianter av nye nettforsterkninger for å sikre
forsyningssikkerheten i Midt-Norge. Analysene viser ifølge
Statnett at nytten av en forsterkning er stor. Videre viser analysene
at det vil være betydelige nettmessige besparelser
knyttet til etablering av ny produksjon i området.
Dette er tiltak som på lengre sikt vil være
med på å bedre forsyningssikkerheten
i Midt-Norge.

Samlet sett mener jeg at vi har rammer
som skulle sikre en tilfredsstillende forsyningssikkerhet
framover også i Midt-Norge.

 Som det framgår av Soria Moria-erklæringen,
er Regjeringens politikk når det gjelder gasskraft, basert
på at gitte konsesjoner står ved lag, og at produksjonen
av gasskraft skal inngå i det internasjonale
kvotesystemet som sikrer at de totale utslippene ikke øker.

Regjeringens mål er at Norge
skal bli ledende i miljøvennlig bruk av gass. Gjennom bruk
av økonomiske virkemidler og satsing på ny teknologi
vil Regjeringen realisere løsninger for CO

2

-fjerning
og skape en verdikjede for CO

2

. Dersom det blir aktuelt å ta
i bruk de gitte konsesjonene for gasskraftverk på Skogn
og Kollsnes, vil Regjeringen også bidra til CO

2

 -fjerning
ved disse.

Regjeringen vil samarbeide med utbyggerne av
gasskraft om anlegg for CO

2

 -fangst, og bidra økonomisk
til at dette kan gjennomføres så snart som mulig.
Det er en målsetting å realisere fangst av CO

2 

fra
gasskraftverket på Kårstø innen
2009.

Regjeringen vil videre at et statlig selskap
får ansvar for å skape en verdikjede for transport
og injeksjon av CO

2

. Staten skal også bidra økonomisk
til å realisere dette.

Regjeringen vil nå så raskt
som mulig sette i gang oppfølgingen av de målsettingene
som ligger i Soria Moria-erklæringen. La meg tilføye
at dette vil bli et høyt prioritert område
for denne statsråden.

  Ansvaret for framdrift og bygging av gasskraftverk
på Kårstø er det utbyggeren som har, ikke
Regjeringen. Regjeringen har sagt at de eksisterende konsesjoner
står ved lag. Regjeringen har ikke til hensikt å legge noen
hindringer i veien for utbygger som allerede er i gang
med å realisere det prosjektet. Jeg forutsetter at utbyggeren
selv tar hånd om det på en forsvarlig og fornuftig
måte.





                

  Jeg har ikke planer om å få utarbeidet
en samlet plan for vindkraft, slik det er gjort for vannkraft. Stortinget
avviste dette i 2004, og jeg finner ingen grunn til å endre
på dette nå.

Antallet mulige lokaliteter for vindkraftutbygging langs
kysten vår er meget stort. Dersom en samlet plan for vindkraftutbygging
skulle hatt noen verdi, måtte det foretas grundige
vindmålinger i terrenget over svært store arealer
i landet. En slik vindkartlegging forutsetter oppsetting av et meget
stort antall vindmålemaster langs kysten over en lengre
tidsperiode. Kostnadene ved slike vindmålinger er betydelige.

I tillegg til å sikre vinddata
for et meget stort antall mulige lokaliteter, måtte kapasitet
og kostnader for kraftoverføring fra anleggene
beregnes, og det måtte foretas vurderinger av infrastruktur
som f.eks. veier og kaianlegg. Først når dette
arbeidet var gjennomført, ville en kunne starte opp arbeidet
med å vurdere konsekvensene for miljøet og andre
viktige samfunnshensyn.

Det ville også være
en betydelig fare for at en slik samlet plan nokså fort
ville bli utdatert. Vindkraftteknologien er i sterk utvikling, noe
som påvirker kostnader og produksjonsmuligheter.

Utbyggingsprosjekter for vindkraft blir i dag
underlagt grundige vurderinger. Alle meldte vindkraftprosjekter gjennomgår
en omfattende behandling etter energiloven og plan- og
bygningsloven. For vindkraftprosjekter er det i utgangspunktet krav
til konsekvensutredning
der interesseorganisasjoner og berørte myndigheter trekkes
inn, og alle viktige aspekter av utbyggingsplanene blir
belyst. Normal behandlingstid for vindkraftprosjekter, fra forhåndsmelding
til endelig vedtak av konsesjonsmyndighetene,
er i dag på fra to til tre år.

I tillegg til den omfattende behandlingen som
følger av den etablerte konsesjonsprosessen, er det i år
utarbeidet et system for tematiske konfliktvurderinger av vindkraftprosjekter.
Utvalgte sektormyndigheter foretar der en nærmere gradering
av konfliktnivå for det enkelte prosjekt.

Videre er det nå startet opp arbeid
med å lage retningslinjer for planlegging og
lokalisering av vindkraftanlegg.

De tematiske konfliktvurderingene og de kommende retningslinjene
vil styrke den regionale og nasjonale
koordineringen av vindkraftutbyggingen, slik det er nedfelt i Soria
Moria-erklæringen.

 Jeg er overbevist om at representanten og jeg
er enige om at industrien har stor betydning for oss som nasjon.
Vi har utvilsomt gode forutsetninger for å utvikle
industri både gjennom de
naturressurser som finnes, og gjennom den høye kompetansen
vi har i befolkningen og innenfor industrien.

På bakgrunn av dette er det altså Regjeringens
klare ambisjon å legge til rette for at norsk industri
skal kunne få utvikle seg og bidra
til sysselsetting også i
framtiden.

Når det gjelder industriens framtidige
rammevilkår, er Regjeringens mål beskrevet i Soria
Moria-erklæringen. Vi ønsker som sagt å videreutvikle
og samtidig bidra til å utvikle ny
industriell virksomhet. Både gjennom sentrale
og lokale virkemidler vil vi gjøre dette, og på den
måten sikre industrien fornuftige og langsiktige
rammevilkår som kan legge til rette for at industrien skal
kunne utvikle seg.

Jeg har selvsagt også merket
meg den bekymring industrien har for økende kraftpriser,
bl.a. med referanse til økt pris på CO

2

-kvoter.
Dette er ikke et særnorsk problem. Det er et
europeisk problem, som representanten også peker
på. Regjeringen vil arbeide for å finne ordninger
som sikrer industrien, og som også tilfredsstiller
dagens EØS-regelverk. Samtidig med dette vil Regjeringen også arbeide
for en mer omfattende og ambisiøs internasjonal klimaavtale
som skal etterfølge Kyoto-avtalen.

