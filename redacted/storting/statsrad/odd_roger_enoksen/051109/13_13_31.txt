  Det er først og fremst slik at det
er de enkelte aktører som tar stilling til hva som er fornuftig å bygge
ut, ut fra et kommersielt synspunkt. Det er grunn til å tro
at opprusting av eksisterende vannkraftverk og utbygging av småkraftverk, som
har en rimeligere kostnad enn utbygging av vindkraft, vil bli realisert
først hvis man legger rent kommersielle hensyn til grunn.

Vi har i den senere tid sett at strømpriser
har økt en del. Vi vet at vi har underdekning. Det synes også derfor
som om den kommersielle interessen for å øke produksjonskapasiteten
er større nå enn den har vært tidligere.
Det forutsetter jeg – og jeg vil anta at det også gjelder
aktørene innenfor vindkraft – og
at vi derfor får se en større grad av opprusting
av eksisterende vannkraft. Det vil være positivt å ta
i bruk det potensialet som ligger også der i
forhold til modernisering og fornying på de områder
hvor det er miljømessig fornuftig å gjøre
det.





                

