  Jeg kan love representanten at Regjeringen
vil ha det samme høye engasjementet i tiden framover
for å sikre norsk næringsliv og norsk
industri utviklingsmuligheter og en framtid
i Norge, bl.a. gjennom å bidra til at vi også skal
ha et framtidig regime for kraft som gjør at denne type
industri skal ha forutsigbarhet og langsiktighet
i sin energiforsyning, noe som er vesentlig nettopp for å opprettholde
denne typen industri.

Så er det viktig å peke
på – og der vil jeg jo håpe
at Fremskrittspartiet innser at tiden
nå er kommet for å følge den linjen – at
man også er avhengig av å jobbe for
mer omfattende internasjonale klimaavtaler som sikrer at vi skal
unngå nettopp det som representanten Korsberg
pekte på, at industrien flytter til land som ikke
har denne typen avtaler. Det er nødvendig ut fra et klimahensyn
at alle land omfattes av klimaavtaler, og jeg vil i den
forbindelse bare peke på de prognoser
som IEA har lagt fram i forhold til økt energiforbruk og økte
utslipp av klimagasser i de neste 20 år, som er noen
av de store klimapolitiske utfordringene vi står overfor.

