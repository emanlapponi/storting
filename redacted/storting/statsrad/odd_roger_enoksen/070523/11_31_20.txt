  Det er en helt annen problemstilling som er
ganske komplisert å gå inn i, og hvor
man kan stille spørsmålet: Skal det være
en abonnent som får erstatning, eller skal erstatningen
gis i forhold til forbruk? Forskriften er helt klar der, det er
enhver abonnent som får erstatning.

Representanten har helt rett i at dette på mange
måter kan ses på som et spesielt tilfelle.
Det er et stort antall abonnenter i ett område som rammes.
Det er altså stort sett de samme menneskene, de samme abonnentene,
som får erstatning som vil måtte være
med og betale dette tilbake i neste omgang. Det viser kanskje at
utformingen ikke har blitt helt i tråd med det
som var tanken da man laget denne forskriften. Det er også grunnlaget
for at jeg vil gjøre en ny vurdering, og så får
vi se hva som blir utfallet av det.

