 Problemstillingen er helt feil. Det er ingen
av utbyggerne som har sagt at man er villig til å ta investeringsbeslutninger
i løpet av de nærmeste månedene for å ha
et gasskraftverk på plass i 2008, når den situasjonen
som representanten peker på i sitt spørsmål,
vil oppstå. Det er heller ingen av utbyggerne som har sagt
at man er villig til å ta investeringsbeslutninger i dag,
som gjør at man kan ha et gasskraftverk på plass
i 2009. Statoil og Shell har lansert et nytt prosjekt
på Tjeldbergodden, der man skal ta investeringsbeslutning
i 2008, etter den planen de har framlagt. Vi legger til
rette for å prøve å medvirke til at den
beslutningen skal tas så raskt som mulig for å få produksjonen
på plass så raskt som mulig. Det blir ikke
mer riktig om representanten gjentar sin påstand utallige
ganger. Vi jobber for å få ny permanent produksjon
på plass så raskt som mulig. Så kan det
bli nødvendig med midlertidige tiltak i en mellomfase.
Vi vurderer også hvilke tiltak som er fornuftig å iverksette.





                

