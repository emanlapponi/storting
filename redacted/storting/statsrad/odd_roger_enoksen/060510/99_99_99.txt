  Södra Cell AS og en rekke andre
bedrifter innenfor den kraftintensive industrien,
inkludert treforedlingsindustrien, har dekket deler av sitt kraftbehov
gjennom kontrakter på myndighetsbestemte vilkår.
Disse kontraktene løper i hovedsak ut i perioden fram til
og med 2011. En betydelig del av kontraktene som fases ut, er erstattet
av langsiktige kommersielle avtaler.

De siste årene har markedsprisene
på kraft i Norge vært på et
høyere nivå enn tidligere, men likevel
lavere enn på kontinentet, hvor prisene også har økt.
Det er ingen tvil om at denne situasjonen representerer
en betydelig utfordring for den kraftintensive
industrien som konkurrerer i et globalt marked. Utfordringen er ikke
særnorsk, men gjelder kraftintensiv
industri innenfor hele
EØS-området.

Det er et mål for Regjeringen å sikre
norsk industri forutsigbare rammebetingelser
som kan legge til rette for langsiktig industriell aktivitet. Vi
arbeider aktivt med dette, i tråd med Soria Moria-erklæringen.

Det er derfor mitt klare mål å finne
løsninger for den kraftintensive industrien som er innenfor
EØS-avtalen. Dette er et komplekst arbeid, hvor bl.a. utviklingen
i EU sentralt og i EU-landene må følges
nøye.

Jeg ber om forståelse for at det er
nødvendig å bruke noe tid på å vurdere
det handlingsrom som foreligger, og det er ikke mulig
i dag å utstede garantier i forhold til når eventuelle
ordninger vil være på plass. Men som
jeg tidligere har sagt: Min ambisjon er at vi skal komme fram til en
løsning innen utgangen av dette året.

  Som det framgår av Soria Moria-erklæringen,
er Regjeringens politikk når det gjelder gasskraft, basert
på at gitte konsesjoner står ved lag, og at produksjonen
av gasskraft skal inngå i det internasjonale
kvotesystemet som sikrer at de totale utslippene ikke øker.

Regjeringens mål er at Norge
skal bli ledende i miljøvennlig bruk av gass. Gjennom bruk
av økonomiske virkemidler og satsing på ny teknologi
vil Regjeringen realisere løsninger for CO

2

-fjerning
og skape verdikjeder for CO

2

. Regjeringen vil samarbeide
med utbyggerne av gasskraft om anlegg for CO

2

-fangst
og bidra økonomisk til at dette kan gjennomføres
så raskt som mulig.

Perspektivene for kraftsituasjonen i Midt-Norge
er alvorlige. Særlig gjelder dette situasjonen
i Møre og Romsdal. Vi har i dette området,
som vi har snakket om mange ganger tidligere, hatt en svært
rask forbruksvekst – spesielt knyttet til utvidelsen
på Hydro Aluminium Sunndalsøra. Ut fra
dette er Midt-Norge i dag det området i Norge som
har størst utfordringer i
forhold til forsyningssikkerhet for strøm. Det må regnes
med ytterligere en betydelig vekst i området i årene
framover, blant annet knyttet til Ormen Lange-utbyggingen.

Analyser viser at det vil være
behov for tiltak både på produksjonssiden
og på nettsiden. Situasjonen i Midt-Norge er
så spesiell at det kan bli nødvendig å åpne
for ekstraordinære tiltak. En av de tingene vi også vurderer,
er om det er mulig å forsere investeringer, ved å åpne
for en såkalt kortvarig rensefri periode. Jeg vil understreke
at dette er et spørsmål det ikke er
konkludert på, og vi vet faktisk heller ikke om det i det hele
tatt er en aktuell problemstilling, all den tid ingen av investorene
har tatt beslutning om å investere.

Beslutningene om investeringer i ny kapasitet
i det norske kraftmarkedet skjer på bakgrunn
av selskapenes vurderinger av lønnsomheten i prosjektene.
Lønnsomheten i det enkelte prosjekt vil avhenge av en rekke
forhold. For nye gasskraftverk vil bl.a. tilgangen på gass,
gasspriser og utviklingen i framtidige kraftpriser være
av stor betydning. I de siste årene har vi hatt en betydelig økning
i gassprisene.

Lokalisering av nye gasskraftverk kan også ha
stor betydning for kraftsituasjonen i enkelte deler av landet. For
nye gasskraftverk som ligger i områder
hvor det nettmessig er gunstig med ny produksjon, innførte
Statnett fra 1. januar 2005 redusert innmatingstariff. Hensikten
er å stimulere til etablering av ny kraftproduksjon i områder
der det er størst behov for det. Den reduserte innmatingstariffen
vil gjelde for all ny produksjon innenfor
de aktuelle områdene som er tilknyttet sentralnettet, ikke bare
gasskraft. Statnett har valgt å bruke tariffen
i tillegg til å gjennomføre investeringer i sentralnettet.

Tilstrekkelig tilgang på energi er
viktig både for folk flest i hverdagen og for
verdiskaping og arbeidsplasser. Bygging av gasskraftverk
kan bidra til en sikrere kraftforsyning. Regjeringen vil derfor
følge utviklingen i det videre arbeidet med utbygging av
slike kraftverk nøye. I tillegg kommer Regjeringens satsing
for å legge til rette for økt kraftproduksjon
ved en aktiv satsing på nye miljøvennlige
energiformer. Tiltak knyttet il vindkraftproduksjon, økt
varmeproduksjon og energisparing
i Midt-Norge vil også kunne gi et betydelig bidrag
for å avhjelpe situasjonen på permanent
basis.

  Mongstad er en egen sak, som vi vil komme
tilbake til behandlingen av. Ingen må forlede noen
til å tro at et gasskraftverk på Mongstad vil
avhjelpe kraftsituasjonen i Møre og Romsdal, eller
i Midt-Norge for den del. Det vil det ikke gjøre.
Det må produksjon til i dét
området for å avhjelpe den situasjonen. Der har
vi tre aktuelle prosjekter. Vi har forlenget konsesjonen på Skogn,
uten å ha stilt noen nye krav til Skogn – annet
enn at Regjeringen har sagt at den vil bidra til CO

2

-håndtering.

Så har vi to prosjekter til. Det er
Industrikraft Møre, som har sagt at man vil basere prosjektet
på CO

2

-håndtering. Og så har
vi Tjeldbergodden, hvor investorene har sagt at uten at man klarer å etablere
den komplette verdikjeden, blir det neppe noe gasskraftverk. Dette
burde være en mye større utfordring
for representanten Solvik-Olsen enn å lage en
polemikk ut av hvorvidt man kan få noen måneder
uten CO

2

-rensing dersom noen er villige til å gjøre
investeringer på et tidlig tidspunkt for å komme
i gang med produksjonen så raskt som mulig.

Regjeringen vil gjøre det den kan
for å få CO

2

-håndteringen
på plass så raskt som mulig. Vi vil gjøre
det vi kan for å bidra til at investeringsbeslutninger
blir tatt.





                

