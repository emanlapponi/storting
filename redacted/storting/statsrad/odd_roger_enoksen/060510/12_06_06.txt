 Som sagt: Vi jobber nå aktivt for å finne
ordninger som skal være innenfor
EØS-avtalen, og som skal være tilfredsstillende for
de behov som industrien har i forhold til forutsigbare rammevilkår,
og i forhold til å kunne utvikle disse
næringene i Norge. Det er et krevende arbeid, for samtidig
som denne industrien er utsatt for konkurranse også fra
land som har et langt lavere kostnadsnivå enn det vi har – det gjelder både
arbeidskostnader og energikostnader – ser vi at også energipriser
har hatt et løft i det generelle markedet. Vi ser derfor
på ulike ordninger og ulike måter å møte denne
industriens behov på. Jeg vil ikke gå inn
på de muligheter som foreligger i dag.
Det vil jeg komme tilbake til. Og vi vurderer altså flere
forskjellige alternativer.

