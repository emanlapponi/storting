  La meg for det første understreke:
Vi har ingen planer om å endre Soria Moria-erklæringen
på noen punkter – aller minst på dette
punkt. Nye konsesjoner på gasskraft skal baseres
på CO

2

-håndtering. Det har også industrien
tatt innover seg. Både de prosjekter som nå er
skissert, på Tjeldbergodden med Statoil og Shells
prosjekt og Industrikraft Møres prosjekt i tilknytning
til Hustadmarmor, baserer seg på CO

2

-håndtering, ikke bare
på grunn av Regjeringens krav om dette, men fordi man ser
at det er en verdi i dette. For Statoil og Shells prosjekt
er det sågar slik at selve verdikjeden og bruken av CO

2

 er
det verdifulle med prosjektet.

Vi har gitt forlenget konsesjon på Skogn.
Det gir investorene der mulighet til å gå i gang
med prosjektet. Vi er i tett kontakt med dem for å se hvordan
Regjeringen kan bidra til å realisere prosjektet, inkludert
at vi har sagt at vi vil legge til rette for eller bidra
til CO

2

-håndtering også på Skogn.
Det er definitivt ikke riktig at vi har noen
planer om å endre Soria Moria-erklæringen
på dette punktet, tvert imot – det er en politikk
som stadig flere land vil komme til å ta i bruk.

