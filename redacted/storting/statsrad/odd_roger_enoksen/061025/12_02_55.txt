  Regjeringens holdning til dette ligger nedfelt
i Soria Moria-erklæringen. De konsesjonene som er gitt
av tidligere regjeringer, står ved lag. Regjeringen skal
bidra til å legge til rette for CO

2

-håndtering
på disse konsesjonene, slik vi nå er i gang med
på Kårstø, som det første
prosjektet vi har startet. Når det gjelder nye konsesjoner,
skal de baseres på CO

2

-håndtering.

Å legge fram en stortingsmelding som
omhandler dette generelt, har etter min oppfatning dessverre
liten verdi, fordi det er ingen anlegg her som vil være
like. Regjeringens politikk ligger fast. Det er mer snakk om å gå i
drøftinger med de ulike aktørene for å få til
et fornuftig gjennomføringsløp på de
prosjektene som nå måtte komme. Det vil være
Regjeringens tilnærming til dette. Stortinget vil få seg
dette forelagt, sak for sak.





                

