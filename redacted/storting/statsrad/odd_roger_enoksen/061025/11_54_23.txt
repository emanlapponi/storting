 Jeg tror det er god grunn til å smøre
seg med litt tålmodighet. Statoil og Shell vil
ta investeringsbeslutning i 2008 om sitt verdikjedeprosjekt på Tjeldbergodden.
Det betyr at det er et godt stykke fram før vi i det hele
tatt er i stand til å gå i dialog med
Statoil og Shell om hva de statlige bidragene skal komme
til å være.

Det Regjeringen imidlertid signaliserte allerede
da Statoil og Shell lanserte sitt verdikjedeprosjekt på Tjeldbergodden,
var at dette er et interessant prosjekt.
Dette er en mulighet til å etablere en verdikjede.
Dette er en mulighet til å få en elektrifisering
av plattformer, og dette er også en mulighet
til å få brakt kraft inn i et område
som trenger det. Vi er altså positive til dette prosjektet
og vil selvfølgelig så raskt som Statoil
og Shell er klar til det, gå i drøftinger med
dem om prosjektet. Dit er vi ikke kommet ennå.
Det står ikke på Regjeringen, men det
står på at dette er et stort og komplekst prosjekt,
hvor Statoil og Shell nå er i en utredningsfase.

