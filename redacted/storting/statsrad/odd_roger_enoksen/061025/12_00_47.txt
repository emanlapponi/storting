  Uavhengig av hva representanten Kvassheim
sier: Det var altså den forrige regjeringen som
gav konsesjon til bygging av energianlegg på Snøhvit
uten CO

2

-håndtering.

Jeg registrerer at representanten Kvassheim
nå er voldsomt offensiv i forhold til å gå i
gang med flere renseanlegg så snart som mulig. Det er positivt
at Venstre støtter opp om det viktige arbeidet
som denne regjeringen gjør på dette området.
Selvsagt er det en ambisjon for oss å få lagt
til rette for CO

2

-håndtering så snart
som det praktisk er mulig.

Det er fremdeles et stort og krevende arbeid
som gjenstår før Snøhvit-anlegget på Melkøya
er oppe og går og er i produksjon. Og, som sagt,
allerede nå har man startet planene for et tog II som vil
legge godt til rette for CO

2

-håndtering på begge
disse energianleggene på Melkøya. Så får
vi ta ting i tur og orden. Det vi allerede har gått inn i,
er krevende prosjekter på Kårstø og på Mongstad,
som vil bli igangsatt, der trinn 1 skal være i gang i 2010.
Så Regjeringen har høye ambisjoner på dette
området.

