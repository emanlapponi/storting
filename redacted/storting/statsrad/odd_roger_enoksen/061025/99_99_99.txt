  Regjeringen har siden den tiltrådte
gitt høy prioritet til arbeidet med å redusere
sårbarheten i kraftforsyningen, og vi er også spesielt
opptatt av situasjonen i Midt-Norge. Samtidig har Regjeringen
gjennom Soria Moria-erklæringen slått fast at
den gjennom økonomiske virkemidler og satsing på ny
teknologi vil sørge for at nye konsesjoner til gasskraftverk
skal basere seg på CO

2

-fjerning. Mongstad er
første muligheten denne regjeringen har til å sikre
CO

2

-håndtering på gasskraftverk gjennom
nye tillatelser. Regjeringen har vist at den mener alvor
med de betingelser som myndighetene og Statoil har nedfelt
i gjennomføringsavtalen og i utslippstillatelsen for Mongstad.

Statoil søkte om konsesjon
og utslippstillatelse
til et gasskraftverk på Tjeldbergodden
den 30. juni 2004. Norges vassdrags- og energidirektorat gav energikonsesjon
i januar 2006. I tråd med Regjeringens retningslinjer til Statens
forurensningstilsyn vedrørende behandlingen av søknader
om utslippstillatelse
til gasskraftverk leverte SFT innstilling til Miljøverndepartementet
den 18. januar 2006. SFT anbefaler i sin innstilling at det stilles
krav om CO

2

-håndtering fra idriftsettelsen av
anlegget.

Søknaden om utslippstillatelse
ligger til behandling i Miljøverndepartementet. Etter
at Miljøverndepartementet mottok SFTs innstilling, lanserte
så Statoil og Shell i mars 2006 planer om å etablere
en verdikjede for CO

2

 mellom Statoils planlagte
gasskraftverk på Tjeldbergodden
og petroleumsfelt på Haltenbanken.

Ifølge de framlagte planer vil verdikjeden
bestå av et 860 MW gasskraftverk, hvor CO

2

 brukes
til økt oljeutvinning i Draugen, og eventuelt
senere Heidrun-feltet. Deler av kraftproduksjonen skal gå til å forsyne
Ormen Lange, metanolfabrikken på Tjeldbergodden
og Romsdalsregionen med elektrisitet. Statoil og Shell
utreder nå de kommersielle og teknologiske sidene ved en
slik verdikjede for CO

2

.

Prosjektet består av mange delelementer:
kraftverk, fangstanlegg, rørledning for CO

2

,
kraftkabel og modifikasjoner på en eller flere
plattformer. Flere av disse delelementene er ikke ferdig
prosjektert. Det er heller ikke avklart om konsesjoner
som allerede er gitt, må endres, i lys av de nye planene
for Tjeldbergodden. Regjeringen arbeider også aktivt
med å få på plass ny kraftproduksjon
i Midt-Norge, der avklaring av rammebetingelser for ulike typer
ny kraftproduksjon står sentralt. Det er derfor for tidlig å si
noe om hvilke krav og rammebetingelser som det er aktuelt å knytte
til dette prosjektet og andre framtidige prosjekter.

Avslutningsvis: Når det gjelder prosjektet
på Tjeldbergodden, er det ingen grunn til at
det skal bli forsinket, såframt Statoil og Shell,
som er prosjektinnehaverne, klarer å holde sin framdriftsplan.

  Regjeringen har nylig lagt fram planer for
en historisk satsing for å utvikle
teknologi for CO

2

-håndtering på gasskraftverk. Gjennom
samarbeidsavtalen med Statoil om Mongstad tar vi sikte
på å utvikle verdensledende
miljøteknologi som
kan gi et bidrag til å håndtere verdens klimaproblemer.

Energianlegget på Snøhvit
er tilrettelagt for CO

2

-håndtering, og Statoil
som selskap er involvert både på Snøhvit
og på Mongstad. Det er svært sentralt
for Regjeringen at den teknologiske satsingen som nå skal
skje på Mongstad, resulterer i løsninger som også er
anvendbare andre steder i Norge og i utlandet.

Samtidig planlegger Statoil å bygge
ut en ny produksjonslinje på Snøhvit, et såkalt
tog 2. Statoil har nylig presentert disse planene for
Olje- og energidepartementet. Planene for kraftforsyningen er enten å ta
kraft fra nettet, eller å etablere
et nytt energianlegg med CO

2

-håndtering. Ved
etablering av et nytt energianlegg med CO

2

-håndtering
på Snøhvit vil det være gode
muligheter for å få til CO

2

-håndtering også på det
eksisterende energianlegget.

Som følge av Regjeringens satsing
teknologisk og økonomisk på Mongstad ligger det
derfor godt til rette for at også energianlegget
på Snøhvit vil få CO

2

-håndtering ikke
altfor langt inn i framtiden.

Det er meg en glede å få lov
til å være med og rette opp noen
av unnlatelsessyndene fra den forrige regjeringen.

