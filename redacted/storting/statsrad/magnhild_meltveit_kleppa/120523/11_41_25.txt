 Lat meg fyrst få seia at der det er nasjonal turistveg, følgjer det i utgangspunktet med betydelege midlar – i den forstand at det er brukt mykje midlar på oppgradering av dei til saman 18 rutene som no blir marknadsførte samla, og der det òg er eit stort potensial for lokal profilering av både kultur, mat og andre aktivitetar.


Så til spørsmålet om ferjer: Det er jo slik at i samband med forvaltingsreforma føregjekk det – skal vi kalla det ei opprydding, ei grensesetjing når det gjeld kva som skulle vera statleg, og kva som skulle vera fylkeskommunalt, og tilskot i samband med det. Så langt har eg ikkje sett det nødvendig å gå inn i den problematikken med sikte på endring.


