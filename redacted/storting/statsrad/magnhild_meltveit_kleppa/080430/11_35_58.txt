 Lat meg fyrst seia at det er ei viktig problemstilling som her blir reist.
Det er eit fråfall i den vidaregåande skulen, og det er viktig
å ha fokus på det. Dette temaet høyrer ikkje direkte
inn under mitt ansvarsområde, men det er eit faktum at det blir gjort
ein innsats ikkje minst av fylkeskommunane si oppfølgingsteneste
for at det skal fungera betre. 

Sidan dette spørsmålet
gjeld Finnmark, har eg sjekka tala litt nærmare. Det er utvilsamt
slik at Finnmark er overrepresentert - naturleg nok, av geografiske omsyn
- når det gjeld talet på elevar som bur på hybel. Så
langt har ikkje Regjeringa for sin del drøfta nokon spesiell innsats.

