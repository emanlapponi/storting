 Med bakgrunn i dette spørsmålet sjekka eg litt nøye
ut kva tal som ligg føre. Det viser seg at noko under halvparten
av alle elevar i vidaregåande skule bur på hybel. Det er målt
etter kor mange som får bustipend. Talet varierer frå fylke
til fylke. I Finnmark er det slik at tala for 2006-2007 viser at 59 pst.
av dei som fekk stønad frå Lånekassa, 1 865 elevar, bur
på hybel der. Eg vil nok seia at dette fyrst og fremst er eit ansvar
mellom fylkeskommunen og dei kommunane der desse unge bur. Men eg skal ta
med meg denne saka og denne problemstillinga tilbake til kunnskapsministeren.





                

