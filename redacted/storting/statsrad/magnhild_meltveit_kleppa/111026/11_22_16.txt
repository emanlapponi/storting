 Det er rett som representanten Halleraker seier, problemstillinga knytt til Ferjefri-prosjektet og KVU E39 Aksdal–Bergen kan vera den same òg på andre strekningar av E39, i større eller mindre grad.


Så har det aldri vore tanken at heile utgreiinga skulle vera ferdig sommaren 2012, men det har vore – og er – ein ambisjon å ha resultat som gjeld kostnader og evne til å gjennomføra sommaren 2012. Vegdirektoratet seier at det er uvisse knytt til framdrifta. Ferjefri-prosjektet har ikkje fått endra framdrift i høve til det som står i KVU-en, men det er ei uvisse. No blir det arbeidd med ein framdriftsplan. Det tilseier at dette er noko som vi har moglegheit til å koma tilbake til før sommaren 2012.


