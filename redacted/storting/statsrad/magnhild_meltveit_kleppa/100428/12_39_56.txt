 Det som eg har sagt, er at ei viktig erkjenning frå denne vinterens driftserfaringar er at behovet for å satsa tungt på vedlikehald og fornying av jernbanenettet er endå større enn føresett ved handsaminga av Nasjonal transportplan 2010–2019. Det er ei erkjenning som både eg og Regjeringa må ta på alvor. Samferdselsdepartementet er difor no, i samråd med Jernbaneverket, i ferd med å gjennomgå prioriteringane på jernbanen i Nasjonal transportplan i løpet av våren 2010. Dette gjeld ikkje avlysing av nokre prosjekt. Det gjeld ein gjennomgang av behovet for vedlikehald, og det gjeld framdrift og oppstartstidspunkt for store prioriterte investeringsprosjekt.


Om det skulle bli endringar i forhold til dei prosjekta som ligg inne i Nasjonal transportplan, må eg i tilfelle koma tilbake til Stortinget på ein eigna måte med ei sak om dette i løpet av vårsesjonen.


