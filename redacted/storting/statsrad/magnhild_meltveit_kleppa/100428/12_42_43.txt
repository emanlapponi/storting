 Eg har òg registrert det engasjementet som er i forhold til ny tunnel gjennom Moss, både fordi eg har vore på møte i Østfold, og fordi eg har hatt delegasjonar i departementet som eg har lytta til.


Nokre av dei sterkaste uttrykka her trur eg skriv seg frå at opposisjonen no har hjelpt godt til med å tolka mitt signal om at her er vi nøydde til å gå gjennom desse sakene på nytt. Det vart tolka som avlysing, har eg lese på trykk – det gjeld både Mossetunnelen og Eidanger-parsellen – utan at det på dette tidspunkt er grunnlag for det.


Så svaret er det som eg allereie har sagt. Når det viser seg at vedlikehaldet på jernbanen er så til dei grader forsømt, og vi må styrkja det, er vi altså òg nøydde til å sjå på dei investeringsprosjekta som ligg inne, framdrifta av dei ulike prosjekta.


