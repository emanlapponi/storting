 Eg meiner at det viktigaste for jernbanen på kort sikt er å betra driftsstabiliteten og evna til å handtera driftsavvik. Så håpar eg at representanten Hjemdal har sett at vi samtidig tenkjer framover og skal tidfesta ein intercitystrategi, også Oslo–Halden, som bakgrunn, grunnlag, for revideringa av Nasjonal transportplan i 2013.


Så til dei investeringsprosjekta som no ligg inne. Eg kjenner eit veldig utolmod når det gjeld å ta den gjennomgangen – sjå på ressurstilgangen i Jernbaneverket og særleg signalressursane. Så svaret er: Dersom det eventuelt viser seg å vera nødvendig med ei endring i framdrifta, skal Stortinget få seg førelagt ei sak allereie i løpet av denne våren.






                

