 Det er rett som representanten Hoksrud seier: Transport av levande dyr – for så vidt
              òg hestar – frå gard til slakting er regulert av ein annan unntaksheimel i
              EØS-forordninga. Han gjeld berre slaktedyr og kan ikkje nyttast for transport av
              hestar i annan samanheng. 

Lat meg tillata meg å seia at eg synest representanten Hoksrud i alle fall skal vera
              nøgd med at Samferdselsdepartementet har teke opp denne saka med kommisjonen. Det er
              ein gjennomgang, og Noreg har utnytta det handlingsrommet som kan liggja for unntak. 

Så er det nok slik, til det Hoksrud her viser til, at i tillegg til dyrevelferd og
              dyretryggleik er det noko som heiter konkurranse, som nok gjer seg meir gjeldande i
              profesjonell hestesport. 

