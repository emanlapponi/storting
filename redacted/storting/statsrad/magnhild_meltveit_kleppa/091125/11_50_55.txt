 Lat meg berre aller fyrst seia at i 2010 vil løyvingane m.a. bli brukte til
              vidareføring av planlegging og til start av ombygging av bl.a. Voss og Holmlia
              stasjonar. Så er det foreslått ca. 100 mill. kr til forlenging og tilpassing av
              plattformer og tiltak for betre publikumsinformasjon, noko som i seg sjølv vil
              fortelja at arbeidet i 2010 langt frå er stoppa opp. 

Så vil eg ha ein god – skal vi seia – styrkt dialog med Jernbaneverket, nettopp for å
              få sett søkjelyset på kor det no har svikta. Det må ikkje stå på kompetanse, særleg
              sett i lys av at vi har fått eit nytt lovverk frå 1. januar 2009. Vi skal òg setja i
              verk ny bygningsdel av plan- og bygningsloven i 2010. Det betyr at vi må få plass
              nødvendig kompetanse. 





                

