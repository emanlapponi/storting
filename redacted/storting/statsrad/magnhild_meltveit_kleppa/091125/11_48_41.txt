 Eg kan stadfesta på Hareide sitt spørsmål at her er store ambisjonar for dei komande
              åra, noko òg beløpet – 3,47 milliardar kr dei fyrste ti åra – seier noko om. Slik sett
              er svaret ja. Eg er òg av den meining at det ikkje alltid skal så mykje til, dersom
              ein berre er merksam ved planlegging og utforming av ein stasjon. Kontrastfargar og
              bruk av lys er nettopp eksempel på at det ikkje er dei svære kostnadene, dersom ein er
              føre var. 

Det er òg slik at arbeidet til neste år vil gå sin gang: Det er fleire stasjonar som
              skal byggjast om, og det skal gå føre seg forlenging og tilpassing av plattformer og
              tiltak for betre publikumsinformasjon, som òg vil koma funksjonshemma til gode. 

