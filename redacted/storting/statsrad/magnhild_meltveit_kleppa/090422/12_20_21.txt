 Eg deler representanten Kvassheim si vurdering av at det er viktig å følgja opp
                     månad for månad på dette området, notera seg eksempel som er slik som dei ikkje
                     skal vera, og notera seg dei gode eksempla for å bidra til å gjera dei kjende. 

No har Regjeringa ei eiga nettside, som Kommunaldepartementet så langt
                     handterer, og som går på omdømmebygging. Vi legg inn gode eksempel som gjeld
                     kommunane, og eg skal sørgja for at vi der får inn gode eksempel på korleis
                     meiroffentlegheit kan løysast. Så kom det ei viktig påminning til – nemleg at
                     denne evalueringa blir godt gjennomtenkt. 

Eg reknar med at representanten Kvassheim og Venstre er fornøgde med dei
                     forbetringane som no ligg i kommunelova, som altså forhåpentlegvis skal
                     vedtakast endeleg i slutten av mai. 





                

