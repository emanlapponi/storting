 Lat meg seia om folkerøystingar: Slik praksis er i Noreg på det området, er dei
                     rådgjevande. Det er òg slik at i stortingsmeldinga om eit styrkt
                     lokaldemokrati, som no ligg til behandling i Stortinget, legg vi formelt til
                     rette for å lovfesta lokale folkerøystingar. Vi føreslår det – og i tillegg
                     utarbeiding av statistikk. Men om det skal haldast folkerøysting i Agder-fylka
                     eller ikkje, er det opp til fylkestinga å avgjera. 

Så kan eg leggja til at eg har òg registrert, som representanten Andersen, at
                     her er det ein debatt i ulike parti, og her er det òg ulikt syn – så vidt eg
                     skjønar – i dei forskjellige partia, både i Aust-Agder og i Vest-Agder, og òg
                     internt blant lokale røyster. 

