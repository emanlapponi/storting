 Eg forstår jo at dette er overskrifter som Bent Høie set stor pris på. Me veit
                     jo kva holdning Høgre har til den nye forvaltningsreforma. Men lat meg
                     understreka: Dei overskriftene er no komne som reaksjon på eit høyringsnotat
                     som hadde frist 12. februar. Eg står fast ved det eg har sagt tidlegare og som
                     eg har understreka her i dag: Det vil koma, som varsla i høyringsnotatet, ei
                     nærmare avklaring, fyrst i Nasjonal transportplan når han vert lagd fram, og så
                     eit endeleg økonomisk opplegg i kommuneproposisjonen for 2010. 

No var det representanten Bent Høie som brukte uttrykket «fullt ut». Det kan eg
                     ikkje bruka på dette tidspunktet. Det er fordi me veit at her er det eit svært
                     etterslep. Det skal noko til å rekna det inn og kompensera for det på eitt år.
                  

