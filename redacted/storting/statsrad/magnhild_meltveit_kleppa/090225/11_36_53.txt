 Eg må seia at det var eit interessant stykke prosa Bent Høie refererte. Det som
                     gjeld hovudspørsmålet hans, om forvaltingsreforma betyr eit styrkt
                     lokaldemokrati, reknar eg likevel for noko langt meir enn karakteristikken ei
                     sportsgrein. For Høgre sitt alternativ her – anten vi går til Rogaland, til
                     Nordland eller til Hedmark – er ei utvikling der det er respektive Stavanger,
                     Bodø eller Hamar som skal vere den regionale utviklaren. Og då er min påstand,
                     som eg meiner eg har godt belegg for, at det betyr eit heilt annleis styrkt
                     lokaldemokrati å la folkevalde frå eit heilt fylke ta ansvar for både regional
                     utvikling og mange andre oppgåver som gjeld dette området. 





                

