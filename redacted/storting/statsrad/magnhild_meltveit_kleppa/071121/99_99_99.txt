 Eg er fornøgd med at det er innført
månadlege vedtak for bustønad. Omlegginga var
mykje etterspurd av kommunane. Stortinget stod samla bak tiltaket.
Innføringa inneber at ein no kan søkja om bustønad
kvar månad, og eventuelt få utbetalt
bustønad den påfølgjande månaden.
Det er òg slik at ingen fell ut av ordninga etter
omlegginga dersom husstanden framleis har rett til bustønad.

Innføring av månadlege vedtak
sikrar at vanskelegstilte husstandar kjem raskt inn i ordninga,
mens dei som ikkje har krav på bustønad,
fell raskare ut av ordninga. Tidlegare fekk husstandar utbetalt
bustønad i opptil fire månader etter
at behovet hadde falle bort. No fell husstandar ut av ordninga etter
ein månad dersom husstanden t.d. får auka
inntekt som følgje av arbeidsdeltaking. Såleis
er nyordninga meir treffsikker.

Ifølgje artikkelen i Kommunal Rapport
i mai 2007 vart det hevda at omlegginga medførde ei budsjetteknisk mindre
inntekt for kommunane på 120 mill. kr på landsbasis.
Dette hadde si årsak i rekneskapsmessige tilhøve. Desse
er no løyste av Husbanken og KS. Kommunane vil etter
dette ikkje tapa økonomisk på omlegginga
til månadlege vedtak.

Lat meg elles opplysa at budsjettet
for bustønaden for 2008 er auka med 27 mill.
kr som følgje av omlegginga til månadlege vedtak.
Kommunane vil ikkje tapa – i enkelte tilfelle
vil dei faktisk ha økonomisk fordel av omlegginga. Årsaka
til det er at mange husstandar slepp å søkja om supplerande
sosialhjelp i startfasen av eit butilhøve mens dei ventar
på bustønad.

 Det eg kan seia, er at det er over 100 000
husstandar som tek imot bustønad kvar månad.

Det som er beskrive i Hallingdølen,
synest å byggja på ei misforståing. Eg
kjenner ikkje detaljane i berekningane, men det kan sjå ut
som om beløpet er basert på at alle hushald
som tek imot bustønad, før eller seinare
vil falla ut av ordninga – og vil dermed mista bustønaden
raskare enn ved tidlegare regelverk. Mens ein før fall
ut av ordninga etter fire månader,
går det no 

ein

 månad.

Lat meg òg minna om at det er ei årsak
til at nokre hushald fell ut av ordninga. Det kan vera
arbeidsdeltaking, død eller andre tilhøve.

Men det er ikkje rett at staten har
inndrege 600 mill. kr.

