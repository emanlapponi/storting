 Det eg for det fyrste kan stadfesta, er at det er rett. Det sa eg i 2006. Så kan eg òg stadfesta, ut frå det eg allereie har sagt, at eg ber Statens vegvesen no vurdera saka om vernestatus på nytt.


Statens vegvesen har god tradisjon for å spela på lag med lokale styresmakter. Eg føreset at ein no brukar den tradisjonen som dei har, og at dei går i dialog med Rennesøy kommune. Som statsråd ynskjer eg å halda meg til dei prosessane og prosedyrane som ligg der mellom ein statsråd og Statens vegvesen. Det er difor eg no i denne omgangen gjer det på den måten. Eg kjenner meg trygg på at det skal bli ei god løysing.






                

