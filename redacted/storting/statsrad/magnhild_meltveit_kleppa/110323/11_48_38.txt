 Eg meiner å hugsa at eg òg har fått spørsmål frå representanten Sortevik om dei ansvarsforholda som er knytte til ulike typar vegar, der det nettopp var eit sjølvstendig poeng å halda på ansvarsforholdet, og der det frå regjeringa si side var eit eige poeng å gje fylkeskommunane ansvar for fleire vegar fordi dei skulle kunne sjå regional utvikling meir i samanheng. Det er difor fylkeskommunen no er ein fire gonger så stor vegeigar som staten.


Så nemner Sortevik ei kopling, og det gjeld E39. Når det gjeld den delen, skal eg sjekka saka noko nærare. Men eg held fast ved at det som er fylkeskommunen sitt ansvar, skal vera fylkeskommunen sitt ansvar.






                

