 I dette konkrete prosjektet er det altså ein fylkesveg som ikkje er teken inn i fylkeskommunen sine planar, der det ikkje er gjort fylkespolitiske vedtak om prosjektet. Men eg kan gjenta det eg sa, at eg tykkjer for det fyrste generelt at det er positivt å sjå på om det er mogleg med ei samordning mellom veg- og kraftutbygging, vel vitande om at det kan bli spesielle utfordringar knytte til det. Lat meg i tillegg seia at den same samordninga som no skjer når det gjeld planlegginga av Sotrasambandet, meiner eg kan vurderast òg når det gjeld Mongstad–Kollsnes, dersom vegeigaren ynskjer det.


