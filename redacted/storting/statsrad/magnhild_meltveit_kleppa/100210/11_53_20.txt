 Fyrst til ein nærmare analyse av trafikken. Der heiter det at når trafikken no har auka, er årsaka at fleire trafikantar frå Birkenes køyrer E18 og ikkje rv. 41 til og frå Kristiansand. Det er Statens vegvesen som har sagt dette. Men tungtrafikken er som før på 10 pst. og har ikkje auka.


Til spørsmålet om det å overføra ansvaret for vegar: Så langt trur eg denne overføringa til eit langt større fylkesvegnett har ført til eit større fokus både på vegvedlikehald og på vegnettet elles. Det viser òg tala våre: Fylkeskommunane fekk med midlar over, og dei har altså sjølve prioritert samferdsel utover det som var forventa i forhold til både dei ordinære og dei ekstraordinære midlane som vart tilførte.


