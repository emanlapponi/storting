 I arbeidet med St.meld. nr. 16 for 2008–2009, Nasjonal transportplan 2010–2019, var prosjektet lenge avgrensa til strekninga Kolomoen–Biri. Då prosjektet vart forlenga til Lillehammer, skjedde det utan at kostnadsoverslaget på prosjektlista vart endra. I handlingsprogrammet er det lagt til grunn eit kostnadsoverslag på 5 milliardar 2010-kroner, som er føresett finansiert med 1,7 milliardar kr i statlege midlar og 3,3 milliardar kr i annan finansiering. Så må òg kostnader og utbyggingsstrategi vurderast noko nærmare fram til rulleringa av Nasjonal transportplan, dvs. våren 2013. Men det er altså dialog mellom departementet og Vegdirektoratet og andre instansar om standardval for E6 på strekninga Biri–Vingrom, som oppfølging av KVU/KS1, for transportsystemet i Mjøsregionen og Gudbrandsdalen.


