 Det er nok nettopp med bakgrunn i denne lokale vurderinga frå Statens vegvesen at ein har søkt dispensasjon. I forhold til andre tunnelar er det eit faktum at denne forskrifta frå 2007 her seier at det kan vera forskjell på eksisterande tunnelar og nye. Eg skal ta med meg Sortevik sitt råd om ikkje å praktisera forskrifter firkanta. Lat meg likevel streka under at det er nok krevjande for ein statsråd å overprøva Vegdirektoratet på tryggleik, men det er òg noko vi skal drøfta nærmare. Dette med tryggleik er jo spesielt aktuelt når det gjeld denne tunnelen, òg fordi det her er mykje farleg last frå Mongstad som passerer. Men vi tek altså ein ekstra runde for å sjekka ut alle sider ved denne saka.






                

