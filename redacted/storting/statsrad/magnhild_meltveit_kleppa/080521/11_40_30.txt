 Lat meg fyrst seia at eg er ein smule overraska over at representanten Korsberg,
med så lang fartstid som han har i Stortinget, ventar at statsråden
skal gå direkte inn i ei sak som er omtalt i Troms Folkeblad, og koma
med råd, synspunkt og til og med konklusjonar. Som eg har vist til:
Dette er kompliserte saker, når ein på den eine sida skal vareta
grunneigarinteresser og -initiativ, etter lova, mens ein samstundes i konkrete
tilfelle, etter same lovverket, skal vareta andre omsyn. 

Om det her
kan vera spørsmål om erstatning eller ikkje, er eit spørsmål
som ikkje ligg til meg. Det er eit spørsmål eg ikkje kan svara
på. 

