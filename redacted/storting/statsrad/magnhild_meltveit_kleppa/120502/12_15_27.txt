 Lat meg aller fyrst understreka at både representanten Tenden og eg er opptekne av å styrkja kollektivtilbodet i Oslo og i Akershus-området. Oslo kommune har gjort mykje bra. Dei samarbeider godt med Akershus, men det hastar med å få bygt ut langt meir. Difor er det gledeleg at vi no førebur oss så godt som vi gjer fram imot ny NTP. Vi skal òg ha eit eige møte for å få inn både Oslo og Akershus sine synspunkt. Den 15. mai skal vi ha eit møte med Region øst om Nasjonal transportplan for komande periode. Det har skjedd veldig mykje på kort tid no, men det er nok i Nasjonal transportplan dei store grepa vidare må gjerast.


Per-Kristian Foss hadde her overtatt presidentplassen.


