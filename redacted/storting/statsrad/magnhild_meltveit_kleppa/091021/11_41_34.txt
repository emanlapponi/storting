 Ja, det er altså slik at frå og med 2010 skal riksvegar overførast til
              fylkeskommunane, og at Regjeringa aukar rammene til fylkesvegar med 1 milliard kr og i
              tillegg tilbyr ei låneordning. Det vil over tid gje rom for å henta inn etterslepet på
              det vegnettet som fylkeskommunane tek over. Men lat meg understreka: Regjeringa har
              altså sett det nødvendig med ein meir djuptgripande gjennomgang av systemet med
              funksjonskontraktar. I National transportplan er det varsla ei evaluering av
              konkurranseutsetjing av drifts- og vedlikehaldsoppgåver. Bakgrunnen var den store
              auken i kostnader som har vore ved rullering av kontraktane etter fem år, i 2008–2009.
              Evalueringa vert ferdig i mars 2010. Eg vil ikkje sjå bort frå at det då kan verta
              aktuelt å ta større grep. 

