 Eg deler representanten Sorteviks uro når det gjeld vegdekket. Men her er det altså
              teke viktige grep, og det vil ein halda fram med. Det er ikkje tvil om at det er eit
              stort etterslep her. 

Lat meg seia at i den perioden vi no har bak oss, har ein heldigvis hatt ein stor
              auke. Det er det òg i årets budsjett, og inkludert tiltaksmidlar til vedlikehald av
              asfaltdekket vil det verta ei betring i kvaliteten på vegdekket på riksvegnettet i
              2009. I Nasjonal transportplan er det føresett ein betydeleg auke til vegvedlikehald,
              noko som òg gjeld vegdekket. Nivået på vedlikehaldet av vegdekket i saldert budsjett
              2009 er føreslått vidareført i 2010. Så her skjer det stadig forbetringar. 





                

