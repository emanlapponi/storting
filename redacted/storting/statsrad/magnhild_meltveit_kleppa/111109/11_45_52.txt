 Risikoanalysen viser at dei førebyggjande strakstiltaka er gode og vil redusera risikoen for at alvorlege hendingar oppstår. Det er likevel ikkje nok. Viss tunge køyretøy igjen får lov til å køyra i tunnelen, er det trass i strakstiltaka. Ein får høg risiko for nye brannar i tunnelen. Viss ein ny stor brann oppstår, kan det gje same resultat som 23. juni eller verre. Med andre ord: Persontryggleiken i tunnelen er for dårleg. Det kjem av at tunnelen er 7,3 km lang og berre har éin rømmingsveg. Faren for å ta fyr og bli fanga i røyken er difor stor. Det er difor Statens vegvesen no legg stor vekt på redningstiltaka i det vidare arbeidet. Målet er å oppnå tilstrekkeleg tryggleik, slik at tunnelen igjen kan opnast for alle køyretøy.


Det er bestilt ein tilleggsanalyse om evakueringsform i tunnelen for å sjå om eit slikt tiltak vil gje betre persontryggleik. Elles er dei andre tiltaka som Hoksrud nemner, til vurdering, som eg allereie har sagt.


