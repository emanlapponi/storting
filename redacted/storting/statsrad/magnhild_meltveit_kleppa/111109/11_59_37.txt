 Vi må presisera aller fyrst: Det arbeidet som eg no refererte til, er ikkje eit resultat av ulukka i juni. Det er tvert imot slik at forskrifta kom i 2007. Ekstra midlar til utbetring av nokre tunnelar kom i gjeldande NTP, og Statens vegvesen har eit oppdrag som grunnlag for ein strategi i neste Nasjonal transportplan. Så er det klart at når ei ulukke som dette skjer, blir det ei anna merksemd enn det har vore òg på dei undersjøiske tunnelane – det er heilt naturleg. Når det gjeld på kva måte det blir følgt opp, eventuelt storleik på midlar osv., trur eg representanten Halleraker vil ha stor forståing for at det er noko tidleg å svara her og no, men at det blir eit viktig tema, det er heilt sikkert.


