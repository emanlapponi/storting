 Lat meg òg visa til dei to føregåande spørsmåla, både om når tunnelen kan opnast for enda tyngre kjøretøy enn dei som slepp igjennom i dag, og om kva som kan gjerast for å sikra betre vegsystem spesielt på Buskerud-sida i høve til i dag. Lat meg òg seia i tillegg at i Moss er dette problematisk – det er det ingen tvil om. No var det snakk om Oslofjordtunnelen, og det er klart at det blir ei meirbelasting på Moss–Horten. Dette er spørsmål eg er klar over, og dermed ser på; både når tunnelen kan opnast igjen, kva som kan gjerast for å sikra betre vegsystem og også sjølvsagt sambandet Moss–Horten og kapasiteten der. Så eg takkar for òg den påminninga i dette spørsmålet.






                

