 Eg må faktisk be om å bli trudd på at det verken handlar om å snakka rundt ei så alvorleg sak som denne eller å ikkje ta denne situasjonen på alvor. Det gjeld både næringslivet og annan trafikk gjennom tunnelen så vel som dei belastingane som er på begge sider av Oslofjorden og ikkje minst i Oslo, når trafikksystemet i dag på grunn av denne ulukka har vorte som det har vorte. Difor er det også slik at Statens vegvesen no gjer det dei kan – både lyttar til dei innspela som kjem, og sørgjer for tilstrekkelege analysar sjølve for fyrst og fremst å ta betre vare på persontryggleiken. Det er det aller viktigaste. Så vil tunnelen bli opna igjen så snart som det er forsvarleg.






                

