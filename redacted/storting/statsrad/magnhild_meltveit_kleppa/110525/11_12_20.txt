 Ja, alle dei søknadene som eventuelt måtte koma, må vi vurdera veldig nøye, nettopp med tanke på tryggleik. Lat meg seia at når det gjeld Posten, nyttar dei godtekne standardar gjennom heile løysinga. Digipost nyttar bl.a. følgjande kjende tryggingsmekanismar:


autentisering av brukarar på tryggleiksnivå 4 ved registrering og for alle brev med sensitiv informasjon


kryptering av all trafikk


kryptering av alle dokument som blir lagra


unike krypteringsnøklar per brukar til lagring av alle personlege dokument


moglegheit for ende-til-ende-kryptering på melding frå avsendarar til Digipost


moglegheit for signering av meldingar frå avsendar sine maskiner til Digipost


hendingsregistrering til signerte loggar


Så har Posten Norge jamleg dialog med Datatilsynet i tillegg, og dei rådfører seg ved alle større endringar.


