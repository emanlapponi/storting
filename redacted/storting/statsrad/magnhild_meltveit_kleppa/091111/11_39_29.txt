 Eg synest det er fint å få så direkte ein bussjåfør si vurdering, særleg fordi
              bussjåførane er ei av fleire grupper som nettopp sørgjer for at transporten vanlegvis
              er trygg. 

Når det gjeld dei reknestykka som er sette opp, er det sjølvsagt teoretisk mogleg å
              ettermontera belte. Men eg trur vi må ha ein kombinasjon av å bruka betydelege midlar
              på andre tiltak og å stimulera ytterlegare dei vurderingane som likevel må gjerast
              lokalt – kva busstype som skal brukast, eventuelt kva anna materiell – når vi skal
              vareta trafikktryggleiken. 

Eg fråskriv meg ikkje det ansvaret som eg har, men eg synest det er mest
              formålstenleg at det er kommunane og fylkeskommunane som her har det avgjerande ordet.
            





                

