 Det var sterkt å vera i Froland. Det var òg veldig nyttig, ikkje minst fordi eg møtte folk på staden som både hadde vore og var engasjerte i å få rydda opp i situasjonen og i å setja søkjelyset på framtida.


Så hadde Froland kommune naturleg nok, i lag med fylkesmannen, som er Regjeringas representant i Aust‑Agder, fylkeskommunen og andre, sjølv behov for å bruka noka tid, ikkje minst med omsyn til kven som skulle dekkja dei utgiftene som allereie var komne på, f.eks. til eit interkommunalt brannvern. Der trur eg ordførar Pedersen er godt fornøgd med departementets og fylkesmannens medverknad. Det var det viktigaste der og då. Så skal vi no konsentrera oss om framtida, og vi har altså eit arbeid i gang.






                

