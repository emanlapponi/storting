 I denne saka har eg faktisk vore nøydt til å bruka nokre ord, fordi eg opplever at Høgre, med Råde som utgangspunkt for spørsmålet, har skapt tvil om fylkesmennene sine retningslinjer og Regjeringa si handtering frå fylke til fylke.


Lat meg då understreka på nytt igjen: Det er lokale styresmakter som har ansvaret for eigen økonomi. Det betyr òg at det framleis er lokale styresmakter som skal gjera vedtak om det skal innførast eigedomsskatt eller ikkje. Eigedomsskatt er ein frivillig skatt.


Men så er det nokre kommunar som er i ein vanskeleg situasjon, og som spør om skjønsmidlar. Eg antek at det heller ikkje er slik frå Høgre si side at dei går vekk ifrå dei retningslinjene som dei stod bak under den førre regjeringa, og som seier at det er forskjell på ein kommune som utnyttar handlingsrommet sitt på inntektssida eller eventuelt kuttar i utgifter, og ein kommune som ikkje vil gjera det.






                

