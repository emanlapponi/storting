 Lat meg seia at eg er glad for at representanten Engeset heldt ved lag spørsmålet, for det var i Råde dette begynte, og det var greitt å kunna bruka noko meir tid på svaret, og dimed òg ha moglegheit til å sitera desse retningslinjene så direkte, noko som det ikkje var høve til innanfor den tida vi hadde på slutten av spontanspørjetimen.


Når det gjeld skjønsmidlar for 2009, er det føreteke ein fyrste runde med tildeling. Eg ser ingen grunn til at det vert ei ny vurdering av dei. Så er det slik at fylkesmennene har halde nokre midlar igjen. Dei er pålagde å gjera ei totalvurdering etter å ha hatt kontakt med kvar enkelt kommune. Det betyr at når det gjeld den delen av potten som fylkesmennene har igjen, kan eg ikkje seia korleis midlane vert fordelte.


