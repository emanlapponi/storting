 Det er jo ikkje slik i dag heller, trass i denne handboka, at det ikkje er forskjell
              frå fylke til fylke. Det er jo eit samarbeid og ei lytting som føregår i forhold til
              kva det enkelte fylket prioriterer. Det er mange historier som går på det, når ein òg
              i dag passerer ei fylkesgrense på dagens riksvegar. 

Det som eg gjerne vil gjenta, er at eg har nok ein større tillit til fylkeskommunane
              si handtering av dette, til regionale folkevalde, som i kontakt med sine lokale
              representantar, med ordførarar o.l., kjem til å ha fokus òg på standard og på sitt nye
              ansvar. Men lat meg understreka ein gong til: Dette kjem vi til å følgja nøye med på.
            





                

