 Det er mitt inntrykk at det er eit sterkt engasjement ute i fylkeskommunane for å
              sikra eit godt og velfungerande vegnett. Det er jo slik at dei fleste fylka har eigne
              transportkomitear som følgjer nøye med, som no har lagt eit løp for korleis dei skal
              handtera situasjonen i 2010, og som eg pr. dato kjenner meg trygg på vil vareta veldig
              godt det nye ansvaret som dei no får. 

Så varslar eg likevel for ordens og sikkerheits skyld at dette skal vi følgja nøye
              med på. Det er jo eit viktig poeng her, som òg representanten Sortevik må ta med seg,
              og det er at det er den same kompetansen som er i dag når det gjeld desse vegane, som
              skal følgja med vidare. Eg tenkjer på Statens vegvesen. 

