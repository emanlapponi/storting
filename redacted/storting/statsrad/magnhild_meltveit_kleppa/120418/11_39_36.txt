 Det har vore isgang i elva Tunna åtte til ti gonger dei siste 30 åra.
                            Nokre få gonger har det påverka trafikken på rv. 3. Etter hendinga i år
                            er Statens vegvesen i dialog med NVE om aktuelle tiltak for å løysa
                            problemet. Å heva vegen kan vera eit tiltak, men dette kan gje andre
                            negative konsekvensar. 

Riksveg 3 gjennom Østerdalen, frå Elverum til Kvikne, er nesten 250 km
                            lang. Glomma er hovudvassdraget i Østerdalen, men fleire større vassdrag
                            som Rena, Imsa, Atna, Folla, Tunna, Ya og Orkla renn langs eller blir
                            kryssa av riksvegen. I tillegg er det ei stor mengd mindre sideelvar og
                            bekkar med potensial for isgang og flaum, som kan påverka
                            trafikkavviklinga langs hovudferdselsåra gjennom Østerdalen. Det er i
                            alt 63 små og store bruer på strekninga. 

Det blir gjennomført risiko- og sårbarheitsanalysar i samband med
                            pågåande utbetringstiltak for å redusera utfordringane med naturkreftene
                            i Østerdalen. Slike analysar blir gjennomførde i samarbeid med relevante
                            styresmakter og i samsvar med plan- og bygningslova. Tiltak for å minska
                            skadane blir vurderte i høve til samfunnsnytten. 

