 Det som representanten Bredvold og eg er einige om, er for det fyrste at
                            rv. 3 er ein svært viktig veg, og at det er bra at det skjer stadige
                            forbetringar her. Så peikar han på noko som er avgjerande viktig, og det
                            er dette å ha ein auka beredskap. No er det slik at på denne vegen har
                            det vore isgang i elva Tunna åtte til ti gonger dei siste 30 åra. Det
                            har då vorte utført tiltak i tilknyting til dei hendingane. 

Ras og flaum ser vi no kjem i eit aukande omfang og på plassar der vi før
                            ikkje tenkte at det kom. Difor vil alt som heiter beredskap, vera styrkt
                            i tida framover. Det betyr òg at NVE og Statens vegvesen nok kjem til å
                            ha endå tettare kontakt òg når det gjeld beredskap, enn dei har hatt.
                        





                

