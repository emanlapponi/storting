 Ved anbodskonkurransen som vart halden for å sikra regional flyrutedrift
                            på ei rekkje ruteområde frå 1. april i år, tildelte
                            Samferdselsdepartementet den 19. januar kontrakt for fire ruteområde i
                            Lofoten og Ofoten til flyselskapet Danish Air Transport, som hadde det
                            samla sett lågaste kravet om tilskot for det aktuelle området. Det betyr
                            at på det tidspunktet rekna vi med at dei innvendingane som var komne
                            frå Luftfartstilsynet, var rydda av vegen. 

Før vi kunne inngå kontrakt med Danish Air Transport, kom det fram nye
                            opplysningar. Det var det som gjorde at departementet den 23. mars fann
                            det nødvendig å gjera om avgjerda om å tildela dei fire ruteområda til
                            DAT. I staden måtte vi dessverre avvisa tilbodet til DAT på desse fire
                            ruteområda. 

