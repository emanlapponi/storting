 Lat meg seia til Brevold at i ulike situasjonar som oppstår, er det
                            viktig å stilla med relevante tiltak. Under skadeflaumen i 1995 vart rv.
                            3 stengd fire ulike stader på grunn av overfløyming i hovudvassdraget
                            Glomma og Folla, i kommunane Stor-Elvdal og Alvdal. På det meste var
                            vegen stengd i sju dagar. Pinseflaumen i 2010 hadde ei anna utvikling;
                            det var dei mindre sidevassdraga som skapte problem for trafikken. Ved
                            Trønnes var rv. 3 stengd i vel tre døger. Så er det viktig å ha
                            beredskap i forhold til nettopp desse akutte situasjonane, og her er
                            risiko- og sårbarheitsanalysar i samband med pågåande utbetringstiltak
                            svært viktige. 

Så er representanten Bredvold vel kjend med at rv. 3 rustar vi opp
                            systematisk år for år, jf. det vi har vore einige om i samband med eit
                            tidlegare spørsmål, at til rv. 3 har det vorte tilført minst 100 nye
                            millionar kvart år. 

