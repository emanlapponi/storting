 Det er fint både at det er eit stort engasjement for å få denne banen på plass, og at det her er ei drøfting av ulike finansieringsordningar for å få det til. Mitt råd til Borghild Tenden vil vera å ikkje halda seg til desse påstandane om 2040. Det gjer ikkje eg, og det bør heller ikkje ho gjera. Prosjektleiaren i Jernbaneverket har uttalt at dersom vi startar opp i 2014 og har ei byggjetid på seks–sju år, vil Follobanen vera ferdig i 2019 eller i 2020. Vi vil koma tilbake med tidfesting på dei andre strekningane og på heile intercitytrianglet i samband med ny nasjonal transportplan. Vi legg for tida strekning etter strekning på plass der.






                

