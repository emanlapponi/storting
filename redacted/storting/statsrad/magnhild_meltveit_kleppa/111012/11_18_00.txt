 Til det siste fyrst, som gjeld ny grunnrutemodell: Det vart avklart i fjor at det trongst langt meir omfattande investeringar enn det som var føresett. Så er det ikkje slik at den modellen no er utsett på ubestemd tid. Det er tvert imot slik at vi har varsla at vi seinast i budsjettet for 2012 vil koma tilbake med ein ny dato. Eg reknar med at Borghild Tenden har fått med seg at no er ny grunnrutemodell tidfesta til desember 2014. Det er lagt eit omfattande løp i budsjettet for 2012 for kva som skal investerast for å vera i rute til det.


Eg må i tillegg understreka at sitatet frå Østlandssendinga, om to–tre år forseinking, tek eg avstand frå. Eg meiner det må vera klokt å ta seg dei månadene ekstra, som Jernbaneverket no ber om.


