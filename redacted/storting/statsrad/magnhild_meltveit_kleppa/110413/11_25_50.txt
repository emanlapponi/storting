 Eg er einig med Skovholt Gitmark i prioriteringane hans. Svaret er òg ja på spørsmålet om eg likar å utnytta den moglegheita som no er til å styrkja jernbanen. Men lat meg understreka: Jernbanen slit med tiår med forsømmingar. Her er det mykje å ta igjen. No har Jernbaneverket midlar som gjer at dei kan prioritera vedlikehald og fornying. Vi har eit storstilt arbeid som pågår i Oslo-området, som er sjølve navet i heile jernbanestrukturen vår. Det vil vera ferdig i 2012.


Det er tre viktige element: Det er vedlikehald og fornying. Der er Oslo-området spesielt. Det er planlegging av nye spor, iverksetjing av nye banar – vi skal opna tre nye store prosjekt i år.


På Sørlandsbanen skjer det òg fornying, og vi kjem ytterlegare tilbake til han i samband med den pågåande rulleringa av Nasjonal transportplan.






                

