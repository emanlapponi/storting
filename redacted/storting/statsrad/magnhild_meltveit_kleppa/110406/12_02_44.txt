 Som det framgår av statsbudsjettet for 2011, er det sett av statlege midlar med sikte på mogleg anleggsstart i 2011 på parsellen Melleby–Momarken på E18 i Østfold. Det går òg fram av statsbudsjettet at departementet vil leggja fram ein eigen proposisjon om utbygging og finansiering av E18 på denne strekninga så snart det ligg føre tilstrekkelege avklaringar.


Samferdselsdepartementet er i gang med å førebu ein slik proposisjon. Eg vil understreka at dette er høgt prioritert, og at ein proposisjon vil bli lagd fram så snart det er praktisk mogleg.


