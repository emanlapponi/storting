 Eg besøkte i går Minnesund–Dal. Dette er no eitt av fleire eksempel på at lengre strekningar blir utbygde. Der er det snakk om 19 km, med ei utbygging på to år. Eg ynskjer fleire slike prosjekt.


Når det gjeld Melleby–Momarken, er eg oppteken av å få så rask oppstart som mogleg. Det er ingen grunn til å så tvil om det, heller ikkje er det grunn til uro. Eg må berre seia at verknadene av eit endra opplegg for innkrevjing av bompengar på heile E18 i Østfold er eitt spørsmål – det handlar då både om å drøfta trafikkgrunnlaget og bompengeinntektene – men det vil òg vera viktig i denne proposisjonen å gjera ein omtale av val av standard på heile E18 i Østfold nettopp fordi, som representanten seier, dette er ein veg inn og ut av resten av Europa. Det er viktig for meg at sentrale sider av saka blir gjevne ei så god behandling som mogleg i ein proposisjon som eg altså har varsla kjem til Stortinget i mai.






                

