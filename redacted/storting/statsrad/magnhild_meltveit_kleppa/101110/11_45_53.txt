 Eg har sjølv forsikra meg om at Jernbaneverket og NSB snakkar tett saman. Dei to direktørane har møtst kvar måndag gjennom heile vinteren, nettopp for å styrkja ein beredskap som ikkje var god nok.


Når det gjeld «Ruteplan 2012», har eg bedt dei om å samarbeida tett om den gradvise innføringa som eg varsla den dagen budsjettet kom, og som representanten Hoksrud kan lesa meir om i budsjettet. Der står det i detalj kva Jernbaneverket meiner bør på plass før ny «Ruteplan 2012».


Så til Gjøvikbanen. Gjøvikbanen har sjølv bedt om og kunngjort nokre ruteendringar, og eg trur – med atterhald – det gjeld eitt tog. Dei kjem til å følgja det opp. Utover det kjenner eg ikkje til andre ruteendringar.






                

