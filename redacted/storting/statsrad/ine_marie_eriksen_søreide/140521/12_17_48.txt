 Selv om den forrige regjeringa hadde eksplisitte uttalelser om FN-mandat, sendte de likevel et stort antall norske soldater under EU-kommando, under andre lands kommando, i operasjoner. Fra denne regjeringas side tenker vi akkurat likedan, vi deltar i de krisehåndteringsoperasjoner der det er tjenlig for norske interesser, og der vi kan bidra. Vi ønsker klare folkerettslige grunnlag – det er en selvfølge for enhver regjering. FN-mandat er ett, og det er sterkt ønskelig, men det finnes også andre folkerettslige grunnlag for å kunne delta i operasjoner, hvorav selvforsvar er et av disse. Det er det naturlig for den norske regjeringa å vurdere, på akkurat samme måte som den regjeringa Navarsete satt i, vurderte det.


Dette vil være vår linje i alle operasjoner, og vi vil konsultere Stortinget på helt vanlig måte som alle regjeringer har gjort – etter forretningsordenens § 16.


