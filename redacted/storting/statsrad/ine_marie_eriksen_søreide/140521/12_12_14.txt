 Som jeg nevnte innledningsvis, har vi mottatt veldig god respons på vårt initiativ. Det gir meg også håp om at det vil være et ønske fra flere land om å bidra til fellesfinansiering av denne stillingen også. Det er én stilling det er snakk om i utgangspunktet, og jeg tror det vil være mulig for landene å avse ressurser til det innenfor et fellesfinansiert system.


Samtidig mener jeg at det er viktig at man ikke bare tenker på denne ene stillingen og å få den inn i – hadde jeg nær sagt – sekretariatet til generalsekretæren. Det er også viktig at vi fortsetter arbeidet med handlingsplaner, oppfølging, og ikke minst implementering. Det vi vet fra arbeidet i både FN og andre steder med disse spørsmålene, er at det ofte er mange fine planer, men det skorter litt på den faktiske implementeringen. Det er f.eks. en historisk måned akkurat nå, hvor vi har utnevnt FNs første kvinnelige styrkesjef. Det var den norske generalmajoren Kristin Lund – veldig gledelig, men det er altså første gang. Det forteller nok noe om hvordan man må jobbe mer målrettet med kvinner, fred og sikkerhet i alle organisasjoner.






                

