 Jeg tenker også at representanten viser til eventuell mulighet for å bistå politiet i terrorsituasjoner. Der har Forsvaret en bistandsrolle dersom politiet ber om det.


I de fem utvalgte troppene som vi har lagt på ekstra trening, er det i dag øving og trening inntil 30 døgn, og det er en viktig ressurs for politiet. Det er en oppgang fra ca. 20 døgn, så det er en ganske betydelig styrking. I tillegg har vi også gjort andre ting som gjør at vår bistand til politiet fra Forsvarets side er bedret. Blant annet har vi redusert responstida for helikopter på Rygge og Bardufoss fra 2 timer til 1 time for å kunne bistå ytterligere.


Så mener jeg også det er viktig å understreke at forsvarssjefen, når han nå ser helhetlig på strukturen i Forsvaret i det fagmilitære rådet, er bedt om å se på dette både som Heimevernet isolert sett og hvordan vi kan bistå politiet på en god måte i de situasjonene der det kreves.


