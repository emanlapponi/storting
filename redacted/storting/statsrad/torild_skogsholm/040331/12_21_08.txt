 Jeg tar det som en selvfølge at sikkerheten
skal være lik overalt i landet. Det må tas
hensyn til forskjellige topografiske og værmessige forhold,
slik som jeg nevnte i stad. Vi har Luftfartstilsynet, som fører
tilsyn med at sikkerheten ivaretas både
i forhold til flyplass og i forhold til operasjoner i de ulike flyselskap.
Flyene til SAS og de andre store flyselskapene har installert
utstyr som registrerer om det foregår avvik fra prosedyrene
som selskapene skal følge både under
take-off og landing på de enkelte flyplassene.

I henhold til bestemmelsene for kommersiell
luftfart er det selskapet selv som har ansvaret for at flygerne
følger prosedyrene. Det må vi ikke glemme!
Det er selskapet selv, ved gjennomgang av data fra slike
registreringssystemer som SAS har, som kan kontrollere og vurdere om
eventuelle avvik truer eller bedrer sikkerheten. Det er veldig
viktig.

