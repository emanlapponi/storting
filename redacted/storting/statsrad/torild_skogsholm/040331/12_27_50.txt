  Når det gjelder akkurat hvilken funksjon
drosjene skal ha i forhold til annen kollektivtransport, har det
gjennom de senere år vært gjort forsøk,
og det har vært innført forskjellige bestillingsordninger
knyttet nettopp til det at kundegrunnlaget har vært
for lavt til å ha store rutegående busser.

Fritak for bompengebetaling er jo et ønske
som dukker opp hver gang det er et konkret bompengeprosjekt som
vurderes. Da ser man på om det er konkrete brukergrupper
som skal unntas. Hvis man først velger å se på den
utfordringen, synes jeg det bør gjøres i en prinsipiell runde,
hvor man ser på om det er større grunn til å unnta drosjer
enn andre brukergrupper. Det er klart at drosjene vil
ha forskjellig funksjon, om man ser på dem som et kollektivtilbud eller
ikke. Når jeg som enkeltperson velger å ta en
drosje, er det jo et spørsmål om den drosjeturen
skal unntas bompenger.

