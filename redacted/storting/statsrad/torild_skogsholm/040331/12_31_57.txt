  Svaret er ja. På bakgrunn av tilbakemeldinger
den siste tiden om utlevering av passeringsinformasjon vil Vegdirektoratet nå presisere
overfor bompengeselskapene hvilke krav som gjelder for utlevering
av slik type informasjon. Det er kun saldo på brikken
 man skal kunne få over telefon. Bileierne kan imidlertid
ha interesse av å vite
når kjøretøyet har
passert eller er registrert i bomstasjonen,
for å kunne kontrollere at riktig antall passeringer er
belastet kontoen. For å få passeringsopplysninger
må vedkommende enten møte opp hos bompengeselskapet
og legitimere seg eller sende et brev hvor man ber om
passeringsopplysninger, som vil bli besvart. Disse rutinene sikrer
at vi ikke vil oppleve flere slike uheldige episoder som
dem representanten Svendsen peker på.

Vegdirektoratet vil sende brev til alle
bompengeselskapene om kort tid med disse presiseringene. Jeg vil også be
Vegdirektoratet følge opp saken for å forsikre om
at disse rutinene følges av alle bompengeselskaper.

