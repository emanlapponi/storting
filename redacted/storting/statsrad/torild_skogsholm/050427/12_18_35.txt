  Jeg er opptatt av at vi generelt skal legge
vekt på universell utforming av transportløsninger, både
når det gjelder infrastruktur og når det gjelder
selve transportmidlene, og, som vi har vært inne
på nå, parkeringsløsninger. Jeg har lyst
til å understreke at om en person har en forflytningshemning bare
for en periode, er det like viktig at den personen opplever
at det ikke skapes unødvendige barrierer i samfunnet.
Da er det ikke tvil om at samferdselssektoren både
når det gjelder parkering og når det gjelder selve transportløsningene,
er viktig. Derfor kommer jeg til å legge stor vekt på i
arbeidet framover nå at vi har en lik håndtering
av regelverket rundt om i landet,
og at det gis midlertidige tillatelser til den type parkering.
Folk må kunne føle seg trygge på at
de blir behandlet likt.

