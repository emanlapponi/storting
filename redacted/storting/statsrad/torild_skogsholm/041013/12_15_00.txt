 La meg si at jeg skjønner veldig godt
spørsmålsstillingen, for ingen av oss hadde forutsett
at en slik hendelse kunne skje. Jeg tror mange av oss etterpå som
reisende stiller disse spørsmålene. Jeg vil også understreke
at jeg opplever det som viktig at ikke jeg eller andre politikere
skal være de som fastsetter nivået og innretningene
på fly og hvordan man skal gjøre det rent teknisk,
uten at vi har lyttet til de råd som har kommet. Her har
både nasjonale og internasjonale tilsynsmyndigheter vært
inne og sagt hva de mener er riktig innretning. Det som ligger til
grunn i forhold til de minste flytypene, slik som jeg skjønner
regelverket, er muligheten til kontakt bakover. Det kan være
nyttig, i motsetning til å se på det som en trussel.

Jeg vil også minne om at etter denne
hendelsen har vi innført full sikkerhetskontroll før
man går om bord i flyet, for å unngå at
noe sånt kan skje, at man kommer inn på et fly
med en øks.

