 Jo, det er et mål for meg at folk
skal slippe å sitte lenge i kø, det være seg
om det er i kø inn til byen om morgenen når man
skal på jobb, eller i ferjekø, eller det å sitte
over en ferje. Det er målet at vi skal ha transportløsninger
rundt om i landet som er tjenlige, og som alle har stor nytte av.

Dette dreier seg til syvende og sist helt riktig
om budsjett og penger. Vi har et solid ferjebudsjett, som vi da prøver å sette
sammen på en sånn måte at vi får
best mulig standard over alt. Vi bruker over 1 milliard kr
av skattebetalernes penger til denne ferjeinnsatsen. Og det synes jeg
er helt rett, det skulle bare mangle om vi ikke gjorde det. Samtidig
har jeg nettopp svart på et spørsmål
om noe som kanskje kommer til å bli veldig krevende økonomisk i
forhold til flyplasser og flyruter rundt om i landet. Med andre
ord: Vi må prioritere pengebruken. Men jeg vil at vi også skal
ha en høyere standard på alle ferjesamband.





                

