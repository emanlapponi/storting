  Sambandet Flakk–Rørvik ble
lyst ut på anbud den 30. september 2004. Anbudsperioden
vil i utgangspunktet være fra 1. juli 2006 til
30. juni 2014.

Det er lagt opp til at eventuelle effektiviseringsgevinster
som følge av konkurranseutsettingen skal benyttes til å komme
opp på den nye, langsiktige standarden som er beskrevet
i Nasjonal transportplan for 2006–2015.

Det vil uansett være usikkerhet knyttet
til hvilke priser som kan oppnås i en anbudssituasjon.
I konkurransegrunnlaget bes det derfor om to tilbud. Det ene alternativet
tilsvarer dagens kapasitet, mens det andre tilsvarer den nye langsiktige
standarden som er beskrevet i Nasjonal transportplan, og som vil
gi muligheten for en høyere standard.

