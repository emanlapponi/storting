  Nå kjenner ikke jeg til
dette konkrete tilfellet som det er snakk om her. Men det arbeidet
som gjøres i Statens vegvesen på dette området,
følges opp hele tiden.

Jeg har reist mye rundt i landet og blitt imponert
over mye av det arbeidet som har vært gjort med å ta vare
på viktige kulturminner og minnesteiner. Det er klart at
det er et stort arbeid som ligger bak bare det å registrere
denne type objekter. Som det framkom av mitt svar i stad,
har man ikke tatt mål av seg til å bevare
absolutt alt, men det er viktig å få registrert
så mye som mulig, og få vurdert i hvilken grad
man har mulighet til å ta vare på disse objektene
og samtidig få gjort den jobben man skal i forhold til å legge
til rette for god og sikker framkommelighet.

