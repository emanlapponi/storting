  Statens vegvesen har ansvar for å ivareta
kulturhistoriske hensyn i utvikling, bygging og drift og vedlikehold
av vegnettet. Ivaretakelse av kulturminner gjøres
i ordinære planprosesser for bygging og vedlikehold.

Statens vegvesen har også ansvar
for å ivareta hensynet til egne kulturminner.
Til orientering utarbeidet Statens vegvesen i 2002 en Nasjonal
verneplan for veger, bruer og vegrelaterte kulturminner. Om lag
350 objekter er med på verneplanen og vil gjennomgå en
fredningsprosess. I forarbeidene ble mer enn 1 000 veger, bruer
og andre objekter registrert og vurdert.

Minnesteiner er steiner med inskripsjon
som forteller om viktige hendelser, og er satt opp i ettertid. Minnesteinene
gir kunnskap og opplevelse og bør ivaretas i
sitt opprinnelige kulturmiljø. Hvordan dette best gjøres,
bør vurderes i hvert enkelt tilfelle.

