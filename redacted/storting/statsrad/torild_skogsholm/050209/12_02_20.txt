 Vi tar sikkerheten på alvor.
Det er derfor vi har denne skiltingen av høydebegrensning
på tunneler. Som sagt er det slik at det ellers i Europa
stort sett er 4 m som er lovlig høyde på bilene.
I Norge har vi valgt ikke å sette en
slik grense. Det har jo i den senere tid vist seg at det kan være
krevende å ikke ha en generell høydebegrensning
på biler. Men vi ønsker litt mer fleksible
løsninger. Vi er et land som tidvis trenger litt mer fleksible
løsninger, og derfor kommer jeg til å arbeide
for at vi forhåpentligvis skal kunne unngå å måtte
ha den type begrensning på tillatt høyde
på biler.

Så vil jeg også understreke
at Statens vegvesen bare har myndighet til å foreta
måling og å anmelde forhold til politiet. Det
er politiet som eventuelt kan foreta
avskilting.

