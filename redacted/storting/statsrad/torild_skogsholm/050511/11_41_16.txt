  Jeg er opptatt av at det som nå skjer
i Bjørvika, gir oss en mulighet til å rydde opp
og gjøre kvaliteten på bunnen i indre
Oslofjord bedre enn det den har vært. Jeg oppfatter
det slik at Fylkesmannen i Oslo og Akershus og SFT ser
på den samme muligheten. Jeg er også opptatt
av at vi isolert sett – når vi skal sette i gang
et slikt prosjekt som tunnelen i Bjørvika – uavhengig
av de ønsker vi har om å rydde opp i
miljøforholdene, har en plikt til å sørge
for at vi gjør dette på en mest mulig skånsom
og miljøvennlig måte.





                

