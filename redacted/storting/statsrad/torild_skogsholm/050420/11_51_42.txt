  Jeg har lyst til å påpeke
tre ting i denne sammenheng.

Det er viktig å satse på videre
samferdselsutbygging og infrastrukturutbygging. Det er helt klart,
av forskjellige årsaker. Samtidig har jeg lyst til å minne
om at det registrerte antall drepte for 2004 var 257. Det er et nivå som vi
nesten må tilbake til 1950-tallet for å finne, eller
til den tid da bilen ble frigitt. På 1970-tallet hadde
vi dobbelt så mange drepte på norske
veier. I mellomtiden er trafikken tredoblet. Dette tilsier at vi
har bygd mange flere veger. Vi har fått mer trafikk. Likevel
har vi klart å gjøre en innsats i forhold til
trafikksikkerhet som har redusert tallet. Men vi er ikke
fornøyd. Det betyr at vi har en jobb å gjøre.
Når det sies at 72 pst. av norske bilførere
mener at det er greit å bryte trafikkreglene,
har vi en kjempejobb å gjøre, men vi skal også gå videre
med infrastrukturutbygging.





                

