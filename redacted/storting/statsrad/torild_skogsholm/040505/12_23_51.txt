 Jeg vil faktisk påstå at
på den tiden da representanten Rudihagen satt i Samferdselsdepartementet,
var mer av jernbanevirksomheten drevet rent kommersielt enn i dag,
kan det virke som. På den tiden brukte man 980 mill. kr
til kjøp av jernbanetjenester. Nå er vi oppe
i 1,416 milliarder kr. Det betyr at det er mellom 400 mill.
kr og 500 mill. kr mer. Det er altså 50 pst. økning.
At vi ikke bruker mer nå, vil jeg tilbakevise
på det sterkeste. Jeg vil også på det sterkeste
tilbakevise at det er bare i de bynære områdene vi
nå kjøper tjenester. Tvert imot, vi har faktisk
nå fått nattogene inn i kjøpsavtalen,
i første omgang takket være omleggingen
av avgiftssystemet. Det er noe som i høy grad kommer også ulike
distrikter som har jernbane i dag, til gode.





                

