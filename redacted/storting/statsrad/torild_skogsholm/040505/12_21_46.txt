 Det er helt klart at den største økonomiske
virkningen for NSB i forhold til kjøp av tjenester, og
diskusjonen mellom departementet og NSB i forhold til
nattog, var knyttet til omlegging av merverdiavgiftssystemet. Det
slår mest ut økonomisk. Elavgiften slo også ut
og har selvfølgelig en betydning. Vi vil i det videre arbeidet
selvfølgelig være opptatt av at vi skal
kunne opprettholde et godt tilbud. Hvordan
dette skal gjøres, vil være en forhandlingssak mellom
departementet og NSB, men vi er opptatt av at vi skal kunne utnytte
de mulighetene som ligger gjennom bruk av jernbanen. Dette vil vi
komme tilbake til i revidert nasjonalbudsjett.

