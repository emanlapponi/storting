  Vi kommer til å ha en gjennomgang av den situasjonen
som har oppstått her, hvor det for det første var stilt lavere standardkrav
enn det som har vært i forhold til akkurat dette konkrete ferjesambandet,
og hvor det kan være aktuelt også å se på prisen for de reisende
på det konkrete sambandet.

Jeg vil i utgangspunktet - uten at det har
foregått noen lokale prosesser på den typen spørsmål som her blir
stilt - være forsiktig med å foreslå kobling mellom ferjesamband
og konkrete bompengeprosjekt utover de føringer som allerede ligger
der. Det er riktig at dette er en problemstilling som vi ikke har
opplevd før; ferjesamband ser ut til å kunne drives så mye rimeligere
enn tidligere at vi står overfor det motsatte problem i forhold
til tidligere. Der vi har gitt tilskudd, ser det faktisk ut til
å gå med så god økonomi at det kan være rom for enten å bedre standarden
eller å senke prisene for dem som reiser - eller kanskje til og
med andre elementer som vi ikke har sett ennå. Dette går vi nå igjennom.

