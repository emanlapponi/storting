  Det sier seg vel kanskje selv at når vi starter
dette arbeidet, må vi ta hele tunnelen. Når dette legges inn i handlingsprogrammet
og bevilges over de ordinære budsjettene, vil det altså bli tatt
høyde for at hele tunnelen må håndteres. Det jeg er opptatt av,
er at vi nå kan få visshet for - og det har vi i det arbeidet som
nå pågår - at det er trafikksikkert å kjøre gjennom tunnelen. Det
å få fjernet takplatene er ett element i å øke sikkerheten sett
i forhold til sånn som det har vært. Et annet element er at det
betyr større fuktighet og dårligere belysning i tunnelen når man
har fjernet disse. Da er det viktig for meg at vi har et løpende
tilsyn og vedlikehold av tunnelen som gjør at den er så sikker som
mulig, og at vi kan si at det er sikkert i tunnelen.

