  Det er riktig, som representanten Kristoffersen
påpeker, at arbeidet i Freifjordtunnelen på Krifastforbindelsen
ikke kan tas over det ordinære drifts- og vedlikeholdsbudsjettet.
Kostnadene må belastes investeringsbudsjettet.

I St.prp. nr. 1 for 2004-2005 er arbeidet omtalt
slik:

«I Freifjordtunnellen
på rv. 70 har belastningsskader gjort det nødvendig å ta ned omlag
500 m av platehvelvet, noe som sannsynligvis må gjøres for hele
tunnelen i løpet av de neste par årene. Kostnader og finansiering
vil bli vurdert i forbindelse med handlingsprogrammet for perioden
2006-2015.»

Arbeidet med fjerning av resten av det gamle
hvelvet vil fortsette i 2005. Det er foreslått avsatt midler til
utskifting av hvelv og nytt teknisk utstyr i perioden 2006-2009. Forslaget
innebærer en total utskifting av dagens vann- og frostsikring samt
oppgradering av sikkerhetsutstyr etter dagens tunnelnormal.

Kjell Engebretsen hadde
her overtatt presidentplassen.

