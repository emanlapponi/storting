 Det er nesten underlig å stå i
denne sal og oppleve at man nesten blir kritisert for at det er
satt i gang en kvalitetssikring. Jeg har vært på høring
i dette hus fordi det har blitt hevdet at Vegvesenet – i
den grad Vegvesenet har vært inne i prosjektene – ikke
hadde kontroll på kvaliteten i de analysene som har vært
foretatt i forkant av gjennomføringen av et prosjekt. Da
må jeg si at det er en styrke å få gjennomført
en ekstern kvalitetssikring uansett om den skulle ha utgangspunkt
i det regelverket som gjelder, eller om det er noe man frivillig
har tatt initiativ til. Her er vi i et grenseland i forhold til
regelverket. Men jeg tar det som en styrke at Vegvesenet tar det
så på alvor at man velger å få gjennomført
en kvalitetssikring.

