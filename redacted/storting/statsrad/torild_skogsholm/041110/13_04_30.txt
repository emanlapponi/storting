  Jeg leste i går i avisen Hallingdølen
om svært vanskelige trafikkforhold oppe i dalen – uten
at det der var spørsmål om brøyting eller
salting.

Vi er nå inne i en fase av året
som er meget utfordrende når det gjelder veldig mange av
våre veger. Det problemet som diskuteres i Hallingdal,
er komplekst. Vi har erfaring fra f.eks. rv. 52, hvor det
har kommet mer elg til vegen på grunn av at salt er blitt
liggende der, og som har ført til andre utfordringer med
hensyn til trafikksikkerheten. Dette er – og må være – med
i vurderingene til Vegvesenet når man velger hvilke tiltak
som skal til for å bedre trafikksikkerheten. Jeg vet også at
det har vært prøvd andre metoder for å unngå de
negative sidene ved salting. Men så lenge det er det eneste
som ser ut til å hjelpe, har vi ennå en veg å gå.

Jeg har registrert at det er en del motstand
mot dette, men jeg tror det er viktig å understreke hva
som er fakta i forhold til trafikksikkerhet.

