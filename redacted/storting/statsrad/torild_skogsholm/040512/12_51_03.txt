 Det er klart at signalene fra oss er at vi ønsker
konkurranseutsetting av drifts- og vedlikeholdsoppgaver. Det ligger
i bunnen, og det vil skje framover. Så er det slik at vi
gjør dette fordi vi skal få mer jernbane igjen
for de pengene vi bruker innenfor denne sektoren.
Men da ønsker jeg å understreke at det
krever at vi faktisk bruker penger til jernbane, slik denne regjeringen
går inn for, men som Fremskrittspartiet
kanskje ikke er like kjent for. Jeg vil da minne
om at det ikke er så lenge siden vi har hatt
budsjettgjennomganger hvor Fremskrittspartiet
kanskje ikke ønsket å prioritere
jernbanen like høyt som Regjeringen. Og det er heller ikke
så lenge siden det ble uttalt fra Fremskrittspartiets side
at de ønsket å legge ned Bergensbanen.

