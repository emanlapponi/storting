 Jeg er ikke fornøyd med
dagens regelverk, og har bl.a. på bakgrunn av årets russebilulykker
satt i gang et arbeid for å se på hva som kan
gjøres bedre for å ivareta
passasjerenes sikkerhet. Det vil bl.a. bli vurdert om det kan fastsettes
regler som hindrer ombygging av eldre varebiler
til store personbiler, eller om det skal knyttes spesielle
sikkerhetsmessige betingelser til slike ombygginger, f.eks. krav
til bilbelter på alle sitteplasser.

Jeg deler representanten Bredvolds engasjement,
og vil legge vekt på å få en rask framdrift
i dette arbeidet, slik at tiltak kan settes i verk før
neste års russefeiring.

 Jeg kan bare bekrefte at her er vi
helt på linje, at vi har et felles mål i trafikksikkerhetsarbeidet
på dette området. Her er det satt i gang et arbeid,
og det kommer til å gå videre. Målet
er at vi med tiltak som dette skal få ned antallet drepte
og skadde i trafikken.





                

