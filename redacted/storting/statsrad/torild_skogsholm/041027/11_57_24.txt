  Jeg mener at det er svært viktig å ta
med seg lokalkunnskap, og det er helt riktig at den kunnskapen opparbeides
gjerne også lokalt. Det som det har vært lagt
vekt på fra Statens vegvesens side, er nettopp, slik jeg
er blitt orientert, at man legger opp til at lokalkunnskapen også skal
ligge hos vegtrafikksentralen i Bergen, som har ansvaret for nattovervåkningen.
Jeg vil minne om at dagdriften fortsatt er på plass der
den har vært, og det er også hensikten at den skal
være det. Vegvesenet har, som sagt, vurdert det dit hen
at det er bedre å ha to på vakt samtidig på ett
sted som kan ha kontrollen og oversikten over disse tunnelene, enn å ha én
på vakt alene på to forskjellige steder.





                

