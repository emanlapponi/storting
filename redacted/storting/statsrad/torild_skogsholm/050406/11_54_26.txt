  Planen har vært å skulle
igangsette betaling av bompenger på både
ny og gammel bru ved Svinesund idet den nye brua er åpnet for
trafikk. Ny bru vil bli åpnet for trafikk 10. juni
i år.

Som representanten Hedstrøm påpeker,
er det oppstått enkelte problemer på svensk side
knyttet til bompengeinnkreving
der. Hvilken løsning som velges der, er et internt svensk
anliggende. Det pågår drøftinger mellom
de to lands myndigheter med tanke på at en raskest mulig skal
kunne finne en ordning som realiserer avtalen om bompengeinnkreving.
Samferdselsdepartementet tar sikte på å komme
tilbake til Stortinget med en orientering om dette i en samleproposisjon
i slutten av april 2005.

Jørgen Kosmo hadde
her gjeninntatt presidentplassen.

