 Planovergangen i Stange er sikret med automatisk
bomanlegg.

Jernbaneverket prioriterer tiltak på overganger
som gir størst mulig sikkerhetsforbedring i forhold til
de ressursene som kreves. I første omgang prioriteres derfor ikke
planoverganger som er sikret med bom og/eller lysanlegg,
da disse anses som trafikkmessig sikrere enn usikrede planoverganger. Også Stortinget
har ved flere anledninger lagt spesiell vekt på at utbedring
av de usikrede overgangene skal prioriteres.

Jeg kan likevel opplyse
at Jernbaneverket nå legger opp til å avholde
et møte med Stange kommune i nærmeste
framtid, for å diskutere situasjonen på Stange
og se på muligheter for å få gjennomført
tiltak som forbedrer sikkerheten ytterligere.

