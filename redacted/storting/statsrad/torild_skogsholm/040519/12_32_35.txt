 Jeg tror representanten Faldet og jeg er rimelig
enige om at det er viktig å ta vare på sikkerheten
og opplevelsen av sikkerheten til dem som bor nær slike
planoverganger.

Vi har pr. i dag 4 500 planoverganger
her i landet. Vi har vært opptatt av, og det er i samforståelse
med Stortinget, å prioritere de planovergangene som er
dårligst sikret, og som kan ha størst konsekvenser
i forhold til ulykker. Slik som det har vært hittil, har
man ansett denne planovergangen dit hen – selv om det foregår
mye trafikk både av gående
og tog – at så lenge det er et automatisk bomanlegg,
så ivaretar det en viss del av sikkerheten, men den kan
bli bedre, og derfor er det viktig med dialogen mellom
kommunen og Jernbaneverket.

