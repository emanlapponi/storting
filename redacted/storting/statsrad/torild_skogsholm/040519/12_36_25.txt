 Katamaranferja «Stavanger» ble
satt i rute på Rv 13 mellom Stavanger
og Tau 1. juni 2003. MF «Stavanger»,
som tar 110 personbilenheter, avløste MF «Tau» og
MF «Utstein», som tar henholdsvis 75 og 55 tilsvarende
personbilenheter. MF «Stavanger» har servicefart
på 22 knop, mens de andre ferjene går
med 12 knop.

Etter at MF «Stavanger» er
blitt satt inn i ruten, er bilkapasiteten over døgnet økt
i forhold til den tidligere 3-ferjeløsningen. Bortsett
fra helgetrafikken fredag ettermiddag og søndag kveld er
det små problemer med gjenstående
biler. Dette til tross for at trafikken har økt.

Med to ferjer i sambandet, der den ene har
en servicefart på 22 knop og den andre 12 knop,
er det en utfordring å få til
en rutetabell som ikke «halter» for
mye. Det er registrert at reisende foretrekker å reise
med den hurtige ferja, og at «gamleferja» til
tider må gå med ledig kapasitet.

Det lå som en forutsetning for bygging
av den nye ferja at den skulle erstatte to av ferjene som da gikk
i sambandet. Frekvensen er nå 24 rundturer pr. dag. Sambandet
oppfyller med dette gjeldende standardkrav for riksvegferjedriften
med svært god margin. Denne tilsier at dette sambandet
skal ha en frekvens på minimum 18 rundturer pr. dag. Statistikken
til og med mars 2004 viser 1 pst. gjenstående
kjøretøy. Standardkravet for denne type
samband er maksimum 2 pst. gjenstående
kjøretøy.

Framkommelighet for riksvegferjebrukerne er høyt prioritert.
Det har vært høy vekst på budsjettet
til dette formålet de seinere årene. Statens vegvesen
arbeider for å effektivisere riksvegferjedriften, bl.a.
ved utvidet bruk av konkurranseutsetting. Gevinsten
av dette arbeidet vil kunne nyttes til tilbudsforbedringer.

