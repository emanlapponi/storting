 Jeg kommer fra en landsdel der vi er veldig
vant til å reise både med båt
og ferjer. Jeg vet at vi er fullstendig avhengige av gode
samband, og det regner jeg med at en også er her.
Jeg baserer meg på de tall og de tellingene som jeg har.
Det er mulig representanten Kleppa har andre tall og andre
tellinger enn det jeg har. Faktum er at kapasiteten på disse
ferjene har økt. Det er riktig at frekvensen er blitt redusert
litt, men kapasiteten har, som sagt, økt. Når reisende
velger å stå over «gamleferja»,
for å reise med den nye, er det fordi man foretrekker det,
og man velger ikke å benytte seg av den første
avgangen. Vi kommer til å følge nøye
med på utviklingen her, om det er behov for å gjennomføre
ytterligere tiltak, men vi ser ikke det pr. i dag. Det
er klart at hvis man velger én transportmåte, én ferje
framfor en annen, er det et valg man gjør. Hvis man da
risikerer å stå igjen, er det også et
valg man gjør. Jeg er opptatt av at man skal ha gode
løsninger, og det mener jeg at vi har her.

