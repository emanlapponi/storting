 Mesta er et eget rettssubjekt, som ikke
er underlagt noe statlig regelverk når det gjelder salg
av materiell.

Verdiene av eiendelene som ble overført
fra Statens vegvesen til Mesta ved etableringen, reflekteres i selskapets åpningsbalanse.
Eiendelenes verdi er medregnet i egenkapitalen som staten som eier
stiller et avkastningskrav til.

Selskapet har samme krav til forretningsmessig
drift som private aktører i markedet. Det vil være
opp til selskapet hvordan de velger å avhende sitt materiell.
Jeg stoler på at Mesta håndterer salget av selskapets
bilpark på en hensiktsmessig måte.

Jeg kan imidlertid opplyse
om at ca. 30 av Mestas biler og pickuper har vært for salg
på det åpne markedet i mer enn seks
måneder. Dette er et ledd i en naturlig utskiftningsplan
for salg/utskiftning av utstyr som har oversteget en bedriftsøkonomisk
levetid. Bilene har ingen bokført verdi. Som følge
av at markedet ikke har vist noen interesse
for bilene, ønsket Mesta å utføre
en auksjon blant de ansatte som et siste forsøk
på å få dem solgt. Mesta har nå avlyst
auksjonen.

