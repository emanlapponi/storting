  Når representanten her viser til
at jeg gir det samme svaret hver gang, at dette er et selskap, er
det vel fordi det er et selskap, og at det er vedtatt at slik skal
det være. Det har vært en bred oppslutning om
det. Også representantens parti har vært
med på å støtte at så skulle
skje. Det ville vel ta seg en smule pussig ut om statsråden
skulle gå inn og passe på om 30 biler skulle selges
på auksjon, om de var presentert gjennom Internett, eller
hvordan dette nå skulle skje. Jeg mener at det
er derfor et slikt selskap har et styre som skal styre hvordan man
skal oppføre seg i dette markedet, og at vi har en administrasjon
i selskapet som skal prøve å finne de beste
løsningene for denne typen utfordringer.

