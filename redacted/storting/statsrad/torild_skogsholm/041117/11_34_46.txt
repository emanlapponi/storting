  Det er mulig at representanten Nistad
har bedre kunnskap enn meg om tilstanden til disse bilene,
men ut fra det jeg skjønner, er det ikke de nyeste
bilene på markedet. Man har hatt store problemer
med å få dem solgt. Som jeg sa i mitt svar, har
de ligget ute for salg i seks måneder på det åpne marked,
og jeg vil fortsatt hevde at det ville ta seg en smule underlig
ut om jeg skulle gå inn og styre hvordan man faktisk skulle
avhende disse bilene, når man ikke har klart å få solgt
disse bilene i markedet i løpet av seks måneder.





                

