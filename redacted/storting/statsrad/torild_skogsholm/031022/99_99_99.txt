 Jeg vil presisere
at NMT 450-nettet 

ikke

 legges
ned ved kommende årsskifte,
slik som antydet i spørsmålet,
men først ved årsskiftet 2004/2005.
Konsesjonsperioden
for NMT 450 var opprinnelig
gitt varighet til 1. november
2003, men ble forlenget høsten
2001 i forbindelse med at kundene
skulle varsles om nedleggelse
av NMT 450-nettet. Ny konsesjonsperiode
er gitt varighet til 31. desember
2004. Telenor har varslet at selskapet
ikke vil fortsette kommersiell drift
av NMT 450-nettet etter denne
dato.

NMT 450-systemets
lange levetid og rekkevidden
til frekvensene som systemet
benytter, har gjort det mulig å bygge
et mobilnett med svært god dekning.
Nettet gir ikke bare dekning i store
deler av landet, men også et stykke
til sjøs.

Uten at det har blitt stilt krav om det fra
myndighetenes side, ser
vi at mobiloperatørene
på eget initiativ stadig
utvider dekningsområdet
til GSM-nettene langt utover konsesjonskravene.
NetCom og Telenor Mobil
konkurrerer om å tilby
best dekning. Denne konkurransen har
medført at GSM-dekningen
på land stadig nærmer seg
NMT 450-dekningen. Når det
gjelder mobildekningen
til sjøs, vil jeg understreke
at GSM-systemet benytter frekvenser
med 

kortere rekkevidde

 enn NMT 450-systemet.
Dette gjør det vanskelig
for mobiloperatørene å tilby
like god GSM-dekning til sjøs, men det er med
tilfredshet jeg registrerer
at mobiloperatørene
også utvider dekningsområdet
for GSM her.

Selv om den gode dekningen
til NMT 450-systemet har medført
at nettet har fått stor betydning
for befolkningen langs kysten,
må jeg imidlertid presisere
at det aldri har vært meningen
at de kommersielle mobilnettene skulle
overta rollen til VHF-systemet
som sikkerhetssystem til
sjøs.

Hva som videre skal skje
med 400 MHz-frekvensene, er
behandlet i St.meld. nr. 18
for 2002-2003. Det ble gitt tilslutning til
forslaget om å gjennomføre
en ny tildeling av frekvensene
som NMT 450-systemet bygger
på. Jeg vil arbeide for å finne
fram til en realistisk måte å utnytte NMT 450-frekvensene
på som vil gi en best mulig geografisk
dekning for det system som eventuelt
vil avløse NMT 450-systemet.
På det nåværende
tidspunkt vil jeg derfor ikke foreslå særskilte
tiltak utover dette for å øke dekningsområdet
til mobilnettene.

 Jeg er klar over at mobilutbyggingen
har bidratt til et viktig gode både
for fiskere og andre i landet
vårt. Det har imidlertid aldri
vært meningen at mobilen
skulle overta den funksjonen
som VHF-en har, som er helt spesiell. Samtidig
vil jeg understreke at det gjøres
mye for å bygge ut mobildekningen. Vi
kunne lese i Lofotposten
senest i går at det nå er mobildekning
Lofoten rundt, og at man bygger ut
spesielt med hensyn til fiskerne
og deres behov.

Jeg ser at det vil være noen dekning
som vil kunne bli borte, i alle fall en periode,
når NMT 450 blir borte, men det jobbes
med at man skal få en stadig bedre
dekning på mobil, og som også dekker
stadig mer av områdene
til sjøs, selv om vi aldri klarer å få den
samme dekningen som vi hadde
med NMT 450.

 I forhold til dekning på havet
vil jeg igjen minne om at VHF er det nødsambandet
som må brukes når man kommer
i nød. Jeg er også opptatt av at de
som ønsker det, skal få ringe
til familie og ektefeller
enten det er til sjøs eller til lands.
Derfor er jeg fornøyd med at det stadig
blir bedre dekning. Når jeg sier at
rekkevidden til signalene
fra antennene til NMT 450
er mye bedre, er oppfølgingen
vår på dette området
at vi vil utlyse bruken av frekvensene
igjen. Så med tiden kan vi få et nett
som har en dekning tilsvarende
dagens NMT 450 – hvis noen er interessert
i det.





                

 Jeg er enig i at utbedringer
av Rv 3 gjennom Østerdalen
er viktig, ikke minst av hensyn til trafikksikkerheten.

I St.meld. nr. 46 for 1999-2000
om Nasjonal transportplan
2002–2011 er utbedringer
av eksisterende Rv 3 mellom
Elverum og Sør-Trøndelag
grense prioritert i første
fireårsperiode.
I Vegdirektoratets
handlingsprogram for strekningsvise
investeringer ligger
det inne 50 mill. kr til utbedringer
på denne strekningen i perioden
2002–2005.

I de to første årene
av perioden ble det ikke foreslått bevilget
investeringsmidler
til denne strekningen i Regjeringens
budsjettforslag. Begge årene
inngikk regjeringspartiene
på Stortinget budsjettavtaler
med Fremskrittspartiet,
som innebar økte bevilgninger
til veginvesteringer.
Heller ikke i Fremskrittspartiets
budsjettavtaler med regjeringspartiene
har Rv 3 blitt prioritert med bevilgninger
noen av årene.

Høyt aktivitetsnivå i økonomien
har gjort det nødvendig å foreslå et
balansert statsbudsjett
også for 2004. Dette innebærer
at etter tre år vil oppfølgingen
av handlingsprogrammet for
perioden 2002–2005 ligge
på 68 pst. av riksveginvesteringene.
Etter en vurdering av Rv 3
i forhold til andre prosjekter
og tiltak på riksvegnettet
har Regjeringen dessverre
ikke funnet rom for å prioritere strekningen
i 2004. Strekningen vil naturligvis
bli vurdert på nytt i forbindelse
med både budsjettet for 2005 og Nasjonal
transportplan for perioden
2006–2015.

 Jeg vil også bare understreke
at det er mange ønsker fra mange
steder i landet. Det er mange viktige
vegstrekninger som trenger
utbedring, spesielt i forhold
til trafikksikkerhet og
ikke minst i forhold til næringslivets
transportbehov hver eneste
dag. Jeg registrerer imidlertid
at verken NHO eller Lastebileierforbundet
i Hedmark og Oppland prioriterer
Rv 3, men derimot E6 og Rv 2 i Hedmark.
Det er den utfordringen vi har hele
tiden, at vi må prioritere
mellom prosjekter så lenge
vi har begrensede budsjetter.

 Jeg er veldig opptatt av at
vi skal ha høg trafikksikkerhet
på norske veger. Det gjelder
også Rv 3. Jeg registrerer at det har
kommet forskjellige innspill
i forhold til hvilke trafikksikkerhetstiltak
som bør gjennomføres.
Det må vi gå gjennom og vurdere
når vi ser på budsjettene
for hvert år, selvfølgelig. Men
jeg vil understreke at det er viktig å lytte
til de behov som man har i de ulike fylkene,
og ikke minst de behov som næringslivet
har når det gjelder prioriteringer
av prosjekter. Så jeg tar med meg ønskene
herfra om å se på Rv 3, samtidig
som jeg ser at NHO og Lastebileierforbundet
har andre prioriteringer.





                

