 Jeg vil si meg veldig enig i det representanten
Skei Grande sier, og vårt utgangspunkt er at vi hele
tiden skal gå inn og se på regelverket
vårt og om det er tilpasset den tiden vi i dag lever i.
Vi har hatt veldig store endringer innenfor
familiemønstrene. Vi ser betydningen av en tvungen pappakvote, og
at det faktisk betyr veldig mye i forhold til omsorgen for våre
barn. Det betyr også at vi er nødt til å se
på alle reglene våre på en
ny måte.

Det som representanten Skei Grande tar opp
i dag, er ett konkret tilfelle. Mitt svar er at vi vil
ha en gjennomgang, vi skal se på det, men jeg synes det
var riktig å gi en ordentlig begrunnelse for hvorfor det
har vært slik. Jeg mener at det har vært
riktig at vi har hatt den type særbehandling
av gravide kvinner som vi nettopp har hatt på dette
feltet.

Men vi skal ha en gjennomgang, og vi kommer
tilbake til det på et senere tidspunkt, om det da er behov
for å gjøre endringer i forhold til det.

