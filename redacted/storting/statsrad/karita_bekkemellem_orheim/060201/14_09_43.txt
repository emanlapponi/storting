 Som jeg prøvde å gjøre rede
for i mitt svar, er det slik i dag at det er mange ulike former
for kurs. Det er mange ulike organisasjoner og instanser som gir
dette tilbudet til befolkningen. Jeg mener det er viktig
at vi nå tar en gjennomgang og ser om vi kanskje skal gjøre
ting på en annen måte. Kan vi gjøre noe
for å komme inn på et tidligere stadium? Det er
mange ting vi kan gå inn på og diskutere når vi
får en gjennomgang av den effekten kursene har. Det betyr ikke
at Regjeringens politikk er at vi ikke vil satse på forebyggende
samlivskurs. Vi ønsker bare å benytte oss
av muligheten til å se litt kritisk på om vi får
det vi ønsker ut av de millionene vi faktisk
bevilger til det som er hovedformålet med disse kursene.
Det kan godt hende at svaret vil bli veldig positivt. Da skal jeg
som fagstatsråd gjøre mitt ytterste
for at bevilgningene også skal øke i framtiden.
Dette handler ikke om politisk motvilje fra Regjeringen
mot å satse på samlivstiltak. Det ligger et stort beløp
til disse tiltakene i det budsjettet vi har til disposisjon i dag,
og vi skal som sagt foreta evalueringer og komme tilbake til satsingen
i framtidige budsjett.

