 Regjeringen ønsker å sidestille
fedre og mødre når det gjelder både permisjon
og fødselspenger. Jeg tror ikke at det på dette feltet
i dag ligger noen stor politisk uenighet i Stortinget. Men
grunnen til at vi ikke har kommet helt i mål,
er kanskje fordi det i tunge budsjettrunder for mange partier ikke
har vært mulig å lufte denne saken på den
måten som vi kanskje har hatt et politisk ønske
om.

Jeg håper at vi kan få til
et regelverk som likestiller mor og far på en fullverdig
måte. Men vi må også innse
at det er en stor kostnadsside ved å få på plass
likestillingen – det må vi være ærlige
og si. Jeg håper at vi i fellesskap kan gjøre noen
prioriteringer som jeg mener vil være
riktige inn i en ny tid. Vi ser også at den forrige
regjeringen, som satt i fire år, ikke
klarte å lufte dette på den måten som
jeg vet det var politisk intensjon om å gjøre.
Jeg vil gjerne ha det presset på meg, fordi jeg mener
det representanten tar opp, er særdeles viktig ut ifra
hvordan omsorgen, og hvordan vi ser på barna våre,
skal være i framtiden.

