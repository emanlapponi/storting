 Først har jeg lyst til å ta
avstand fra den tilnærmingen representanten hadde. Jeg
tror jeg gjorde ganske grundig rede for mitt syn.
Det viktige er jo at vi klarer å ha på plass kriterier
for kvalitet, som gjør at vi sikrer disse barna det beste,
og ikke at vi skal gi noen private eiere store
muligheter til profitt uten at disse barna faktisk får
levert tjenestene. Det er slik at til sjuende og sist er det fellesskapets
midler vi bruker til å betale disse institusjonsplassene,
og derfor hadde jeg egentlig både trodd og håpt
at også de borgerlige partiene var
opptatt av den tilnærmingen til disse spørsmålsstillingene.

Jeg tror nok at markedet kan fungere på en
utmerket måte når det gjelder å regulere både
kostnader, etterspørsel og kvalitet på mange områder.
Men jeg er litt mer usikker på om markedet egner seg til å regulere
institusjoner for barnevernsbarn. Tvert imot så har vi
sett at det har vært mange eksempler
opp gjennom årene på at vi ikke har
klart å levere på den måten vi skulle.
(Presidenten klubber.) Derfor er Regjeringens utgangspunkt …

