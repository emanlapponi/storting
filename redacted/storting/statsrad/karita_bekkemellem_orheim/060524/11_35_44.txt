  Jeg har lyst til å si meg enig med
representanten i at det er viktig at vi bygger opp en god kvalitet
ved institusjonene våre. Vi må også ha
en utdanning for dem som jobber med de svakeste barna, som gjør
at vi sikrer dem et godt tilbud. Slik sett har det skjedd svært
mye på dette feltet. Jeg var seinest i går i Stjørdal
og åpnet en ny institusjon som nettopp skal følge
opp og ta vare på ungdom med atferdsproblem på en
helt ny måte, der en går mye mer grundig inn i
forprosess. Vi har behandling, og vi har også ettervern med
tett oppfølging fra nærmiljøet. Så det
er metoder som er under utarbeidelse, og derfor er det viktig – jeg
ser at taletida løper ut – at staten på et
vis har styring med denne viktige sektoren. Samtidig har jeg lyst
til å utkvittere helt på slutten med at selvfølgelig
skal vi ha gode private initiativ
på dette feltet, og der mener jeg at vi har en
god historie bak oss. Men de som bryter godkjenningsforskriftene,
har ikke livets rett til å drive en slik type
behandlingstilbud for disse barna.

