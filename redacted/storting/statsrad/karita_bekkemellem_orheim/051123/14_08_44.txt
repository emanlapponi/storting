  Jeg kan bekrefte at det spørreren
nå tar opp, er usedvanlig viktig. Barn er jo på mange
ulike arenaer, og skolen er en av de arenaer der de i dag bruker
mest tid. I tillegg er det viktig at vi fokuserer på barne-
og ungdomsorganisasjonenes arbeid når vi snakker om disse
problemstillingene.

Det jeg kan love, er at jeg vil gjøre
mitt ytterste for at vi skal gå inn
på alle aktuelle områder
for å se hva vi kan gjøre i denne viktige saken.
Men vi trenger litt tid. Jeg har i hvert fall fått gode
signaler fra mine kollegaer om at dette er en sak som hele
Regjeringen vil ta tak i i tiden som kommer.

