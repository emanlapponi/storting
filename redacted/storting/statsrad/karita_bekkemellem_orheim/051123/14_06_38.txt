  Jeg vil si til spørreren at jeg er
veldig glad for å bli utfordret på dette feltet.
Som jeg sa innledningsvis, legger jeg ikke skjul på at
dette er et meget krevende tema å ta tak i, der
vi skal være klar over at barnevernet i dag gjør
en fantastisk innsats. Men det er også vanskelig.
Derfor er det viktig at de som jobber i barnevernet, har nødvendig
kompetanse i forhold til de viktige beslutningene de tar.

Om noe skulle gå galt, er jo det noe
av det mest intime og følsomme som kan skje i en families
liv. Derfor er det også så viktig at
vi gjør alt for å sikre at kvaliteten
på de beslutningene som barnevernet tar, er best mulig.
Det hjelper ikke om vi har et fantastisk godt lovverk
som er vedtatt i Stortinget, hvis ikke tryggheten for
de ansatte er sånn at de klarer å gå inn
og gjøre det de skal. Derfor satser vi på kompetanseoppbygging.
Og jeg har lyst til å rose forgjengeren min på det
området – her ble det satt i gang et viktig arbeid,
som vi vil følge opp.

