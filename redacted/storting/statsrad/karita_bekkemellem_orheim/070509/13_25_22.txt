  Jeg deler på mange måter
representantens bekymringer og hennes syn på de utfordringene
som hun peker på, men det er viktig å se på hele
intensjonen med å overføre ansvaret for denne
gruppen til barnevernet. Det er ut fra en erkjennelse av at disse
barna ikke har fått et godt nok faglig tilbud
i mottakene der de har sittet. Når et barn er klar for
en eventuell tilbakeføring til en konkret
kommune, vil det, som jeg gjorde rede for i mitt svar,
foreligge en type pakke som vil følge dette barnet,
der det er gjort greie for hvilken type behandlings- og
omsorgstilbud – fosterhjem eller
ny institusjon – det enkelte barnet har behov for. Men
det vi legger opp til nå, er at hvert enkelt asylbarn vil
komme til å få en individuell vurdering på en
helt annen måte enn det hittil har vært
lagt opp til.

Så vil jeg si (presidenten klubber)
at det er en viktig bit av det kommunale selvstyret (presidenten
klubber igjen) i dag – det kan jeg ta i oppfølgingen
min.

