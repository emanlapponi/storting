  Nå vet jeg ikke om jeg
oppfatter representanten feil, men det er helt klart at når
et barn skal bosettes i en kommune, er det en viktig bit for kommunen å tilrettelegge
for at barnet får nødvendig hjelp. Vi har en barnevernslov
i dag som gir klare rettigheter til disse barna, og det vi legger
opp til nå, er en forsterket behandling, der kommunen vil
komme til å få en type pakke der ulike
typer hjelpetiltak for det enkelte barnet blir skissert – tiltak
som de ikke får i dag. Det er viktig å presisere
at en av de viktigste oppgavene kommunene har
i dag, er å sørge for at de mest utsatte, sårbare barna
får hjelp.

Så ser vi også at
det er behov for å samordne mer arbeidet mellom
de ulike offentlige instansene. Vi vet at det er behov for mer samarbeid mellom
barnevern, skole, barnehage, politi og helsemyndigheter. Det legger
vi også opp til i arbeidet med denne konkrete
målgruppen.





                

