  Det er viktig å si at barnevernsloven
tar utgangspunkt i at barnas beste skal følges.
Hva som har skjedd i de konkrete enkeltsakene som representanten
nevner, ber jeg om forståelse for at jeg ikke
kan gå inn i. Men det som er viktig å vektlegge,
er at barn som kommer i en så vanskelig
livssituasjon, selvfølgelig ikke skal bli frarøvet
mer enn nødvendig. Det er helt opplagt at kjærligheten
til ens søsken er viktig. Det er også viktig
at de biologiske båndene mellom søsken
blir ivaretatt på en forsvarlig og god måte. Jeg
kjenner ikke til disse enkeltsakene, men vil presisere veldig
tydelig hva som ligger av bestemmelser i dagens lovverk, og det
er viktig at barnevernet påser at de blir etterfulgt.





                

