  Vi ser at de ansatte i barnevernet hele
tiden har behov for ny kunnskap og ny kompetanse for å kunne
gi de mest utsatte barna hjelp. Derfor er det viktig at vi har fokus
på hvordan utdanningen til enhver tid er, slik at vi får
legge nye aspekter inn i utdanningen. Og vi ser at det temaet som
representanten tar opp her i dag, er et tema som kanskje ikke
har stått høyt nok oppe på dagsordenen.
Derfor er det også prisverdig at det initiativet
blir tatt.

Så har jeg lyst til å si
at den faglige vurderingen vi har gjort så langt, er veldig
positiv med hensyn til hvordan familierådene har fungert
overfor disse gruppene. Det jobber Bufetat videre med, og vi håper
selvfølgelig at dette også vil komme til å nå ut
til flere kommuner enn dem som er under utprøving og har
fått denne muligheten.

