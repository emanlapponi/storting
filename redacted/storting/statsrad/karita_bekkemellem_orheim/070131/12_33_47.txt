  Hele utgangspunktet for at Regjeringen
nå har gått gjennom eiendomsmeglerloven,
er at en har sett at det er svakheter her for dem som skal kjøpe
og selge i dagens boligmarked. Derfor er det viktig at myndighetene
går nøye gjennom lovverket og ser på om
det fungerer optimalt i den tiden vi nå er inne
i.

Det er ikke tvil om at vi har vært inne
i en tid med et særdeles overopphetet boligmarked, spesielt
i de store byene våre. Det gjør at det har kommet
svært mange klagesaker til bl.a. Forbrukerombudet, og det
mener Regjeringen at vi er nødt til å ta
på alvor.

Vi har nå hatt en totalgjennomgang
av loven, som kommer til å bety at vi får
en veldig klar forbedring av forbrukerrettighetene
på dette feltet. Det er viktig at vi har trygghet for at
når vi kjøper eller selger boligen vår,
skal det skje på en ordentlig måte. Dette er kanskje
den største enkeltdisponeringen vi gjør økonomisk
gjennom hele livet. Vi ser også at
personer som må etablere seg på nytt igjen,
får store kostnader. Derfor er det viktig at vi har trygghet
for at boligtransaksjonen foregår på en kvalitetssikret
måte.





                

