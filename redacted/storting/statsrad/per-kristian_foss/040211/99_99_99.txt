 Regjeringen anser ikke driften av
Småbåtregisteret som en naturlig oppgave for staten.
Dette betyr at offentlige virksomheter, herunder Toll- og avgiftsdirektoratet, ikke
kan delta i anbudskonkurransen. Toll- og avgiftsetaten har betydelige
utfordringer i tiden fremover og skal konsentrere
seg om sine kjerneoppgaver.

Det vil ikke være
aktuelt å kreve at en ny eier skal dekke de investerings-
og utviklingskostnadene som Toll- og avgiftsdirektoratet har hatt. Etter
at konkurransen er gjennomført, vil en kunne si noe om
hvordan direktoratets arbeid med registeret og overføringen
til ny driver samlet kommer ut økonomisk. Ved overføringen vil
det bli lagt vekt på at registeret også i
fremtiden skal oppfylle de grunnleggende hensyn og formål
som i dag fremgår av fritids- og småbåtloven
og som er knyttet til sikkerhet, etterforskning
og miljø.

Driften av Småbåtregisteret
er etter dagens ordning ment å være
selvfinansierende. I henhold til småbåtloven og
forskrift gitt i medhold av bestemmelsen betales det gebyr
på 300 kr for førstegangsregistreringer
og senere omregistrering av båter som er omfattet av regelverket. Hvordan
kostnader til drift av et register i privat regi skal dekkes
inn, vil være opp til den nye eieren. Vi vil
imidlertid ved beslutning om overføring legge vekt på at
en ny eier kan drive registeret videre på best
mulig måte for båteierne og de øvrige
brukerne. Bruken av anbudskonkurranse
skal sikre at vi får et godt register, drevet på en kostnadseffektiv
måte.

 Det er ikke ideologi
i ordets egentlige forstand som ligger bak når vi sier
at toll- og avgiftsetaten skal konsentrere
seg om sine kjerneoppgaver. Meg bekjent er det liten politisk
uenighet om det, og jeg har flere ganger fått henstilling
fra Stortinget om å styrke toll- og avgiftsetatens innsats
på kjerneområder som bekjempelse av grensepasserende
kriminalitet, smugling osv. – det er kjerneoppgavene. Hvis
det er en ideologi, er det i så fall en meget bred ideologi,
med bred politisk tilslutning.

Bekymringen fra småbåteierne
har primært gått på at Småbåtregisteret
skulle bli et redskap for myndighetene til å innføre
en avgift utover gebyr. Det kan småbåteierne nå ta
med ro. Vi har slått fast, og vi vil med omorganiseringen
ytterligere bekrefte det, at en slik avgift ikke kommer
på tale.

Hva vi legger inn i anbudsforutsetningene,
fremkommer av mitt første svar. Vi legger vekt
på at det skal drives på en kostnadseffektiv
måte, og at det ikke skal være noen
indirekte nye avgifter.

 Det er meg bekjent politietaten
som driver etterforskning i forbindelse
med båttyverier. Småbåtregisteret skal være
et redskap for brukerne. Blant brukerne er også politi-
og lensmannsetaten, selvfølgelig. Og for politiet
skal det være et like godt redskap etter
denne omorganiseringen som før.





                

 Kjernen i de nye reglene er at skattemessig
bosted i Norge bare kan bortfalle dersom
den som har bodd her, tar fast opphold i utlandet. Det er i det
nye regelverket innført en
del kriterier for at en person skal regnes for å være
emigrert i skattemessig forstand. Det er gjort for å unngå for
mye skjønn.

Spørsmålet Hagesæter
stiller, gjelder ett av disse vilkårene for skattemessig
emigrasjon, nemlig at den som hevder å være
utflyttet, ikke kan disponere bolig i riket. Hvis den
utflyttede person selv disponerer bolig i Norge etter
utflyttingen, foreligger det ikke
skattemessig emigrasjon. Det samme gjelder hvis den utflyttede personen har
nærstående personer som disponerer bolig
i Norge. Loven oppstiller altså en identifikasjonsregel,
der synspunktet er at den utflyttede personen har beholdt en bostedsmessig
tilknytning til Norge når det er en nærstående
person som disponerer bolig her.

Loven definerer hva som menes med å 

disponere

 bolig. Disponere betyr direkte eller
indirekte å 

eie

, 

leie

, eller på annen måte
ha grunnlag for 

rett til å bruke

 boligen.

Loven avgrenser videre kretsen av nærstående
i denne sammenheng til skattyterens ektefelle, samboer
og mindreårige barn. Grunnen til at mindreårige
barn er tatt med her, er at det ellers ville bli for enkelt å omgå vilkåret
ved å overføre den formelle disposisjonsretten
f.eks. til en familiebolig, til barnet, samtidig som den utflyttede
forelder i realiteten råder som før over boligen.

Lovens definisjon av «nærstående» innebærer
at en tidligere ektefelle eller samboer etter
et samlivsbrudd ikke regnes som nærstående.
En slik person kan følgelig disponere boligen uten at det
får betydning for skattyterens skattemessige status. Imidlertid
vil den utflyttedes mindreårige barn fortsatt bli å regne
som nærstående selv etter
samlivsbruddet med den tidligere ektefelle eller samboer.

At det mindreårige barnet bor sammen
med en omsorgsperson i Norge, innebærer
imidlertid ikke at barnet uten videre skal regnes for å disponere
bolig i riket. De fleste mindreårige bor ikke
i bolig som de selv disponerer i juridisk forstand. I stedet bor
de hos omsorgspersonen som disponerer den felles boligen. Det er
et slikt typetilfelle som tas opp i dette spørsmålet.
Når felles barn blir boende hos moren etter samlivsbrudd,
og faren flytter utenlands, er det normalt moren som disponerer
boligen, og ikke barna. At barna fortsatt er nærstående
i forhold til faren, avskjærer da ikke skattemessig
emigrasjon for ham.

Dette gjelder i prinsippet uansett hvor mye eller lite kontakt
den utflyttede har med barna. Men skattemessig emigrasjon er også betinget
av at besøksopphold i Norge ikke overstiger
61 dager i året. Videre nevner jeg at for personer
som flytter utenlands etter minst 10 års
botid i Norge, gjelder det en særregel. Skatteplikten hit
bortfaller da først etter det fjerde året etter
en utflytting, som for øvrig tilfredsstiller emigrasjonsvilkårene.

 Departementet er informert ved dette svaret,
og det er departementet som svarer gjennom statsråden.
Andre etater vil også bli informert på behørig måte
om denne tolkningen, som jeg nok synes fremgår rimelig
tydelig av reglene.

Det eneste som er litt leit, om jeg skal si
det slik, er at samvær med tidligere barn dessverre
er begrenset til bare 61 dager. Det har andre
begrunnelser enn akkurat samværsretten. Men 61 dager
hjelper godt, det også.

 Det håper jeg skjer, men dette har
vi dessverre mindre kontroll over.





                

