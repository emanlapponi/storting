 Jeg har ikke sett noe enøkorgan
i dette land gå inn for endrede avskrivningssatser.
Det kan tenkes at jeg ikke har full oversikt, men så langt
har jeg ikke sett det brukt som argument i noen
enøkdebatt. Derimot bruker Fremskrittspartiet ofte
som argument mot vårt skatte- og avgiftssystem at det er
for komplisert. Men hver gang man går inn i detaljer
på systemet, så vil man gjøre det enda
mer komplisert. Her gjelder det å holde tungen rett i munnen.
Skal man få et enkelt system, må man også gjøre
det enkelt og ikke vanskeligere.

