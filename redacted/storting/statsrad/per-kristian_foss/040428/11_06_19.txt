 Det er viktig at skatteetaten sørger
for at alle skattytere sikres tilstrekkelig tid til å behandle sine
selvangivelser før innleveringsfristen.

Produksjons- og utsendingsprosessen i forbindelse med
den årlige selvangivelsen er imidlertid omfattende og tidkrevende.
Skatteetaten er opptatt av at publikum skal
få tilstrekkelig svartid, og etaten vil få rutiner
som sikrer at selvangivelsen skal være skattyter
i hende senest tre uker før innleveringsfristen.

Jeg er tilfreds med at skatteetaten nå innfører
en retningslinje som sier at tre uker skal være
en minste svartid for alle skattytere. I dette
ligger det en erkjennelse av at det ikke var tilfredsstillende å sende
ut dokumentet slik at svartiden for en stor gruppe skattytere bare
ble ca. to uker. Vi kan regne med at dette opplegget ikke
blir gjentatt.

