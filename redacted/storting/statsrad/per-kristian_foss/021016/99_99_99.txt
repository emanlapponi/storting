 Etter Stortingets vedtak om omregistreringsavgift
skal det ved eierskifte betales avgift differensiert etter
kjøretøytype og kjøretøyets
alder og vekt.

BV 202 er en beltebil. Ut fra de angjeldende
kjøretøyenes alder og under forutsetning av at
totalvekten på kjøretøyene
er mellom 3 000 og 4 000 kg
vil det for 2002 være en avgiftssats på 8 359
kr.

I Stortingets vedtak om avgiften er det ikke
gitt unntak fra avgiftsplikten for offentlige etater eller
frivillige organisasjoner. Det er praksis for at det ved salg fra
Forsvaret, som innebærer at kjøretøyet
registreres på sivile kjennemerker, oppkreves omregistreringsavgift.

Jeg har fått opplyst fra Forsvarsdepartementet
at det i tilbudet om gavesalg er opplyst til de potensielle kjøperne
at kjøretøyene må registreres,
og at det da vil påløpe omregistreringsavgift.
Jeg finner på dette grunnlaget ikke å vurdere
dispensasjon fra avgiftsplikten i dette tilfelle.

 Jo, men nettopp det representanten
nevnte fra paragrafen, understreker at det ikke er praksis å gi
fritak for omregistreringsavgift ved salg eller gavesalg
til frivillige organisasjoner. Det har Stortinget selv hånd
om. Jeg følger den unntaksbestemmelse Stortinget selv har
vedtatt, og er opptatt av å følge en entydig praksis
på dette området.

Jeg takker for redegjørelsen om hvordan
gavesalget kom til, men dette dreier seg altså om
omregistreringsavgift og er et annet spørsmål.

 Enhver omregistrering er inntekt for staten.
Det har Stortinget vedtatt. Det er representanten Bredvold selv
ansvarlig for.

Det er mulig man kan jobbe for nye paragrafer.
Jeg skal være ydmyk for ethvert stortingsvedtak
som åpner for et mer generelt fritak, men så lenge
bestemmelsen er såpass begrenset som den er, og representanten
har selv referert den, er det viktig at forvaltningen følger
en entydig praksis.

Jeg oppfatter at mitt svar er i tråd
med den praksis som hittil er fulgt også i lignende
tilfeller.





                

