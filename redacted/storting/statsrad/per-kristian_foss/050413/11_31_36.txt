  Skattyter har jo plikt til å gi
riktig informasjon også til de organisasjoner
som er pliktige til å innrapportere videre til ligningsmyndighetene.
Det er et ansvar skattyter har, også på dette
området.

Så synes jeg det er viktig at for
at en gave skal være fradragsberettiget
i ligningen i forhold til skatt, må gaven erkjennes mottatt.
Mottakerorganisasjonene har altså en frist på seg
fra begynnelsen av januar til 24. april til å rette opp
eventuelle feil. Det synes jeg er en god frist. Vi har sagt at vi også skal
vurdere om denne rettefristen for organisasjonene skal forlenges.
Men det vil være et system som dessverre
lett kan misbrukes, hvis det etter den fristen også skal være
mulighet for organisasjonene til å rette opp feil, altså å erkjenne å ha
mottatt en gave som man ikke oppdaget før
langt ut i året etterpå. Det åpner for
misbruksordninger, og det vil jeg gjerne unngå, for dette
er en god ordning, som også baserer seg på en
betydelig tillit til de organisasjonene som mottar gaver. Derfor
har vi sagt at det må være et sentralt
ledd som mottar gaven, for å kunne få den tilstrekkelige
dokumentasjon direkte til skattemyndighetene.





                

