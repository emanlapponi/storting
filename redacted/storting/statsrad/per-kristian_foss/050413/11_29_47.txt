  Det ligger i det gode, gamle fremskrittspartistandpunktet
at man bør gjøre skattesystemet enklest mulig
og etablere minst mulig byråkrati ved etablering
av nye fradragsordninger. Denne fradragsordningen, altså for
gaver, har blitt svært populær, og jeg regner også med
at antallet kan vokse. Derfor er det nødvendig at det er
plikten for mottakerorganisasjonen til å rapportere dette
i maskinlesbar form, som det heter, som er det avgjørende.

Jeg vil jo legge til at hvis man gir gaver
til organisasjoner som ikke vedkjenner seg å ha
mottatt dem, bør man slutte med det – til den
organisasjonen i hvert fall.

