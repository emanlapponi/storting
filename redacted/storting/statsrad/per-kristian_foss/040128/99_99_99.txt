 EU vedtok 3. mars i fjor et nytt drivstoffdirektiv
som sier at såkalt svovelfritt drivstoff skal være
tilgjengelig på markedet fra og med 1. januar
2005 og fullstendig innfaset i hele landet innen 1.
januar 2009.

I budsjettet for 2004 ble det vurdert å innføre
avgiftsincentiv for svovelfritt drivstoff for å få en
tidligere overgang til denne kvaliteten. Det ble forutsatt at prisen på dagens
drivstoffkvaliteter ikke skulle øke. Beregninger
som Statens forurensningstilsyn gjorde på oppdrag fra Miljøverndepartementet,
viste imidlertid at provenytapet for staten ville være
større enn miljøgevinstene. Det ble derfor ikke
foreslått å innføre et avgiftsincentiv.

Fra 1. januar neste år er det altså et
krav fra EU at svovelfritt drivstoff skal være
tilgjengelig på det norske markedet. Miljøverndepartementet
utreder for tiden hvordan dette kravet kan oppfylles gjennom endring
av forskrift om kvalitet på bensin og autodiesel
til bruk i motorvogner. Ulike alternativer vurderes, inkludert et
alternativ med avgiftsdifferensiering. Basert på dette
arbeidet vil Regjeringen vurdere hva som er den mest effektive måten å innføre
EU-direktivet på.

 Det har jeg i grunnen svart på.





                

 Stortinget vedtok for årets budsjett å innlemme
trafikkskadeavgiften i årsavgiften. Årsavgiften ble derfor økt
med 350 kr, som tilsvarer nøyaktig
det beløpet trafikkskadeavgiften skulle utgjøre
i 2004. Dette gav en innsparing på om lag 40 mill. kr.
Innsparingen skyldes at forsikringsselskapene tidligere mottok en
godtgjørelse for å håndtere ordningen.
Det oppnås nå betydelige effektiviseringsgevinster gjennom
sammenslåingen.

Trafikkskadeavgiften følger kalenderåret
og skal normalt ha forfall i begynnelsen av hvert kalenderår.
Fordi selskapenes premievarsler skjer hele året
gjennom, har bilforsikringskundene av praktiske hensyn blitt belastet for
avgiften samtidig med sitt premieforfall. Det innebærer
at premietillegg som forfaller til betaling før 1. januar
2004, gjelder for hele kalenderåret 2003 og ikke
for noen del av 2004. De forsikringstakere som har forfall sent
i året, har i realiteten fått en rentefri betalingsutsettelse
når det gjelder avgiften for inneværende år.

Det kan være noen
tilfeller hvor premievarsel med forfall i 2004 er sendt ut inklusiv
trafikkskadeavgift for 2004. I slike tilfeller har Finansnæringens
Hovedorganisasjon
gjort det klart at forsikringstakerne skal få refundert
trafikkskadeavgiften for 2004 senest ved fratrekk på neste
termin.

Forskriften som regulerte trafikkskadeavgiften,
inneholdt også bestemmelser om oppgjøret mellom
forsikringstakeren og forsikringsselskapet. Disse bestemmelsene
kan forsås slik at premietillegget følger forsikringsperioden.
Bestemmelsene er tatt inn for å sikre en praktisk gjennomføring
av denne ordningen og endrer ikke det klare utgangspunkt
at trafikkskadeavgiften følger kalenderåret.

 Jo, hvis det hadde vært slik, hadde
det vært urettferdig, men jeg har nettopp svart det
motsatte.

 Spørsmålet bygger på en
misforståelse. Det er ingen gevinst i dette ved at bilister
belastes to ganger. Ingen skal betale dobbel avgift. Den administrative
innsparingen på 40 mill. kr som skjer ved
at vi ikke lenger betaler forsikringsselskapene for å administrere
ordningen, men gjør det på en mer effektiv måte
ved å slå dette sammen med den årlige
innkreving av årsavgiften, er disponert gjennom budsjettet,
og det har Stortinget vedtatt hvordan man fordeler. Man kan like
gjerne si at det går til nedsettelse av andre
skatter og avgifter som er foretatt i budsjettet, eller
det går til andre gode formål
som Fremskrittspartiet ivrer sterkt
for – helse eller andre viktige formål.

