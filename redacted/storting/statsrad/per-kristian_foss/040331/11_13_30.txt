 Jeg vil bare føye
til at jeg selvfølgelig også forstår
den tragedie som ligger bak dette som har skjedd. Men her var spørsmålet avgrenset
til hvordan vi ligningsmessig og skattemessig behandler det. Da
viser jeg til det jeg sa i mitt opprinnelige svar. Det må søkes
om skattelempning. Det skal ikke være
komplisert. Sett opp et brev, og vis til hva jeg har sagt i mitt
svar f.eks., så bør dette kunne ordnes. Men jeg har
i tillegg sagt at for å sikre oss mot at det ligger skjønn inne
i behandlingen ved ulike kontorer, vil jeg også vurdere å lovfeste
det. Det vil ikke kunne få virkning for denne
konkrete sak, men det vil kunne sikre at vi i fremtiden ikke
får forskjellsbehandling. Men send et brev, så skal
det gå bra.

