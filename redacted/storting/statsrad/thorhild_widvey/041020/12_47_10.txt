  Nei, her er det åpenbart ikke noen
motstridende signaler i det hele tatt. Dette dannet grunnlaget
for den regjeringen som tiltrådte med Sem-erklæringen,
som er selve dokumentet for det denne regjeringen regjerer på.

Vi sa veldig klart fra at de tre konsesjonene
som var gitt, ligger fast. Det var de som dannet grunnlaget for
diskusjonen i Stortinget og vedtaket i forbindelse med Innst. S.
nr. 122 i sin tid. Signalene i forhold til det vedtaket som Stortinget
har gjort, er også gjeldende for de tre konsesjonene
som er gitt.

Når det gjelder øvrige gasskraftverk,
har Regjeringen ifølge Sem-erklæringen sagt at
man skal ha en CO

2

-håndtering inntil et system
for omsettelige kvoter er trådt i kraft.

