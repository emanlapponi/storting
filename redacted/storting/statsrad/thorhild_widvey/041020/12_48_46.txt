 For det første må jeg
si at når det gjelder kraftsituasjonen i Norge, deler jeg
representantens syn. Vi har en stor utfordring
i å påse at vi i framtiden også klarer å sikre
den norske forsyningen, både når
det gjelder husholdninger, og når det gjelder bedrifter,
at de har rikelig med kraft.

Jeg vil også gjerne tilføye
at jeg synes Norge ved å være
en rik energinasjon også burde ha en ambisjon
om kanskje å kunne være en eksportør
av kraft også i årene som kommer. Der
har vi en utfordring, i og med at 99 pst. av vår
strøm i dag kommer fra vannkraft.

Også Stortinget er enig
i at man i årene som kommer, må ha en omlegging
av kraftforsyningen i Norge, nettopp for å sikre
at vi ikke er så sårbare som vi har
vært i løpet av de siste årene – vi
har gode eksempler fra vinteren 2002/2003.
Vi ser altså at vi i årene framover
må ha en omlegging av energiforbruket.

