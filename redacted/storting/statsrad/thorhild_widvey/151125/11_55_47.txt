 For det første foreligger det ikke noe forslag, fordi forhandlingene har brutt sammen. Hvis det er slik at Riksarkivaren kommer tilbake til departementet med forslag som skulle tilsi at det er behov for å endre arkivloven, noe som jeg har forstått har vært ment i dette tilfellet, er det helt åpenbart, som jeg sa i mitt forrige svar, og som jeg har gitt uttrykk for i svar på et skriftlig spørsmål fra bl.a. representanten Trettebergstuen, at dette er en sak som regjeringen vil vurdere grundig, og vi vil selvsagt komme tilbake til Stortinget med en slik sak.


