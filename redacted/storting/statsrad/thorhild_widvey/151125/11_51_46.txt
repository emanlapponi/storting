 Når det gjelder tidsperspektivet, vil vi jobbe så raskt som mulig for å få på plass den informasjonen som trengs for å ta stilling til den alternative modellen. Ikke minst vil vi se på kostnadene og på mulighetene for å kunne finne en konkret løsning. Som jeg sa, har vi iverksatt nødvendige tiltak for å se på det.


Jeg vil bare minne om at vi står fast ved at vi skal realisere Arkivverket, også på Tynset. Vi er opptatt av å finne en god og kostnadseffektiv løsning for å kunne løse Arkivverkets behov, og vi utreder derfor altså alternative modeller. Det er viktig for meg å understreke at vi ikke har gått vekk fra at vi skal realisere dette. Men dette prosjektet tok den forrige regjeringen seg ikke engang tid til å kvalitetssikre kostnadene for. Det har vi gjort, og vi har – som jeg sa – fått veldig klare signaler i rapporten fra den eksterne kvalitetssikringen, der det er påpekt en rekke uforholdsmessig kostbare løsninger. Det er derfor vi nå har valgt å se på alternativer.






                

