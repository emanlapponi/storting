 I samråd med Kulturdepartementet igangsatte Arkivverket i januar i år strategiprosjektet Arkivverket 2020. I budsjettsøknaden for 2016, som ble sendt til Kulturdepartementet 1. mars, orienterte Arkivverket om prosjektet og søkte om midler til det.


Som representanten kjenner til, har regjeringen i budsjettforslaget for 2016 foreslått en bevilgning på 2 mill. kr til omstillingsprosessen i Arkivverket.


Det har vært ført forhandlinger om ny organisasjonsstruktur mellom Riksarkivaren og tjenestemannsorganisasjonene i Arkivverket, i samsvar med avtaleverket knyttet til medbestemmelser i staten. Riksarkivaren opplyser at det så langt ikke er oppnådd enighet om en samlet løsning.


Jeg vil understreke veldig sterkt at regjeringen selvsagt vil vurdere denne saken grundig og også komme tilbake til Stortinget. Inntil så skjer, vil nåværende organisering videreføres.


