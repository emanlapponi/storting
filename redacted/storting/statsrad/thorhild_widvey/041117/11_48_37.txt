 Det som jeg poengterte at det ikke
var grunnlag for å bekymre seg over, var at Norge
importerer kraft i perioder med lite nedbør.
Derimot sa jeg at det er god grunn for bekymring over at vi gjennom
mange år har hatt en liten kapasitetsvekst i produksjonen.
Jeg tror det går an å ha to tanker i hodet på én
gang – både å sørge
for at overføringskapasiteten i forhold til utlandet er
stor nok, slik at vi har muligheter for å kunne få importert
når det er nødvendig, og samtidig å sørge
for at vi klarer å øke produksjonen her hjemme.

Jeg synes det er et konstruktivt utgangspunkt
representanten har, når man vil ha økt produksjon
i fokus, og med det gode samarbeidet
som Regjeringen nå har fått med Fremskrittspartiet
i forbindelse med budsjettavtalen, kan jeg jo invitere til et like
godt samarbeid på dette feltet, med
tanke på at vi sammen kan bidra til å fokusere
på økt energiproduksjon. Da tror jeg vi også må kunne
klare å tenke flere tanker samtidig – økt
bruk av naturgass, økt bruk av vind og økt bruk
av ikke minst vannkraftutbygging, samtidig som vi også må fokusere
på energiøkonomisering i årene som kommer.





                

