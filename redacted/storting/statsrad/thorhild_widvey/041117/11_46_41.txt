  Jeg kan berolige representanten med at Regjeringen
kommer til å fokusere på økt energiproduksjon
i årene som kommer. Det er faktisk et bredt flertall i
Stortinget som også er enig med Regjeringen i
at vi bør fokusere på en mer miljøvennlig
energi i årene som kommer. Det tar Regjeringen på alvor,
og vi gjør utrolig mye.

Vi er en privilegert nasjon, som har utrolig
mange energiressurser. Det er ikke mange land i verden
som har olje, som har gass, som har ekstremt mye vann, og som også har
veldig mye vind. Så jeg synes at vi bør heve blikket
litt og tenke på hva Norge kan bidra med her hjemme,
slik at vi får en bedre kraftbalanse, og slik
at vi også kan være ledende
energileverandør også i europeisk sammenheng
i årene som kommer. Jeg synes det er en stor utfordring.
Derfor vil Regjeringen legge forholdene til rette for mer vannkraftutbygging.
Vi vil legge forholdene til rette for å ta vind mer i bruk.
Vi vil legge forholdene til rette for økt brukt av naturgass,
og vi vil legge forholdene til rette for økt bruk av varme
og fokusere på energiøkonomisering.

