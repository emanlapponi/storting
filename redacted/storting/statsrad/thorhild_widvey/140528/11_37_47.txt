 Jeg synes det arbeidet som NRK gjør, er svært viktig. Som jeg sa, er de forpliktet til å holde dette faste orkesteret, som skal dekke et bredt repertoar – fra underholdningsmusikk til symfonisk musikk. Vi er kjent med at det i dag er høyt utdannede mennesker som spiller i dette orkesteret. De gjør en formidabel jobb, av veldig god kvalitet.


Jeg tror ikke at jeg nå skal legge føringer for hva som skal være dekkende for det NRK skal holde på med i framtiden. Det er åpnet for en god debatt ved at vi legger plakaten ut på høring. Vi vil få god anledning til å debattere dette i Stortinget senere.


Det er ingen tvil om at NRKs orkester, KORK, holder meget høy kvalitet og gjør en veldig god jobb.


