 Representanten Korsberg tek opp ei viktig problemstilling
nettopp i forhold til det å få ei god
forvaltning av områda. Regjeringa har hatt ein politikk
som eg støttar fullt opp om, og som eg ønskjer å halda
fram med i forhold til å sikra verneområde.
Me har i løpet av dei åra som Samarbeidsregjeringa
har sete, verna meir enn nokon gong før, og tempoet
har vore godt. Det er no ei utfordring
at me òg må gripa meir fatt i forvaltningsarbeidet,
og eg trur òg det er viktig at ein ikkje opplever
det som om staten berre kjem og vernar, og så ikkje
følgjer opp vernearbeidet. Derfor er det ei prioritert
satsing, det er derfor vi òg for 2005 har auka
budsjettet på det området. Det er eit viktig arbeid å sikra
ei god forvaltning av områda, og det er altså det
vi har ønskt å prioritera, m.a. i budsjettframlegget for
2005.

