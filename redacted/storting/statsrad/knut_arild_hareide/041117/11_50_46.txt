    Nødverje i
møte med store rovdyr er ein rett som både
dyreeigarar og einskildpersonar har til å forsvara seg
sjølve og sin buskap. Denne udiskutable retten
er regulert i viltlova § 11.

Ulovleg felling av ulv og andre rovdyr
er derimot alvorleg miljøkriminalitet. Ulovleg
felling av rovvilt gjer at forvaltinga av rovvilt
blir vanskelegare å gjennomføra. Det kan også føra
til at skadedyr i visse situasjonar ikkje kan takast ut
av dei fåtallige bestandane som allereie er så hardt
nedskotne at det ikkje lenger er rom for målretta og
skadeførebyggjande forvaltningstiltak. Av desse grunnar
peika eit breitt fleirtal på Stortinget seinast denne våren
på at miljøkriminalitet retta mot rovvilt faktisk skal
innebera ei reell moglegheit for straffeforfølging.

Eg kan elles opplysa representanten
om at dagens strafferammer for ulovleg felling av freda dyr i Noreg etter
viltlova er opptil to år, og etter straffelova
opptil seks år. Det er politiet og
domstolane si oppgåve å handtera handlingar som
bryt med norsk lov.

