  Eg òg er glad for at miljøvernorganisasjonar
og næringsorganisasjonar ser moglegheitene i det vernearbeidet
som no skjer. Nasjonalparkane er viktige. Kvifor kjem det turistar
til landet vårt? Jau, det er nettopp for å få lov
til å oppleva den fantastiske naturen som me har, og me
ser no at m.a. det å få eit nasjonalparkområde
gjer at område blir meir attraktive. Eg har òg
hatt gleda av å møta lokalpolitikarar frå ulike
parti som nettopp ser moglegheitene no, og eg vil seia
at dei ser moglegheitene betre no enn dei har gjort tidlegare.

Så er det ei utfordring
at me er nøydde til å forbetra forvaltningsarbeidet,
og det blir det jobba med. Det er derfor me har valt å prioritera
det i budsjettet, og det er noko som me er nøydde
til å ha i fokus òg i åra framover, å sikra
at både dei områda som me no har sikra
for vern, og dei nye områda, får ei god forvaltning.
Det ansvaret vil eg ta.

