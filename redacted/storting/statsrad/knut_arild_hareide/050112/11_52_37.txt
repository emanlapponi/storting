 Eg vil ikkje kommentera nokon av dei konkrete
sakene i forhold til lisensjakt no. Der har Direktoratet for naturforvalting
teke ei avgjerd. Dei avgjerdene har ein klaga over, og dei vil hamna
på bordet mitt. Derfor uttaler eg meg berre på generelt grunnlag
når det gjeld lisensjakt.

Det eg vil seia om lisensjakt, er at eg trur
det er ein god måte både for å gjera jakta alminneleg og for når
ein skal ta ut dyr. Eg trur  g at ein kombinasjon av lisensjakt og
ei avgjerd om jakt teken av dei regionale nemndene er med på å skapa
eit forhold til rovdyra. Det er med på å skapa tillit både lokalt
og regionalt. Eg meiner det er ein god måte å følgja opp det breie
forliket i Stortinget på når det gjeld rovviltpolitikken.

