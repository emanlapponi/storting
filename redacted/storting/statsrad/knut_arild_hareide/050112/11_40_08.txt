 Eg meiner at nettopp oppnemninga av dei regionale
nemndene er eit viktig steg for å få til ei betre forvalting av
rovdyra. Samtidig må eg få lov til å seia at Stortinget aldri har
rekna med at nemndene skal forvalta rovdyrbestandane våre ned til
eit lågare nivå enn dei måltala som er sette. Det er no viktig at
dei regionale nemndene skal forvalta ein nasjonal politikk, og som
me var inne på i det førre spørsmålet, slutta altså ikkje Senterpartiet
seg til det breie fleirtalet.

Eg er glad for at det blei eit breitt fleirtal
som sikra ei heilskapleg forvalting. Eg meiner at med den heilskaplege
politikken som blei lagd på dette området, og den regionale forvaltinga,
har me fått ei heilskapleg tilnærming til dette spørsmålet som vil
gjera at konfliktnivået kjem til å gå ned, og me kjem  g til å få
ei betre forvalting totalt sett.





                

