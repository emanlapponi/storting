 Det er ikkje tvil om at det representanten
Enoksen her tek opp, er ei utfordring. Me veit at det er naturleg
at me har tap, men me ønskjer sterkt å avgrensa dei tapa. Me ønskjer derfor
å leggja til rette for tiltak som kan medverka til det. Me har økonomisk
lagt til rette for det gjennom budsjettet vårt i 2005, og vi er
nøydde til å fokusera på korleis me kan vera med på å dempa konfliktane
og skadane knytte til rovviltproblematikken.

Eg meiner at den politikken som vi no legg
opp til, og som det har vore fleire spørsmål om i dag, legg til
rette for det gjennom den heilskaplege politikken og gjennom dei
regionale nemndene som no får ansvar for å gå inn og vurdera kvar
ein ønskjer å setja inn dei økonomiske ressursane.

