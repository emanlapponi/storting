 Eg forstår at representanten Gløtvold meinte
at eg hadde eit unnvikande svar. Det kan eg ikkje seia meg einig
i. Han spør om eg vil ta eit slikt initiativ, og det seier eg nei
til - det vil eg ikkje gjera. Da kan me vera ueinige, og det er me
i denne saka, men eg vil ikkje seia det er eit unnvikande svar når
eg seier at eg ikkje vil ta eit slikt initiativ.

Eg meiner det er viktig å ta vare på ulven.
Det har vi no fått eit breitt fleirtal for i Stortinget. Det er
eg glad for, og det vil eg følgja opp. Eg veit at Senterpartiet
ikkje var med i det fleirtalet, og heller ikkje er med på den politikken
som eg no legg opp til. Det må me akseptera. Men eg er glad for
at eit samla storting tok ansvar for rovviltet vårt, og vil samtidig
visa til at me kan få ein politikk som fører til mindre konfliktar
og mindre tap, og som kan gi tryggleik til folk på bygdene.

