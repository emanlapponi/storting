  Eg har lyst til å forsikra representanten
Øyvind Korsberg om at me legg opp til ein forsvarleg prosess her.

Det som eg òg synest er veldig viktig, er at
her set staten òg i verk vern på sin eigen grunn. Nettopp for å
sikra at konfliktnivået blir mindre, trur eg det er veldig viktig
at staten er med og tek sin del av ansvaret. Både det at me får det
som vi kan kalla det normale vernet, som no har vore på privat grunn,
det at me òg får eit frivillig vern på privat grunn, og det at staten
er med og tek eit ansvar, synest eg legg til rette for at me òg
skal få ei større oppslutning ute blant folket i det viktige arbeidet
for vernet. Så eg er glad for at det er støtte i denne salen for
at det arbeidet som blir gjort, skal bli gjort forsvarleg. Eg er
oppteken av nettopp det som no skjer, ved at høringsprosessane no
er komne i gang for å høra dei ulike partane. Det er jo for å høra
at vi no skal ha høringar.

