  Eg vil ikkje gå inn på og kommentera det som
Sametinget no har teke opp, men eg har òg registrert det innspelet
som er komme frå Sametinget, og det vil departementet sjølvsagt vurdera.

Det som eg er oppteken av, er at det i den
saka som er teken opp her i forhold til Engerdal, no er ein omfattande høringsperiode
som ligg framfor oss, der eg kan lova at alle partar, alle dei som
her har synspunkt og innspel, skal varetakast og få komma til orde
gjennom høringa. Og så er det jo nettopp dei breie demokratiske
prosessane som til slutt fører til den endelege beslutninga med
omsyn til vern. Eg er glad for at vi har nettopp slike prosessar
som varetek dei ulike omsyna. Det er ikkje slik at alle vil bli fornøgde,
men dei prosessane som me no har, meiner eg legg til rette for mindre
konfliktar. Og det er ønskjeleg. Det er ønskjeleg med vern, men
det er òg ønskjeleg med mindre konfliktar.

