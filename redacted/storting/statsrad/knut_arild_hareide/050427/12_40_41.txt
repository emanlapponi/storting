  Eg vil då visa til at vi
har auka løyvingane til miljøorganisasjonane. Vi
har hatt ein auke på 15 pst.

Den posten som Bellona får si støtte
frå, er ein annan post enn den som støtta til
grøne kyrkjelydar kjem frå. Det vil seia at om
eg hadde valt ikkje å gi støtte til
grøne kyrkjelydar, eller hadde valt å gi
støtte slik eg har gjort, ville det ikkje hatt noko å seia
for den støtta som Bellona får. Så det er
ei mistyding det som har komme fram, at ein har teke frå miljøorganisasjonane
og gitt til Kyrkja. Det stemmer ikkje. Eg meiner at breidda i det
arbeidet som Kyrkja står for her, er viktig. Kyrkja er
ein strategisk partnar for miljøarbeidet.

Då eg tiltredde som miljøvernminister,
var ein av mine visjonar å skapa eit større
miljøengasjement i det norske folket. Då må vi òg vera
villige til å prioritera dei organisasjonane som no utgjer
kjernen av dei som står for miljøarbeidet. Det
er det eg har lagt til rette for gjennom denne løyvinga.





                

