  Eg deler representanten Jørund Leknes
sitt syn på at dette problemet er veldig
viktig, og at me må prioritera det. Eg deler derimot ikkje
representanten sitt syn på at eg var uklar i Buenos Aires.
Eg var veldig tydeleg på at me ønskjer ein meir
forpliktande avtale etter Kyoto-perioden, noko
USA gjekk imot.

Det eg derimot valde i Buenos Aires, var å vera
tydeleg på den politiske bodskapen, der me var rakt ueinige
med USA, utan at me gjekk til ein diplomatisk
ordkrig. Eg ønskjer å føra
ein konstruktiv dialog, og eg meiner at eg har meir enn gode
nok politiske argument til å føra den
diskusjonen, i staden for konkret å kritisera
land på ein udiplomatisk måte. Eg meiner eg har
så gode argument at eg ikkje treng å bruka
denne typen verkemiddel i diskusjonen med USA. Eg har
argumenta med meg, USA har argumenta mot seg.

