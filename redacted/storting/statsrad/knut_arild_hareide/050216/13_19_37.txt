  Det er ikkje tvil om at det ligg
ei økonomisk vurdering bak USA sin posisjon. Eg har derimot
tru på bl.a. det kvotesystemet som EU legg opp til, og
som dei vil samarbeida med Noreg om. Dei òg ser føre
seg eit samarbeid med både
Canada og New Zealand, og vil utvikla det vidare.
Det kan òg i framtida vera attraktivt
for USA å binda seg opp til dette.

Ein skal vera klar over at det er
positive signal frå USA si side. Me veit at senatorane
John McKane og Joseph Lieberman òg har fremma forslag i
Senatet. Dei fall rett nok, men dei fekk støtte av 43 av
100 representantar. Det var kanskje meir enn det dei positive hadde
forventa før forslaga kom opp til avstemming. Det er ein
debatt òg i USA.

Eg trur me på det noverande tidspunktet
skal vera konstruktive for å få USA
med. USA har dei største utsleppa av CO

2

 i
dag. Eg ønskjer å opptre konstruktivt for å få USA
med på meir forpliktande avtalar – det er viktig.
Den linja vil eg fortsetja med.

