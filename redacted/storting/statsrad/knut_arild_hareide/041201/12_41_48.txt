  Eg har lyst til å replisera at det
eg seier, er at opning for sivil luftfart ved Rygge flyplass vil
ha konsekvensar for miljøet som det må takast
omsyn til i samband med utsleppsløyve. Eg seier
ikkje da noko konkret om kva utsleppsløyve
det vil vera. Det er fylkesmannen i Østfold som vil ta den avgjerda,
og Miljøverndepartementet vil eventuelt vera
klagemyndigheit. Det som er viktig, er at vi ser heilskapen i forhold
til situasjonen i Vansjø. Det må òg vurderast
i forhold til Rygge flyplass, utan at eg har teke noka
avgjerd om den konkrete saka. Det synest eg er viktig å streka
under. Den konkrete saka er det fylkesmannen i Østfold
som vil få på sitt bord, og Miljøverndepartementet
vil eventuelt vera klagemyndigheit. Det eg er oppteken
av, og det eg vil vere med og ta ansvar for saman med
kommunane rundt, er den heilskaplege situasjonen for Vansjø.
Det engasjementet deler eg med representanten Hansen.

