  Livskvalitet er nettopp det som
har vore eit viktig grunnlag for den vernepolitikken som
Regjeringa fører, og som me har brei tilslutning til i
Stortinget. Det at me tek vare på naturen vår
og sikrar han for ettertida, er nettopp med på å auka livskvaliteten
for veldig mange. Så er det ein del spørsmål som
representanten på ein god måte tek opp,
som det ikkje er teke noka avgjerd
i enno. Vernearealet i Engerdal ligg i all hovudsak på såkalla
overskottsallmenningar, og det betyr at skogvern her er mogleg,
samtidig som privatpersonar med hogstrettar i statsallmenningen
framleis kan ta ut tømmer, som eit eksempel. Det er ulike
delar av retningslinjene som eg no vil sjå på framover.
Dette er det ein prosess på. Her skal lokalbefolkninga
få komma med sine innspel, og me vil sjølvsagt
lytta til dei i heilskapsvurderinga vår.

