  No vil eg ikkje kommentera den konkrete saka
i Engerdal. Der er det ein høringsprosess, der har no dei
lokale moglegheit for å komma med sine
innspel, og me vil der til slutt gjera ei heilskapleg
vurdering. Det er derfor me har desse demokratiske prosessane, slik
at dette skal få moglegheit til å komma
fram.

Det som eg har lyst til å peika på i
denne saka, som eg synest er veldig positivt, er at staten òg
er med på å verna noko av sin grunn.
Representanten Bredvold og eg kan vera ueinige om vernepolitikken
generelt, men det at staten òg er med på å verna noko
av sitt areal, synest eg er veldig positivt, og i den samanhengen
veit eg at Framstegspartiet òg
gav si tilslutning nettopp til forslaget om aktiv bruk
av offentleg eigde areal i skogvernarbeidet. Eg har òg
møtt personar frå lokalbefolkninga som ser moglegheitene
gjennom vern. Eg trur òg det er viktig at me frå Miljøverndepartementet
si side støttar opp om det arbeidet, som gjer
at me kan nytta vern som eit næringsgrunnlag.

