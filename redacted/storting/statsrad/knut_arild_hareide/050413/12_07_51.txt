  No har me lagt fram ei stortingsmelding der
me seier tydeleg at me skal gjennomføra krava
i Gøteborgprotokollen. Det er ein avtale som er særleg
viktig for Noreg, fordi vi lid av den typen forureining spesielt,
og da må me greia å oppfylla dei krava som me
har, og det gjeld bl.a. NO

x

. Me har sett at sånn
som framdrifta er i dag, vil me ikkje oppfylla den forpliktinga.
Derfor har me lagt ein strategi for dette i meldinga om rikets miljøtilstand,
der me går inn på ulike tiltak. Skip og fartøy
vil bli omfatta av slike tiltak. Me må no sjølvsagt
få dette vedteke i Stortinget, og deretter må me
klassifisera dei ulike skipa ut frå kva krav som skal bli sette
til dei.

Eg synest det er vanskeleg å kommentera
det som er næringsministeren sitt ansvar, men me kjenner
jo til at problemstillinga her har vore bl.a. EØS-regelverket
og dei utfordringane som ligg der. Eg håpar at ein skal
finna ei løysing på dette så fort
som mogleg, fordi me treng midlane slik at me får gode
incentiv, sånn at me får starta utbygginga – for
ombygginga, ho må skje.

