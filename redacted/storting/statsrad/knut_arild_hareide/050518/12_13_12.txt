  Det er ikkje korrekt at me ikkje
har det verkemiddelapparatet som me treng, allereie i dag. I konkrete
saker har fylkesmannen god moglegheit til å komma
med innvendingar. I min dialog med fylkesmennene har eg vore
tydeleg på at eg kunne ønskt ein streng praksis.
Og det ser eg no blir følgt opp av fylkesmennene.

Eg hadde møte med fylkesmiljøvernsjefane
i førre veke der eg tok opp denne problemstillinga.
Det vil seia at i konkrete saker vil dette bli følgt opp.
Når det gjeld plansaker, er òg representanten
Klungland godt kjend med at dei kjem inn til Miljøverndepartementet.
I den tida eg har vore statsråd, har
eg i alle sakene eg har hatt på mitt bord, valt å følgja
fylkesmannen si tilråding. For meg er det viktig med ein
streng praksis, og me har i dag verkemiddelapparatet til å føra
ein slik streng politikk. Det ønskjer eg å gjera,
det har òg vore tydeleg i forhold til kommunar, fylkeskommunar
og fylkesmenn, som på mine vegner kan utføra
det arbeidet i konkrete saker.





                

