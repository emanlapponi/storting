 Jeg vil gi representanten Dørum honnør for å ha en veldig nyansert inngang til disse spørsmålene. 




Jeg hører på representantens beskrivelser at han har snakket med mange mennesker som er i denne situasjonen. Det har jeg også selv. Og for noen vil jo det å bli ringt opp og bli gransket være en ny krenkelse. Så kontakt mellom myndighetene og tidsvitner må være basert på dem som melder seg frivillig, dem som ønsker å få oppmerksomhet. 




Det at vi nå setter i gang et arbeid med en NOU for å gå gjennom hele adopsjonsfeltet, gir oss en anledning til å diskutere dette. Så dette synes jeg er et interessant innspill, som jeg vil ta med meg når vi skal arbeide med mandat og sammensetning av et slikt utvalg. 




Sigvald Oppebøen Hansen hadde her teke over presidentplassen.




