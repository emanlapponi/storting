 Vi arbeider ut fra at det er fosterhjem
som er målet, men for enkelte vil institusjonsplassering være
riktig, enten det er midlertidig eller på varig basis. Vi vet at der
barn skal plasseres i et forsterket fosterhjem, er også rettighetene
til fosterforeldrene viktig, men vel så viktig er veiledningen til
de enkelte fosterforeldre, som er helt grunnleggende for at de skal klare
denne jobben. I dag har vi veldig mange fosterhjem som er klare til å
ta imot barn, men det er ikke like mange som er klare til å ta imot
spesielt utsatte barn. Det er en utvikling som vi vil følge spesielt
nøye, for dette handler om de aller mest utsatte barna. 





                

