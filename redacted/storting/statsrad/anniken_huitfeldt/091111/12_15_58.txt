 Som jeg sa i mitt svar, vil det fortsatt være mulig for Radio Revolt å søke om
              konsesjon når det gjelder nisjeradio. Hva gjelder de konsesjonene som allerede er gitt
              til døgnkontinuerlig radio, 24/7, er disse allerede besluttet og vil ikke bli omgjort. 

Så er det altså slik at dette har vært en ryddig prosess. Det foreligger objektive
              kriterier for hvilke stasjoner som skal få konsesjon, og ikke. Det som var avgjørende
              for at SBS Radio1 vant denne runden, var at man der produserte mer lokalstoff enn det
              som var tilfellet for Radio Revolt. I de aller fleste sakene fulgte departementet
              Medietilsynets anbefalinger, men det var noen som ble omgjort i departementet. Det er
              helt i tråd med de instruksene som foreligger. 

