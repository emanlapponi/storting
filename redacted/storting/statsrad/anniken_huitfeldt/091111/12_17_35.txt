 Jeg registrerer at representanten Hofstad Helleland mener at departementet i denne
              saken har fattet en feil avgjørelse, at SBS Radio1 ikke burde ha vært tildelt
              konsesjon, og at Radio Revolt burde ha vært tildelt konsesjonen. Så i dette spørsmålet
              har representanten Hofstad Helleland en annen vurdering enn den som ble foretatt i
              departementet før jeg tiltrådte. 

Hva gjelder kriterier for radiokonsesjon, er det ulike modeller man kan legge til
              grunn. Noen har tatt til orde for markedspris som et kriterium. Det er ikke de
              kriteriene som departementet har lagt til grunn til nå. Det har bl.a. vært lokalt
              innhold. Det har vært for å sikre at allmennradioen skal ha mest mulig lokal dekning. 

Så er det selvsagt ikke slik at man alltid vil være enig i en vurdering, men vi har
              lagt kriterier til grunn som gjør at vi er sikret et mangfold i radiotilbudet, og at
              det er god dekning av lokalt stoff i lokalradioen. 





                

