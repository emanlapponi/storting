 Jeg er i nær dialog med direktoratet om praktiseringen. Vi har eksempler på at
                     barn som er blitt vedtatt overført, allikevel ikke har blitt overført fordi man
                     ikke har syntes at det har vært forsvarlig i det enkelte tilfellet. Man skal
                     altså se på om tiltaket vedkommende barn bor i, er godt nok. Er det skolegang?
                     Er det god barnefaglig kompetanse? Det skal gjøres en individuell vurdering i
                     hvert enkelt tilfelle. Det betyr ikke alltid at det ikke blir overføring. Noen
                     ganger handler overføring til et omsorgssenter om å få den beste tilgjengelige
                     kompetansen på både barn og minoriteter. Den kompetansen vi bygger opp i
                     omsorgssentrene, er veldig god, men for enkelte barn vil det være best ut fra
                     deres behov å bli boende i midlertidige tiltak. 

