 Kvalitetssikrerne har vært i dialog med Fotballforbundet under sitt arbeid med kvalitetssikringen. Det har også vært god dialog med Fotballforbundet og mitt departement underveis. Konkrete spørsmål om hvor mye denne kvalitetssikringsrapporten har kostet, kan man få svar på i brevs form, men den har nok kostet noen millioner. Det viser jo at vi har foretatt en svært grundig og seriøs behandling av opplegget til Fotballforbundet.


Jeg vil si at dette har vært en meget grundig prosess. Departementene har gjort sine vurderinger på selvstendig grunnlag. Vi har fått den foreløpige kvalitetssikringsrapporten et par uker i forveien. Vi har hatt god kontakt med den svenske regjeringen. Alle disse elementene har vært grunnlaget for den helhetlige vurderingen som Regjeringen har gjort.


