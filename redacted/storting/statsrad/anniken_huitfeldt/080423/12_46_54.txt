 Vi har ingen indikasjoner på at barn må vente av ideologiske
årsaker. Det er også slik at fosterhjemmene i dag er langt mer
skreddersydd enn det de har vært før. Fosterhjemmene har fått
en mye bedre opplæring. Hvis representanten Thommessen tar seg tid
til å snakke med fosterfamilier, vil han oppdage at den oppfølgingen
den enkelte familie har fått, er langt grundigere enn før.
Vi legger nå mer vekt på familiebaserte tiltak og på at
fosterhjemmene skal få styrket sin kompetanse. 

Hvis vi ser
- forholdsmessig - på hvor mange fosterhjem vi har tilknyttet offentlige
aktører, er det 7 000, mens vi har ca. 200 som er tilknyttet private
aktører. Så at private aktører kan ta de samlede utfordringene
i barnevernet og løse alle disse, har jeg ikke særlig tro på.
Jeg tror vi trenger et samarbeid hvor vi prioriterer ideelle aktører
framfor kommersielle. 





                

