 Jeg er glad for spørsmålene, for dette er forhold som regjeringen også er veldig opptatt av, at vi skal legge til rette for næringslivet i innlandet og sørge for at innlandets gull, skogen, kan komme raskere ut på markedet. Det er en viktig grunn til at det er en stor satsing på infrastruktur – noe jeg opplever det også er tverrpolitisk enighet om – og nettopp at man utbedrer E16, som er spesielt viktig for Valdres-regionen, og sørger for å ta igjen en del av etterslepet på vedlikehold, slik at man kan komme raskere ut på markedet.


Så er vi også i den gledelige situasjonen, tross alt, at kronekursen er svak, og det kommer eksportnæringene i fylket til gode. Hvis vi ser på innlandet nå, har faktisk innlandet en positiv utvikling. Vi ønsker å legge enda bedre til rette for næringslivet i tiden som kommer, og da er infrastruktur et svært viktig tiltak.






                

