 Ja, det meste er bedre enn teltleir. Hvis dette skal være aktuelt, er det fordi det er påkrevet. I den situasjonen vi er i nå, mener jeg vi skal verdsette den kreativiteten som er også ute i kommunene. Det kommer mange gode forslag fra kommuner om hvordan de kan bosette flere raskere. Husbankdirektøren har også oppfordret kommunene til å fremme sine søknader, og så vil man se om det er mulig å imøtekomme de søknadene innenfor det regelverk og de krav som settes i dag. Husbankdirektøren har understreket at det er et handlingsrom innenfor dagens regelverk. Vi vil selvsagt fortløpende vurdere om det er behov for å gjøre endringer i regelverket for å kunne håndtere den situasjonen man nå er i.






                

