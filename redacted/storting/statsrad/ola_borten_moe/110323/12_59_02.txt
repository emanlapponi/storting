 Jeg er blant dem som håper at Alcoa går videre med sine planer om å etablere aluminiumsproduksjon i Finnmark, med langsiktige investeringer og arbeidsplasser. De er imidlertid nødt til å gjøre det innenfor de samme rammevilkårene og de samme konsesjonene som all annen industri- og næringsvirksomhet i Norge. I det ligger det at de selvsagt er mer enn velkommen om de etablerer seg i Finnmark, men da basert på en energibærer som den regjeringen jeg er en del av, og Stortinget, gir konsesjon til.






                

