 Dette var spørsmålet som var oppe i forbindelse med Stoltenberg-utvalgets anbefaling. Utvalget foreslo et avgrenset prøveprosjekt til nettopp denne gruppen: de som ikke lykkes med LAR.


Det var også temaet for Forskningsrådets konsensuskonferanse. Det er nettopp det som er kjernen: Erfaringene fra land som har gjort tilsvarende forsøk, tilsier at det ikke er den gruppen som representanten Grung, sosialbyråden i Bergen eller dette miljøet i Bergen trekker fram som målgruppen, som har mulighet til å dra nytte av den typen behandling. Det er nettopp det som også Forskningsrådet har tatt stilling til, og så vidt jeg kjenner til, er det ikke noe nytt på det området som skulle tilsi at en bør ha en ny vurdering av det spørsmålet nå.


Dette var sentralt også da Stortinget sist tok stilling til dette og enstemmig sa nei til den typen forsøk.


