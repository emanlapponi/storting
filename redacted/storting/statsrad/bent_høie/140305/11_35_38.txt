 Jeg er alltid åpen for å diskutere hvilke virkemidler vi skal bruke innenfor rusområdet, men jeg har mest tro på å konsentrere innsatsen om de tingene vi faktisk vet virker.


Spørsmålet representanten her tar opp, er nøyaktig det spørsmålet som Stortinget veldig nylig tok stilling til. Det er ikke en diskusjon om hvilke kriterier som skal brukes i LAR. Det kan en godt forske på og diskutere. Kjernen i spørsmålet er om vi i Norge skal åpne opp for prøveprosjekter med heroinassistert behandling rettet mot en målgruppe, nemlig den som ikke lykkes med LAR. Det er kjernen i spørsmålet. Det spørsmålet har Stortinget nylig tatt stilling til, og for at Stortinget skal ha et godt grunnlag å ta stilling til det, har en ganske nylig faktisk gjennomført en konsensuskonferanse i regi av Forskningsrådet som har diskutert det spørsmålet. Det enstemmige rådet vi har fått derfra, er at det ikke er grunnlag for et slikt forsøksprosjekt i Norge.






                

