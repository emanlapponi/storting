 Det er pasientens behov for behandling som skal gjelde. Det er også grunnen til at disse pengene brukes der det raskest kan gis behandling til best mulig pris. Jeg tror at for pasienten er det ikke så viktig om han får behandling i Finnmark eller i Trøndelag, men at han får behandlingen. Det vi ser, er at dette er en pasientgruppe som veldig ofte har et veldig bevisst forhold til hvilke behandlingsinstitusjoner de ønsker å få behandling ved. Det er et bevisst forhold, som veldig sjelden handler om hvor institusjonene geografisk er plassert, men mer etter hvilken metode som blir brukt i behandlingen. Derfor er det viktig for meg å understreke at de rusavhengige i Finnmark har de samme pasientrettighetene som i resten av landet. Det betyr at de også kan velge å få behandlingen utført andre steder enn i Helse Nord. De kan selvfølgelig også velge å inngå avtaler med behandlingsinstitusjoner som ikke er lokalisert i Helse Nord. Dessuten er det fullt mulig for private aktører som ønsker å etablere institusjoner, å gjøre det i Helse Nord-området.






                

