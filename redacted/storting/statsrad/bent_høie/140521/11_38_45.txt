 Jeg mener selvfølgelig at sykehusstyret i Telemark er kompetent til å ta denne avgjørelsen, men at dette er planer som innebærer endringer i Sykehuset Telemarks akuttilbud i Tinn.


I regjeringsplattformen sier regjeringen at vi ikke vil akseptere nedleggelser av akutt- og fødetilbud, med mindre de er begrunnet i pasientsikkerhet og kvalitet. Derfor mener jeg at dette er planer som er så vesentlige at de må behandles av meg i foretaksmøtet, i tråd med § 30.


Det er viktig for meg å understreke at det er helse- og omsorgsministeren, statsråden, som er foretaksmøtet i Helse Sør-Øst. Da vi hadde en runde om dette i spørretimen i forrige uke, ble det etter representanten Toppes utsagn framstilt som om det er Stortinget som er den avgjørende myndighet i denne type saker, ifølge § 30. Det er det ikke.


