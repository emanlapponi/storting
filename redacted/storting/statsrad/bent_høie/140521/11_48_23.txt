 Jeg sier at de kommunene som representanten her nevner, vil bli hørt og involvert i den beslutningsprosessen som nå foregår, og da vil disse momentene komme opp. Jeg vil selvfølgelig alltid vurdere om tilbudet til pasientene er godt nok etter at beslutninger er fattet, men det er ingenting som tyder på at det her kommer til å bli fattet beslutninger som innebærer at en får et tilbud som ikke er godt nok til pasientene. Det er selvfølgelig sånn at i denne type diskusjoner om endringer, vil det alltid bli diskusjoner. Det er diskusjoner som vi ønsker, det er den type åpne prosesser der folk uttaler seg, der folk deltar i diskusjonen, som er en viktig del av grunnlaget for de beslutningene som til slutt skal fattes.






                

