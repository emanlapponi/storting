 Programmet er iverksatt, og vi vil følge det opp.


Når det gjelder spørsmålet om tiden, kan jeg ikke – og ønsker heller ikke – å svare på det i dag. Det er helt riktig at opposisjonen og både Høyre og Fremskrittspartiet, men også våre samarbeidspartier, Kristelig Folkeparti og Venstre, er utålmodige etter å få fulgt opp og sett på Kaasa-utvalgets anbefalinger og få gjort nødvendige endringer og forbedringer i disse ordningene. Det jobber vi nå veldig intenst med nettopp fordi vi er utålmodige, men jeg har ikke tenkt å komme med noen tidstabell for dette i dag.






                

