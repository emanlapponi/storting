 Jeg har ikke informasjon som skulle tilsi at dette er et vanlig problem. I dette tilfellet har vi fått informasjon fra Oslo kommune om at brukeren fikk en internettbasert trygghetslinjeløsning i løpet av halvannet døgn, og dette har da skjedd uten oppslag i TV 2. Dette problemet lar seg også i andre sammenhenger løse rett og slett ved at det er Nav som bestiller telefonabonnementet og garanterer for dette. Problemet her var knyttet til overgangen til digitale trygghetsalarmer, men det lot seg altså enkelt løse.


Når det gjelder trygghetsalarmer i Oslo kommune, viser brukerundersøkelsene at 95 pst. er godt fornøyd eller fornøyd med tjenesten. Det var 100 000 oppringninger i fjor og 15 000 utrykninger, men en har vanligvis i de siste årene, og det har vært stabilt, fått ikke mer enn én skriftlig klage på denne ordningen.


