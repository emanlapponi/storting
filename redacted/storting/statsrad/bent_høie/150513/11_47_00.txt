 Jeg deler absolutt representantens syn på at dette er en ønsket utdanning, som det er behov for i helsetjenesten. Og det er et behov som er der i uoverskuelig framtid. Men jeg er usikker på om det vil styrke og sikre utdanningen å flytte finansieringen fra en ordning, der vi har et system med et tydelig oppdragsdokument, og der Helse Midt-Norge har et sørge for-ansvar for å finansiere denne utdanningen og gå over til at disse pengene blir overført i et rammefinansiert system, der det vil være opp til utdanningsinstitusjonene selv å vurdere om dette er en utdanning som de vil tilby – og omfanget av den.


