 Her tar representanten Kjersti Toppe opp forskjellige spørsmål i en sammenheng som ikke nødvendigvis hører sammen. Når det gjelder ansvaret for at tilbudet på et sykehus er forsvarlig, så er det ledelsen ved sykehusets ansvar, og det er et ansvar som verken kan delegeres ned eller flyttes opp.


I det svaret som er gitt fra Sykehuset Telemark, opplever jeg at når det gjelder forsvarligheten knyttet til pasientbehandlingen, er det noe som er blitt vurdert veldig hyppig i denne prosessen. Det er også grunnen til at det har skjedd endringer i tilbudet underveis, f.eks. den endringen som skjedde 16. mars.


Når det gjelder ansvaret for tilsyn, så har jeg redegjort for det i mitt forrige svar. Jeg forutsetter selvfølgelig at de risiko- og sårbarhetsanalysene som skal gjennomføres i forkant av en sånn endring, er tilstrekkelige – og det er det spørsmålet vi kommer til å følge opp overfor Helse Sør-Øst.






                

