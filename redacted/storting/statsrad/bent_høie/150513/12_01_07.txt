 Representanten Toppe har fått svar fra meg på de spørsmålene hun har stilt – enten de har vært stilt muntlig eller skriftlig – i denne saken, og det har vært en lang rekke spørsmål.


Når det gjelder Fylkesmannens tilsyn, tror jeg at det er viktig å holde fast på at Fylkesmannen og Helsetilsynet har en selvstendig rolle i å vurdere når og på hvilke områder de fører tilsyn. Det ville være veldig uheldig hvis vi kommer i en situasjon der tilsyn blir politisk bestemt, og det håper jeg at representanten Toppe er enig med meg i.


Når det gjelder videre oppfølging av denne konkrete saken, svarte jeg på det i mitt svar. Jeg vil be Helse Sør-Øst om å redegjøre for på hvilken måte de har fulgt opp det at det skulle gjennomføres en ROS-analyse i forkant av omstillingen. Så vil jeg ta stilling til innholdet i det svaret når jeg har fått svaret.


