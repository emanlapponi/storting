 Det har vi fulgt opp – ikke bare fra Sykehuset Telemark, men også fra Helse- og omsorgsdepartementets og Helse Sør-Østs side. De har vært i kontinuerlig dialog med Tinn kommune for å følge opp denne delen. Tidligere direktør i Helse Sør-Øst har hatt et direkte engasjement i å følge opp dette, det vil også bli fulgt opp videre fra Helse Sør-Østs side.


Det er riktig som representanten sier, at han stiller spørsmål til meg og ikke til styret i Sykehuset Telemark, det er helt åpenbart. Men det må også være åpenbart at når det gjelder det å vurdere om den daglige driften på et sykehus er forsvarlig, og at man har den bemanningen som skal til for at den er forsvarlig, må verken jeg eller Stortinget noen gang finne på å flytte det ansvaret fra ledelsen og styret. Da vil en veldig fort komme feil av gårde, for det er de som må sitte og vurdere om den bemanningen de har tilgjengelig, gjør at de kan tilby innbyggerne et forsvarlig tilbud. Det må ikke overprøves verken av meg eller av Stortinget.


