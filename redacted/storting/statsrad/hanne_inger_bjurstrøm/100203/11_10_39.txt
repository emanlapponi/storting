 Jeg vil bare først understreke det jeg sa tidligere, at vi er veldig opptatt av at vi ikke får et todelt arbeidsmarked, og at ledige innvandrere er en prioritet for denne regjeringen når det gjelder arbeidsmarkedstiltak. I 3. kvartal for 2009 var 40 pst. av deltakerne på ordinære arbeidsmarkedstiltak innvandrere. 70 pst. av innvandrerne som deltar på disse tiltakene, har bakgrunn fra nettopp Asia og Afrika. Og vi tror at nettopp denne ordningen, gjennom arbeidsmarkedstiltak, arbeidspraksis og lønnstilskudd, bidrar til å få denne gruppen arbeidstakere inn i varige, gode og tryggere jobber.


