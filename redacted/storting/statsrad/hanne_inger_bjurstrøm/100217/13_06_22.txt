 Jeg tror vi kan være enige om at dette er vanskelige spørsmål. Jeg tror også vi skal være enige om at det er én ordning som erstatter bortfall av lønn, og hvor man er tydelig på når det inntrer. Så har man andre ordninger i de tilfellene hvor det er behov for mer varig pleie. Det er kommunale ordninger, hvor man da ikke har den samme lønnskompensasjonen, for det skal dekke noe annet.


Så har det offentlige ansvar for å sørge for pleie for dem vi her snakker om. Så om man generelt skal si at barn blir bedre pleiet hjemme av foreldrene sine, er et vanskelig spørsmål, der det ikke alltid er gitt at svaret er at staten skal kompensere for at de skal være hjemme og bli pleiet av foreldrene sine. Vi har en offentlig ordning om pleie. Vi er også bekymret for at man gjennom disse ordningene legger et press på dem som skal pleie, ofte kvinner, og at de føler et ansvar for å pleie.


Til avslutning vil jeg si at jeg ser at det kan være et behov for å se på totaliteten, og jeg vil komme tilbake til det på en egnet måte.


