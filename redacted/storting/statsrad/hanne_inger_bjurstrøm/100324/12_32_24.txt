 Jeg kan ikke være sikker på om de henvendelsene du har fått, er feil eller ikke, for jeg har jo ikke sett de henvendelsene. Jeg må ta det forbeholdet. Det jeg er gjort oppmerksom på og har kjennskap til, er at det, i tråd med det som er varslet til Stortinget, er laget overgangsordninger som skal kompensere for det, slik at det ikke skal bli noen nevneverdige forskjeller fram til 2012.


Hvis representanten har konkrete tilfeller hvor det faktisk ikke gjennomføres slik, må jeg be om å få komme tilbake til representanten når jeg – på en eller annen måte – får den informasjonen, og så skal jeg selvfølgelig gjøre de undersøkelser som er nødvendig for å se om det er en eller annen feil i systemet.


