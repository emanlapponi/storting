 Jeg vil ikke nå si noe om hva jeg vil mene før jeg har sett hva som eventuelt er den praktiske følgen av det som påpekes av representanten. Etter regelverkene skal det kompenseres for disse tapene i en periode, og det forholder jeg meg til nå. Så får vi undersøke de konsekvensene, som jeg forhåpentligvis får på en eller annen måte fra representanten, og så får vi snakke om det når jeg har fått det på bordet. Jeg gir altså ingen løfter om å endre på ting som jeg i utgangspunktet tror fungerer som det skal, men jeg er åpen for å se på det.


