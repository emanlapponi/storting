 Jeg ble stilt tre spørsmål av representanten Kleppe som jeg skal forsøke å svare på. 




På det første spørsmålet er svaret ja. Vi skal vurdere alternative erstatningsordninger og komme tilbake så raskt vi klarer. 




Til det andre spørsmålet: Vi må selvfølgelig vurdere situasjonen for de etterlatte. Når man ser på alternative erstatningsordninger, må spørsmålet om etterlatte av ulik type inngå i vurderingen. Det skal vi ta med oss. 




Til det tredje: Det er naturlig å ta utgangspunkt i sammenliknbare ordninger, men selvfølgelig samtidig ta hensyn til det som eventuelt er av ulikheter. Og da er det i hvert fall nærliggende å se på jødebo-oppgjøret, oppgjøret etter tysk fangenskap – som jo var litt annerledes, bl.a. ved at det kom fra den tyske stat – men samtidig også se på hvilke eventuelle konsekvenser utbetalingen av fangenskapslønn og utbetalingene fra Nortraship-fondet bør ha i denne saken. 




Med andre ord, vi kommer tilbake til saken. 




