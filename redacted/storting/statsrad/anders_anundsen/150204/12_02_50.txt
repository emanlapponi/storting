 Det er ett av de elementene som vil være viktige i en totalvurdering.


Det som er hovedutfordringen vår i dag, er at vi i utgangspunktet har stor kapasitetsmangel på lukkede fengselsplasser med høyere sikkerhetsnivå. Vi har for tiden et belegg i fengslene på rundt 98 pst., som er ekstremt høyt. Det betyr at vi har store utfordringer med å sikre oss varetektskapasitet osv.


Men så er det også sånn at når en bygger opp kapasiteten, som vi nå holder på med, over tid på lukkede plasser, vil det også utløse et behov for å ha gode utslusingsplasser. Der er det ulike typer tilbud som kan brukes for å sikre det på en god måte.


Det jeg kjenner til med Slidreøya fengsel, er at det har et program som fremstår som vellykket. Og den typen ting er selvfølgelig noe vi tar med oss inn i de prosessene som nå vil gå fremover, og som jeg regner med at Stortinget også vil ta med seg inn i sin prosess når de nå behandler kriminalomsorgsmeldingen.






                

