 Jeg synes representanten Huitfeldt er ganske selektiv i den informasjonen hun nå deler med Stortinget. Jeg kan lese fra en e-post som er sendt fra Stortinget til oss, hvor det bl.a. står følgende om denne diskusjonen: I løpet av senvinteren/våren vil det kanskje være naturlig, det å gi denne presentasjonen – min merknad – siden det ikke ble gitt en tilsvarende på høsten på grunn av valget.


Så jeg tror at vi først skal være tydelige på at det er viktig – og det er jeg helt enig med representanten Huitfeldt i – at det er en god dialog mellom departementet og Stortinget om hvordan en skal arbeide for å sikre at Stortinget får den informasjonen det skal ha. Jeg er opptatt av at den dialogen skal være så god som mulig. Vi har alle læringspunkter i enhver sånn type setting, og jeg er veldig opptatt av at vi i fremtiden skal ha et godt og avklart forhold til både lederen av den utvidede utenriks- og forsvarskomiteen og selvfølgelig den utvidede utenriks- og forsvarskomiteen som sådan. Vi skal gjøre det vi kan for å bidra til at den dialogen er tydelig og god også i fremtiden.






                

