 Jeg er egentlig litt overrasket over dette spørsmålet fra lederen av utenriks- og forsvarskomiteen i den situasjonen Europa nå befinner seg i, men dette er svaret. Det jeg sa i Kveldsnytt onsdag 26. februar var:


«Vi legger opp til at Stortinget skal informeres i forkant av at vi legger frem den samlede trusselvurderingen fra PST, som også har koordinert NSM og E-tjenesten.»


Jeg orienterte som kjent den utvidede utenriks- og forsvarskomiteen fredag 28. februar 2014 om det aktuelle risiko- og trusselbildet knyttet til viljestyrte hendelser på samfunnssikkerhetsområdet. Denne redegjørelsen var i det vesentlige basert på innspill fra Politiets sikkerhetstjeneste, men omfattet også innspill fra Etterretningstjenesten og Nasjonal sikkerhetsmyndighet. Denne presentasjonen ble gitt den utvidede utenriks- og forsvarskomiteen i forkant av at den ble offentlig presentert i går.


