 Arbeidet med tvangsretur av Faraj Ahmad Najumuddin, også kalt mulla Krekar, er en prioritert oppgave for regjeringen. Det foreligger et gyldig forvaltningsvedtak om utvisning av mulla Krekar av hensyn til rikets sikkerhet. Hans plikt til å forlate Norge er imidlertid suspendert inntil situasjonen i Irak er slik at en tvangsretur dit kan gjennomføres innenfor rammene av det som er forsvarlig i forhold til Norges menneskerettighetsforpliktelser.


Norske myndigheter har tett dialog med irakiske myndigheter om saken. Et sentralt tema i denne dialogen har vært muligheten for å inngå en avtale med Irak som gjør det mulig med tvangsretur av mulla Krekar uten at en eventuell dødsdom fullbyrdes, i tillegg til at øvrige menneskerettslige forutsetninger ivaretas.


Departementet arbeider løpende med mange saker. Dette er én av dem.


