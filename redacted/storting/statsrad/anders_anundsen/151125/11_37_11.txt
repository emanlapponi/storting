 Jeg avviser ikke den typen tenkning. Jeg synes dette er et spennende tiltak. Det har mange fordeler ved seg, og det skaper kreativitet og gir skaperkraft og kan også ha betydning for ytringsfriheten.


Samtidig er det viktig, sånn ordningen er i dag, at jeg ikke legger noen føringer på de fremtidige søknadene fra Røverradioen. Men jeg synes dette er ett av mange spennende tiltak som skjer i Kriminalomsorgen, og det at det er drevet av de innsatte, og at de driver på en måte en aktivitet for å utvikle seg selv også, tror jeg er et nyttig bidrag.


Jeg tror jeg får konstatere at dette er et spennende prosjekt, og etter to års drift tar vi med oss de resultatene som dette prosjektet har gitt. Og så får vi se hva fremtiden vil bringe også på dette området.


