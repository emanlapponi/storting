 Basert på den ordningen vi har, hvor dette er midler som tildeles etter søknad, er det vanskelig innenfor den ordningen å si at det er det som bør bli resultatet. Men jeg mener tiltaket Røverradioen er et veldig kreativt og konstruktivt tiltak, som ble startet opp i 2013, og som, etter hva jeg forstår, har veldig fornøyde lyttere. Det er en måte å jobbe på som jeg har veldig sansen for. Det er utrolig viktig at en har ting å gjøre i fengslet som en føler gir utbytte, og som er nyttig, og som også gir læringserfaring på en helt ny måte.


Jeg skal ikke dra mine egne, personlige erfaringer rundt radiovirksomhet, men jeg har tidligere vært en ivrig aktør i lokalradioen i Larvik, i min spede ungdom, og det gir utrolig mye læring og kraft. Det er også noe som jeg mener er bra at en får gjennom f.eks. tiltak som Røverradioen. Men det at det skal bli et nasjonalt tilbud, mener jeg er litt for tidlig å konstatere og ta stilling til.


