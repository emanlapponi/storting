 Forutsigbarheten er ganske god, for det har aldri vært indikert fra departementets side at denne midlertidige bevilgningen skulle være noe annet enn midlertidig. Så er selvfølgelig ikke situasjonen slik at kontoret ikke har behov for penger, alle har behov for ressurser og penger for å gjøre en riktig og god jobb, men de har vært veldig klar over at dette er en midlertidig bevilgning. Stortinget styrer gjennom budsjettvedtak, og Stortinget kan overprøve den beslutningen som regjeringen har kommet til. Jeg tror det er viktig fra regjeringens side å stå ved at når en er tydelig på at noe er en midlertidig bevilgning, er det faktisk det det er, og da kan man ikke påregne at den bevilgningen skal vedvare.


Så er det heller ikke slik at Arbeiderpartiets alternative budsjett kompenserer alt dette. De foreslår riktignok 10 mill. kr til driftsmidler, men de mangler 50 mill. kr til erstatningsutbetaling, hvis en forutsetter at de fortsatt skal behandle saker for 10 mill. kr.


