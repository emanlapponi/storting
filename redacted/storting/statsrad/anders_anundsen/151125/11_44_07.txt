 Der mener jeg det er en feilslutning i resonnementet. La meg først si at vi har merket oss merknaden fra Stortinget. Regjeringen har foreslått noe annet for Stortinget, og det er det da Stortinget som tar stilling til hvordan skal være. Det er relativt normal prosedyre.


Når det gjelder dårligere tilbud til voldsofre, kan representanten Vågslid ikke ha fått med seg så veldig mye av det som har skjedd de siste to årene. Vi har gjennomført en rekke tiltak for å bedre situasjonen for voldsutsatte. Det er nå voldskoordinatorer ved sju politidistrikter, det er implementert SARA i alle politidistrikter, det er gjennomført en rekke kompetansehevende tiltak i politiet, det er gjennomført en helt annen prioritering – både fra Riksadvokaten, fra Politidirektoratet, fra justis- og beredskapsministeren – på akkurat dette feltet i forhold til det som har vært tidligere. Vi gjennomfører nå en nærpolitireform som Arbeiderpartiet er med på, og som jeg er veldig glad for at Arbeiderpartiet er med på, som skal bidra til å styrke den kompetansen ytterligere. Vi har sikret en ny avhørsmodell for barn og andre sårbare personer.


Så det å stå her og si at tilbudet til voldsutsatte kvinner og andre er dårligere, det er direkte feil.


