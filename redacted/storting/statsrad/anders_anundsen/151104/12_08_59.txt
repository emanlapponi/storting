 La meg først få takke representanten for spørsmålet.


Justis- og beredskapsdepartementet har, som representanten er kjent med, hatt ute på høring et forslag om sammenslåing av ti tingretter. Det gjelder


Nedre Telemark tingrett og Aust-Telemark tingrett med forslag om lokalisering i Skien


Jæren tingrett og Dalane tingrett lokalisert i Sandnes


Sør-Trøndelag og Fosen tingrett lokalisert i Trondheim


Eiker, Modum og Sigdal tingrett og Kongsberg tingrett med lokalisering i henholdsvis Kongsberg og Hokksund


Bergen tingrett og Nordhordland tingrett lokalisert i Bergen, som i dag


Høringsfristen var den 5. september 2015, og vi jobber nå med gjennomgangen av de høringsinnspillene. Regjeringen har derfor ikke tatt endelig stilling til disse sammenslåingsforslagene.


Sammenslåingsforslagene er omtalt i Prop. 1 S for 2015–2016, og jeg har ikke lagt opp til at disse sammenslåingsforslagene skal fremmes som egen sak for Stortinget.


