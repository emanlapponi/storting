 Det er helt riktig at det er et mangfold av situasjoner, og det er en kjempestor utfordring på mange måter å sikre at en har en oppfølging og beskyttelse av trusselutsatte som er tilfredsstillende.


Vi har også tatt et annet initiativ som jeg synes det er grunn til å nevne, nemlig et eget initiativ til å ta en fullstendig gjennomgang av besøksforbudet som beskyttelsestiltak, i tillegg til disse andre oppfølgingene.


Formålet med arbeidsgruppens arbeid er å se på hvordan man kan løse dette på en mer samlende og lik måte lokalt, og det er det jeg oppfatter at representanten er opptatt av at vi skal få til: å samle det som man kan karakterisere som «best practice», for å sikre at en med ny politidistriktsstruktur får en likere håndtering og oppfølging av beskyttelsestiltak som er rettet mot trusselutsatte.


