 La meg først si at det er en samlet regjering som står bak denne dyrekrimsatsingen i Sør-Trøndelag og pilotprosjektet. Det som er poenget med denne, er at en skal kunne høste erfaring som legger grunnlaget for om en skal gjennomføre dette ikke bare i Sør-Trøndelag, men også i andre politidistrikt.


Det er også nyttig å se det opp mot den forestående politireformen, hvor en vil få en annen politidistriktstruktur med styrkede kompetansemiljøer og større områder, som gjør at det er en enda mer aktuell måte å organisere dette arbeidet på, rett og slett fordi det i dag er stor forskjell på hvor mange av den typen saker som kommer til politiet. Noen distrikter har veldig få av disse sakene. På nasjonalt nivå er det også relativt få. Jeg tror at dette prosjektet vil bidra til at det blir flere, fordi en ser at dette er saker som nå blir tatt på alvor, som blir etterforsket, som blir iretteført, og som ender i dom.


Så kan ikke jeg forskuttere resultatet etter forsøksprosjektordningen, men dette er noe vi har tro på.


