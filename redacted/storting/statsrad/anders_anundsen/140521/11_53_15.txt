 Jeg synes det er veldig viktig å lytte til lokalpolitiske signaler. Utfordringen nå er at dette er håndtert av andre enn departementet. Departementet har ikke vært involvert ved inngåelsen av denne konkrete avtalen. Hvis en skulle stilt spesielle geografiske krav eller andre typer krav til denne prosessen, ville det naturlige tidspunktet å stille det på vært i 2012. Det har ikke vært noen dialog om dette mellom departementet og Politidirektoratet/Politiets utlendingsenhet etter regjeringsskiftet.


Departementet har rett og slett ikke vært involvert i denne prosessen. Den praktiske utfordringen nå vil være hvis en skulle overprøve delegasjonen gitt til Politidirektoratet ved at en ikke skulle stå ved den inngåtte leieavtalen. Det ville skapt store juridiske utfordringer, det ville skapt store økonomiske utfordringer, og det ville ført til en overveiende risiko for at Politiets utledingsenhet ikke ville ha et sted å være etter 31.12. Det er ikke en forsvarlig situasjon.


