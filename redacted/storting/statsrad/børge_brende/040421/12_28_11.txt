 Det er helt riktig at Miljøverndepartementet
har lagt stor vekt på at man skal bli kjent med de rettighetene
med hensyn til miljøinformasjon som miljøinformasjonsloven
og Århuskonvensjonen gir. Derfor har vi også gått
ut med en kampanje, til og med på TV, i forhold til de
nye rettighetene som man har. Miljøinformasjonsloven har også virket
positivt i den aktuelle saken, hvor Statoil på sine
hjemmesider har lagt ut betydelig økt informasjon knyttet
til de kjemikaliene som bl.a. brukes på Snøhvit.

Når det gjelder rene forretningshemmeligheter – altså hvordan
de ulike kjemiske stoffene er satt sammen, det kan være
et produkt som du nærmest har tatt patent på – håper
jeg representanten har forståelse for at norske
bedrifter ikke kan gå ut med det. Man skal bli
kjent med miljøvirkningene av de utslippene som er.





                

