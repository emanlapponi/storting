 Først vil jeg takke for at representanten også understreker
viktigheten av at Storbritannia i dag har fastslått at
de vil slutte med sine radioaktive utslipp av technetium
99 fra Sellafield.

Jeg synes, med all respekt, at representantens
sammenligning her i forhold til hva som skal gis av informasjon
om bruk av kjemiske stoffer, ikke var helt god – i hvert
fall ikke når jeg også i mitt
svar til representanten fastslo at Statoil nå har
imøtekommet henvendelsen fra SFT om å gjøre
tilgjengelig informasjon som tidligere ikke var tilgjengelig, også informasjon
som ikke var tilgjengelig på det tidspunkt representanten
stilte spørsmålet. Helse-, miljø- og
sikkerhetsdatabladene gir bl.a. informasjon om innholdet av stoffene
i produktene og helse- og miljøfare knyttet til disse.
Dette er nå lagt ut på Statoils hjemmeside.

