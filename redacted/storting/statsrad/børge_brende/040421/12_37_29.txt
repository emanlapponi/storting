 I mitt svar til representanten Korsberg fastslo
jeg at alle meldte vindkraftanlegg «gjennomgår
en omfattende behandling etter energiloven og plan- og
bygningsloven». Så sa jeg at for «alle
vindkraftprosjekter er det krav til konsekvensutredning
der alle de viktige aspekter ved utbyggingsplanene skal
belyses». Utgangspunktet er altså at de aktuelle
og konkrete vindkraftprosjektene skal konsekvensutredes. Det som
er Regjeringens målsetting, er at det skal realiseres 3 TWh,
og det har også fått Stortingets tilslutning.

Vindkraftanleggene er omfattet av det regelverk
som representanten ønsker at det skal være
omfattet av, og jeg trodde at representanten var meget fornøyd
med dette svaret.

