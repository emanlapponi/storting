  Først vil jeg gjerne si meg samd
med interpellanten i at det er svært viktig med en god
rekruttering til forskerstillinger.

Adgangen til å få støtte
fra Statens lånekasse for utdanning til doktorgradsstudier
i Norge falt bort fra høsten 1995 etter vedtak på bakgrunn
av behandlingen av St.meld. nr. 14 for 1993-94. Rentefritaket er
knyttet til rett til støtte under utdanningen og falt derfor
bort samtidig. Det var en samlet komite som i Innst. S. nr. 101
for 1993-94 sluttet seg til departementets anbefalinger når det
gjaldt å ikke lenger gi støtte til doktorgradsstudier
i Norge, mens muligheten for støtte til doktorgradsutdanning
i utlandet ble bevart. Denne avgjørelsen bygde på et forslag
fra Magistad-utvalget som den gang fikk gjennomgående støtte
fra høringsinstansene. Departementet mener nå som
den gang at grunnforskningsinstitusjonene og Norges forskningsråd
bør ha et samlet ansvar for forskerutdanningen i Norge
og også for den offentlige finansieringen av forskerutdanningen.
 Departementet har på sin side bidratt med at det er opprettet
en ny stipendiatstilling med mulighet for høy
lønnsplassering – opp til lønnstrinn
50, bedre lønnsplassering for den vanlige stipendiatstillingen
og høy lønnsplassering for postdoktorstillinger.

Jeg vil altså legge vekt på å bedre
lønnsbetingelsene for doktorgradsstipendiatene, og vil
ikke vurdere å gjeninnføre støtterett
for doktorgradsstudier i Norge og dermed rett til rentefritak under
utdanningen.  Det er heller ikke rimelig at doktorgradsstipendiater
skal kunne innvilges rentefritak etter avsluttet kandidateksamen,
mens andre i lønnet arbeid ikke skal ha denne muligheten.
 Lønnsspennet i ordinær stipendiatstilling er
på nivå med andre stillinger i staten for akademikere
på hovedfagsnivå.  Med den nye stipendiatstillingen,
som er høyere plassert lønnsmessig, bør
også institusjonene kunne konkurrere bedre på ettertraktede
fagområder hvor de må konkurrere med privat sektor
om arbeidskraften.

  Etter mitt syn er den moglegheita som no er
gjeven for fleksibel lønsfastsetjing, meir målretta
enn det tidlegare generelle rentefritaket var.  Det er ikkje tvil
om at debatten dei siste par åra har gjort at opprettinga
av mange nye post-doc.-stillingar, som det dessverre tok lengre
tid å kome i gang med på grunn av forhandlingar,
vil gje eit betre resultat, og likeins vil òg det som no
har skjedd i budsjettet, der ein legg meir til rette, òg
kunne føre til ei betring.  Men samtidig vil eg kome i
møte avslutninga av representanten Reikvams spørsmål,
om vi vil omtale dette i forskingsmeldinga, gjere ei drøfting
og grunngje korfor eg har det standpunktet eg har.  I ei slik drøfting
vil òg begge sidene av desse synspunkta sjølvsagt
måtte kome fram.

  Det som var mitt poeng, var at i staden for å bruke
ei ordning så generelt, og som faktisk kostar ein god del
pengar når ho vert brukt generelt, trur eg det er betre å finne
ein meir treffsikker måte, å rette det inn mot
prioriterte område på ein annan måte.
 Og det er mogleg både frå Forskingsrådet
si side og frå institusjonane si side.  Sjølvsagt
har det med det totale budsjettet å gjere, og det vil gjerne
vere stramt.  

Men dei problemstillingane som representanten
Reikvam reiser, skal eg, som eg sa i stad, ta med i forskingsmeldinga,
og i alle høve kjem vi sjølvsagt inn på det
som representanten Reikvam tok opp, nemleg å sjå på rekrutteringa,
sjå på kva som er gjort, og gje ei analyse av
det.  Då vil vi òg føre resonnement rundt
det representanten Reikvam tok opp.  Men pr. dato føler
eg meg trygg på det standpunktet som eg har teke her, og
som er i samsvar med Stortingets tidlegare vedtak.  Men det er alltid
mogleg å gjere nye analysar og sjå om dei framleis
held vatn.





                

 Det er Kyrkje-, utdannings- og forskingsdepartementet
som har ansvaret for den opplæringa som vert gjeven i grunnskulen.

Statens helsetilsyn har utarbeidd eit undervisningsopplegg
om samliv og seksualitet for ungdom. Det undervisningsopplegget
som vart presentert, har m.a. elevar i grunnskulen som målgruppe.

Undervisningsopplegget er basert på Regjeringas handlingsplan
for førebygging av uønskte svangerskap. Derfor
var det naturleg for departementet å sjå nærare
på det pedagogiske innhaldet.

Etter vurdering i departementet bestemte eg
meg for å sende heile opplegget til fagleg-pedagogisk vurdering med
tanke på bruk av materiellet i grunnskulen. Departementet
ynskte ei tverrfagleg vurdering med grunnlag i dei styringsdokumenta
som ligg til grunn for arbeidet i skulen. Det vil seie at faggruppa
måtte vurdere det undervisningsopplegget som låg
føre, ut frå formålsparagrafen for skulen
og Læreplanverket for den 10-årige grunnskulen.
Undervisningsopplegget måtte såleis vurderast
ut frå læreplanane på ungdomstrinnet
for faga kristendomskunnskap med religions- og livssynsorientering,
natur- og miljøfag og samfunnsfag. Spørsmål
om aldersgrenser og eventuell rett til fritak måtte også vurderast.

Eit fagmiljø som kan gjennomføre
ei slik tverrfagleg vurdering av spørsmål knytte
til naturfag, helse, religion, filosofi, samfunnsfag, medium og
pedagogikk, finn vi på fleire høgskular, og departementet
valde Høgskulen i Agder.

Etter at departementet har vurdert rapporten,
har eg bestemt korleis dette opplegget eventuelt kan brukast i grunnskulen.
Dette gjorde eg greie for i Stortinget i spontanspørjetimen
28. oktober i år.

Representanten Dørum ynskjer ei samanlikning
mellom breidda på Helsetilsynet si faggruppe og breidda
på departementet si faggruppe. Ei slik samanlikning er
ikkje særleg interessant, slik departementet vurderer det,
då KUF ikkje trekkjer Helsetilsynet sin helsefaglege kompetanse
i tvil. Det undervisningsopplegget som ligg føre, manglar
derimot ei fagleg-pedagogisk vurdering for bruk i grunnskulen. Den
har vi no fått frå ei faggruppe med den breie
kompetansen som KUF etterspurde. Rektor og dekanus ved høgskulen
karakteriserer medlemmene av faggruppa som «svært
dyktige og kompetente fagpersoner med stor integritet»,
i innlegg i Fædrelandsvennen 7. november 1998. Det vil
ikkje vere naturleg at høgskulen som institusjon godkjenner
reint faglege vurderingar. Rektor og dekanus understrekar i artikkelen
dette med å seie:

«Slike
vurderinger må klart stå for fagpersoners regning
og ansvar og bør følgelig ikke overprøves
av institusjonens styringsorganer.»

  Eg sa i mitt svar at eg hadde full tillit
til Helsetilsynets helsefaglege vurderingar. Når eg går
inn og ser på dei referansegruppene som vi òg
har fått opplysning om har vore med, er det svært
mange kvalifiserte folk der, men det er heilt opplagt at det er ikkje
den same breie tverrfaglegheita på dei områda
som eg ynskte ei vurdering av, som ligg bak Helsetilsynet si referansegruppe.
Det er nemleg Kyrkje-, utdannings- og forskingsdepartementet som
er ansvarleg for undervisninga i norsk skule, og det er Sosial-
og helsedepartementet – i dette tilfellet delegert til
Helsetilsynet – som har ansvaret i forhold til helsestasjonane
og den opplysningverksemda som der kan gjerast. Dei gongene ein òg kan
bruke dette materiellet i undervisninga i skulen, er det heilt greitt.
Men eg ynskte ei breiare vurdering enn det som låg til
grunn i Helsetilsynet, og eg er fornøgd med den vurderinga
som den gruppa eg viste til, har gjort. Samla sett står
eg trygt på dei tilrådingane som eg har gjeve
for bruk av dette materiellet i norsk skule.

  No skjønar ikkje undervisningsministeren
heilt kva som skal diskvalifisere ein teolog med pedagogisk kompetanse
for å vere med og vurdere eit slikt opplegg. Eg ville tru
at det òg var ei interessant yrkesgruppe i så måte.
Det er altså ikkje rett, det som representanten Dørum
seier i forhold til Agder Høgskule si vurdering. 

Eg vil sitere frå eit innlegg i Fædrelandsvennen
7. november 1998:

«Som
rektor og dekanus er det vårt ansvar at vi påtok
oss oppdraget med å forespørre personer som frivillig
dannet en slik faggruppe. De vurderinger og konklusjoner som faggruppen
kom til, står og må stå for gruppens
regning, og de er sendt uavkortet til departementet. 

I denne saken besto gruppen av svært
dyktige og kompetente fagpersoner med stor integritet. Vi tar det som
gitt at de har vurdert saken ut fra sin faglige viten, erfaring
og beste skjønn.»

Det er altså ikkje slik at dei seier
frå seg ansvaret for rapporten, men denne er behandla som
alle andre rapportar. Korkje eit forskingsoppdrag eller ein rapport
vert presentert på vegner av styret eller ei gruppe ved
ein høgskule. Det er aldri slik.  

Så står eg fast på at
det er på eit breiare grunnlag det som er gjort av denne
gruppa i forhold til 

undervisning

, ikkje
i forhold til 

helsefaglege sp

ørsmål. 





                

  Etter initiativ frå helseministeren
sette KUF i vår ned ei arbeidsgruppe som skulle vurdere å gjenopprette
universitetsfunksjonen ved Sentralsykehuset i Akershus. Arbeidsgruppa,
som la fram ein rapport no i haust, meiner at sentralsjukehuset
er godt eigna som universitetsklinikk. Arbeidsgruppa meiner at dersom
det skal setjast inn ressursar for at SiA skal bli universitetsklinikk,
bør desse ressursane nyttast til å auke det innanlandske
opptaket av medisinstudentar.

Arbeidsgruppa har gjort eit framlegg om å auke
opptaket med 30 studentar i året. Studieplasskostnadene
vil vere om lag 27 mill. kr i året for 180 studentar. Denne summen
svarer til det som til vanleg vert løyvt til studieplassar
i medisin. Arbeidsgruppa har også gjort framlegg om ombygging
og nybygg ved SiA og Universitetet på 6 000 m2.
Planen er å ta opp studentar ved SiA i staden for å kjøpe
studieplassar i utlandet, slik at det totale talet på studieplassar
som vert finansiert over statsbudsjettet, vil vere uendra.

Arbeidsgruppa har i sin rapport vist at dei
har vore nøkterne i si vurdering av behovet for personell.
Ein del av behovet kan dekkjast av lækjarar som alt er
tilsette ved SiA, og lækjarar som vil verte tilsette som
ledd i den utbygginga og styrkinga av SiA som i alle høve
vil skje i dei komande åra. 

Etter Regjeringa si meining vil framlegget
frå arbeidsgruppa både styrkje Sentralsykehuset
i Akershus og vere viktig for medisinarutdanninga ved Universitetet
i Oslo. Vi er også samde om at det er behov for å auke
medisinarutdanninga i Noreg. Det er derfor i budsjettproposisjonen for
1999 foreslått 1 mill. kr på Helse- og sosialdepartementet
sitt budsjett til prosjektering ved SiA, og Regjeringa er innstilt
på å løyve tilsvarande beløp
over KUF sitt budsjett til Universitetet i Oslo.

Regjeringa vil kome tilbake til spørsmål
om eventuelt å gjenopprette universitetsfunksjonen ved
SiA, i samband med budsjettet for 2000. Vi må då prioritere
forslaget i forhold til andre tiltak på statsbudsjettet.
Vi vil også vurdere om det er mogleg å få til
ein noko meir forsiktig opptrappingsplan enn det rapporten gjer
framlegg om.

Eg kjenner ikkje til det framlegget frå Helseregion vest
som representanten Johnsen viser til, og kan derfor ikkje kommentere
dette. Talet på medisinstudentar i Bergen auka i 1996 frå 120
til 150 i året. Hausten 1998 auka talet på medisinstudentar
både i Trondheim og Tromsø. Ved NTNU skal det
skje ein ytterlegare auke når RIT 2000 står ferdig,
og vi arbeider også med å få ein auke ved
Universitetet i Tromsø. 

Ettersom det synest å vere eit nasjonalt
behov for vidare vekst i utdanningskapasiteten for legar, finn eg
det ikkje urimeleg at opptakskapasiteten for medisinstudentar også aukar
i Oslo. Eg vil sjølvsagt ikkje la dette legge band på nasjonale økonomiske
og faglege ressursar i lang tid framover. Eg vil også minne
om at tiltaket som gjeld SiA, vil gje ein tilgang på 30
nye legar i året og dermed bidra til å fylle eit
nasjonalt behov for fleire medisinarar.

