  Kyrkjerådet er for inneverande år
gjeve høve til å disponere 18,5 mill. kr av avkastinga
frå Opplysningsvesenets fond. Midlane skal nyttast til ulike
kyrkjelege formål. Under behandlinga av statsbudsjettet
for 2000 trekte kyrkje-, utdannings- og forskingskomiteen fram Åpen
Kirkegruppe som særleg støtteverdig. Etter det
eg har fått opplyst, har denne organisasjonen fått
eit tilskott til si verksemd på 110 000 kr. Samstundes
er søknad frå Kristent Forum for Hjelp blant Homofile
imøtekomen med 40 000 kr.

Når det gjeld fordelinga av desse
tilskottsmidlane, ber eg om forståing for at vi ikkje har
ei ordning som inneber at statsråden kan instruere Kyrkjerådet
om å avslå eller innvilge einskilde søknader.
Statsråden kan ikkje og vil ikkje etter eige skjønn
oppheve vedtak i rådet.

  Det eg gjorde i mitt fyrste svar, var å klargjere
kva slags status Kyrkjerådet har i forhold til forvaltninga
av dei midlane som vert overførde frå Opplysningsvesenets
fond, og at det er ei delegering som er endeleg.

Når det gjeld spørsmålet
frå representanten Dørum om kva eg meiner om denne
organisasjonen, er det ikkje slik at statsråden vurderer
kvart enkelt tiltak som Kyrkjerådet gjev midlar til, og
vurderer om det er fornuftig eller ikkje fornuftig. Eg registrerer
at dei har følgt opp det Stortinget ynskte om å styrkje
dialogen ved å gje støtte til Åpen Kirkegruppe,
og eg synest det er bra at dei har teke på alvor det som
kom frå Stortinget i så måte. Så har
dei òg valt å gje støtte til ei gruppe
til. Det tek eg til etterretning. 





                

  Når eg i den saka representanten
Ballo viser til, har bede om ei utsegn frå biskopane og
Kyrkjerådet, er dette meint som eit råd i departementet
si interne behandling av spørsmålet om staten
bør anke dommen i Alta heradsrett. Regjeringsadvokaten
si vurdering av dommen og dette embetet si tilråding i spørsmålet
om anke følgde som vedlegg til departementet sitt brev
til Kyrkjerådet og biskopane. Ved å gjere slike
dokument offentlege kunne departementet setje seg i ein situasjon
der ein kunne verte skulda for å prosedere saka i media.
Dette er eit omsyn som det etter mi meining må leggjast
vekt på. Etter ei samla vurdering kom ein difor til at
det i dette tilfellet ville vere rett å nytte heimelen
i lov om offentlegheit § 5 til å gjere
unntak frå hovudregelen om offentlegheit. Eg vil òg
leggje til at departementet i ei pressemelding gjorde det klårt
at ein ville søkje råd frå dei kyrkjelege
organa, og at oversendingsbrevet til preses, biskop Bondevik, var
offentleg frå den dagen det vart sendt. Dette syner at
det aldri har vore noko mål å ha ein hemmeleg
prosess, men derimot å opptre ryddig i saksbehandlinga.

Då det viser seg at fleire av biskopane
ikkje har funne grunnlag for å halde attende sine råd
frå offentlegheit, og at alle utsegnene no er sende til
departementet, er departementet kome til at utsegnene frå biskopane
og Kyrkjerådet i denne saka ikkje lenger skal haldast attende
frå offentlegheit. Men regjeringsadvokaten si vurdering
og tilråding vil framleis verte halden attende frå offentlegheit. 

  Eg er glad for at representanten Ballo er
nøgd med konklusjonen. 

Det har frå statsråden si
side aldri vore meininga noko anna enn at det skal verte kjent kva
råd som er komne når vedtaket er fatta, slik eg òg
offentleggjorde dei råda som var komne i førre
runde då eg overtok som statsråd. I forhold til
prosessen kan det vere mykje å meine om den, men det har
frå mi side aldri vore tenkt at offentlegheita ikkje skal
få innsyn i kva dei forskjellige organa meiner. Det var
kva for prosessar ein skulle ha, som var mitt poeng. 

Når det gjeld oppfølgingsspørsmålet
frå representanten Ballo, må eg nok skuffe: Eg
vil heller ikkje saksbehandle denne saka frå Stortinget
sin talarstol. Men sjølvsagt skal det vere klårt
før fristen for anke går ut, og då vil
eg sjølvsagt òg gjere det kjent.





                

  Bakgrunnen for at styret oppretta desse to
arbeidsgruppene som representanten Dørum viser til, var
den bemanningsreduksjonen frå 1. august 1999 som Stortinget
vedtok ved handsaminga av St.meld. nr. 23 for 1997-98. Målet
for dei to arbeidsgruppene var å utgreie ulike modellar
for samhandling og eventuell samlokalisering i Oslo og Bergen, slik
at ein kunne oppnå fagleg og økonomisk gevinst
ved innsparingar i administrasjonsutgifter og husleigekostnader.

Styret for det statlege spesialpedagogiske
støttesystemet har ansvaret for at tildelte midlar vert
forvalta på ein slik måte at mest mogleg av ressursane
går til produksjon av tenester til barn, unge og vaksne
med særskilde opplæringsbehov. Styret må difor
sjå til at verksemda er driven rasjonelt og effektivt.
Driftsutgifter som ein sparer inn, vil verte overførte
til auka tenesteproduksjon på kommunenivå, slik
at dei kan komme brukarane til gode. 

Som kjent tok ein i St.meld. nr. 23 ikkje opp
spørsmålet om reduksjon av bemanninga ved hørselssentra,
og eg vil understreke at det ikkje har vore lagt fram planar om å gjere
endringar i bemanninga ved desse sentra før Sunnanå-utvalet
legg fram si innstilling. Men reduksjon av tilsette, m.a. ved to
senter for samansette lærevanskar og eit senter for språk-
og talevanskar i Oslo og Bergen frå      1. august 1999,
førte med seg eit mindre arealbehov for sentra i desse
byane. Erfaringar så langt viser at det er mogleg å oppnå omfattande
husleigereduksjonar ved ei betre utnytting av arealet. Samstundes
låg det til rette for å sjå på eit
nærare fagleg og administrativt samarbeid mellom nærliggjande
senter. 

Allereie våren 1999 starta styret
opp eit forarbeid med reforhandlingar av husleigeavtalane i heile
verksemda, og ei av oppgåvene var å sjå på ulike
modellar for ei meir rasjonell drift av dei fire sentra i Oslo og
dei to sentra i Bergen. Som ledd i dette arbeidet vart to arbeidsgrupper nedsette
på styremøtet i september 1999. Oslogruppa var leia
av tidlegare ekspedisjonssjef Oddvar Vormeland og Bergensgruppa
av tidlegare utdanningsdirektør Per Kvist. 

Rapporten frå dei to arbeidsgruppene
skal styret handsame i mars d.å. for å sjå på moglege
tiltak for ei rasjonalisering av husleige og drift i Oslo og Bergen.

Sjølv om det vart sett ned ei gruppe
12. oktober 1999 for å utgreie det statlege spesialpedagogiske
støttesystemet for hørselshemma, det såkalla
Sunnanå-utvalet, såg styret det likevel som naudsynt å arbeide
vidare med vurdering av ressursutnytting generelt og arealutnytting
spesielt etter den store reduksjonen av tilsette ved fleire senter
1. august 1999, m.a. i Oslo og Bergen.

Departementet ser det som viktig at styret
kontinuerleg arbeider for at dei tildelte midlane i størst
mogleg grad kjem brukarane til nytte, og at utgifter til administrasjon,
drift og husleige vert haldne på eit rasjonelt, effektivt
og forsvarleg nivå.

Rapportane frå dei to utvala ligg
no føre, og styret vil gje sine tilrådingar til
departementet om kva som skal gjerast vidare. Departementet føreset
at styret sitt arbeid med vurdering av administrasjons- og driftsutgiftene
til sentra i Oslo og Bergen ikkje medfører tiltak som vil
binde arbeidet til Sunnanå-utvalet. 

Eg ser det som lite aktuelt å gjere
vesentlege endringar ved hørselssentra før Sunnanå-utvalet
legg fram si innstilling.

  Eg er glad for at representanten Dørum
var tilfreds med svaret og har tillit til arbeidsprosessen vår.
Eg er samd med representanten Dørum i at det er forståeleg
at det lett vert uro etter ganske så mange år
med ein del utryggleik i denne sektoren. No må eg seie at
det dei siste åra har vore mindre uro, men eg føler
meg absolutt trygg når representanten Dørum her
følgjer med og forsikrar seg om at vi ikkje gjer nokon
feilskjer. 

Når det gjeld det beløpet
representanten nemner vert brukt til administrasjon, høyrest
det talet stort ut. No minner eg om at vi i ein overgangsfase vart
einige om at ein skulle halde fram både frå Hamar
og Molde. Det er òg ein del andre forhold som ligg til
grunn, men eg lover at vi òg skal sjå på den
biten i samanheng med dei andre konklusjonane vi no skal trekkje.

  Dette spørsmålet vedrører
flere forhold. Det berører bl.a. studiefinansieringsordningen,
ytelser under medisinsk rehabilitering og ytelser under yrkesrettet
attføring.

Når det gjelder utdanningsstøtteordningen,
er hovedregelen at det ikke kan tildeles støtte til utdanning
utenfor Norden som er på nivå med videregående
skole i Norge. Det er gjort unntak fra dette, bl.a. slik at støtte kan
tildeles til utdanning på nivå med videregående
skole i Norge når søkeren er bosatt i utlandet
på grunn av sykdom. Det kan videre gjøres unntak
i andre tilfeller når sterke rimelighetshensyn tilsier
det. Dette unntaket gjelder først og fremst sosiale tilfeller,
som f.eks. elever som har blitt utsatt for grov mobbing på videregående
skole i Norge.

Jeg har innhentet nærmere opplysninger
fra helseministeren når det gjelder ytelser under medisinsk
rehabilitering. Det kan ytes rehabiliteringspenger når
arbeidsevnen er nedsatt med minst 50 pst. på grunn
av sykdom. Det er et vilkår for at personen får
aktiv behandling. Rehabiliteringspenger ytes som hovedregel i ett år,
og aldersgrensen er 18 år. Pengene utbetales bare under
opphold i Norge. Etter søknad før utreisen kan
det dispenseres fra dette kravet for en begrenset tid.

Barn og unge som lider av psoriasis, revmatisme,
astma og lungesykdommer, har i dag mulighet til å delta
i den statlige ordningen med behandlingsreiser til utlandet, som
administreres av Rikshospitalet.

Sosial- og helsedepartementet utredet i 1998
muligheten for å gi økonomisk støtte
til opphold uten behandling, som dette spørsmålet
vil være å sammenligne med. Statlig støtte
til opphold i Syden ville i tilfelle bli støtte til ikke-medisinsk
tiltak. På bakgrunn av dette ville Sosial- og helsedepartementet
ikke gå inn for økonomisk støtte til
slike opphold, da det ville innebære et nytt prinsipp.

I 1999 ble det satt ned et utvalg for å vurdere
ordningen med behandlingsreiser til utlandet. Utvalget skulle bl.a.
vurdere om dagens ordning omfatter de pasientgrupper som har størst
behov. Utredningen skal nå ut på høring.

Adgangen til utdanning som ledd i yrkesrettet
attføring ligger som kjent under Arbeids- og administrasjonsdepartementet.
Jeg har derfra innhentet nærmere opplysninger om regelverket
for attføring som regulerer retten til skolegang i utlandet
for en ungdomsgruppe innenfor videregående skoles alderstrinn.

Det er et vilkår for å få rett
til ytelser under yrkesrettet attføring at personen på grunn
av sykdom, skade eller lyte har fått sin evne til å ha
arbeid varig nedsatt, eller sine muligheter til å velge
yrke eller arbeidsplass vesentlig innskrenket. Ytelser under yrkesrettet
attføring kan gis i forbindelse med tiltak som er nødvendige
for at medlemmet skal bli i stand til å skaffe seg eller
beholde høvelig arbeid. For å få rett
til attføringsstønad må vedkommende ha
fylt 16 år.

For å få rett til attføringspenger
må vedkommende ha fylt 19 år. Yngre personer under
skolegang, bl.a. i videregående skole, vil normalt ikke
ha opptjent rettigheter etter folketrygdloven og heller ikke ha
noe inntektsbortfall som skal kompenseres. Når det gjelder
personer under 22 år, kan ytelser til skolegang bare gis
til et medlem som på grunn av sykdom, skade eller lyte
er i en situasjon som avviker vesentlig fra den som gjelder for
annen ungdom.

Det er altså nokså begrensede
muligheter for ungdom i de aktuelle aldersgruppene for videregående
skole til å få godkjent ordinær skolegang
som yrkesrettet attføring. Dette gjelder også utdanning
gjennomført i Norge.

For øvrig er hovedregelen at attføring
skal gjennomføres i Norge. Dette skyldes både
kontrollhensyn og det at attføringen skal ta sikte på å skaffe
vedkommende arbeid i Norge.

Denne gjennomgangen viser at vi har flere og
gode ordninger for å sikre at elever skal få utdanning
og opplæring, selv om de er i en vanskelig situasjon på grunn
av sykdom, skade eller rehabilitering. Departementet er derfor villig
til å se på om det er grupper som trenger særskilte
ordninger, og som i dag faller mellom eller utenfor gjeldende ordninger.

  Eg trur at eit av hovudproblema i slike saker
som dette er at det gjeld få, og at det dermed er få som
har kjennskap til kva slags ordningar som finst, og korleis dei
kan kombinerast.

Det er klart, det ser eg berre no når
eg har begynt å innhente opplysningar frå minst
tre departement for å prøve å skaffe
ei oversikt for å svare på representanten Arnesens
spørsmål, at dette er vanskeleg. Og dersom ein har
sett i gang utdanninga ute før ein har fått klarlagt
dette, trur eg det oppstår eit nytt problem.

Vi har sterke krav til likebehandling og til
god forvalting i forhold til dei rettsreglane som ligg føre,
og det skal vegast opp mot eit individuelt omsyn. Ettersom dette dreiar
seg om personar som har eit konkret problem, ber eg om at saka vert
send til meg, så skal eg prøve å få adressert
den til det departementet som den mest naturleg høyrer
til. Eg kan ikkje utan vidare love støtte her og no, men
vi må iallfall kunne sjå på det. Så det
oppmodar eg representanten Arnesen til å gjere.





                

 Under behandlinga av statsbudsjettet for 1999
vedtok Stortinget å be Regjeringa leggje fram ei samla
vurdering av den økonomiske situasjonen i Kyrkja etter
innføringa av ny kyrkjeleg lovgjeving. Saka vil verte lagd
fram for Stortinget i form av ei eiga melding. I Stortinget 15.
desember i fjor sa eg at meldinga ville verte lagd fram på nyåret,
og i den orienteringa som Regjeringa sende til Stortinget om saker
i vårsesjonen 2000, står det at meldinga om økonomien
i Kyrkja kjem i mars. Dette kan eg i dag stadfeste med å seie
at dersom ikkje noko uventa skulle hende, vil Stortinget få meldinga
i løpet av mars.

 Fyrst vil eg gjerne få uttrykkje glede
over representanten Knudsen sitt engasjement i forhold til den økonomiske
situasjonen i Kyrkja. 

Så vil eg seie at eg sjølvsagt
er innstilt på å kome tilbake til Stortinget på den
måten som komiteen vil at eg skal kome tilbake. Når
ein les teksten og vedtaket som Stortinget den gongen gjorde, trur
eg likevel det er opplagt at det er ei melding ein har bede om.
Men eg skal prøve å leggje til rette for at det
skal vere mogleg å dra konsekvensar av denne meldinga raskast
råd er.





                

 Det er rett at departementet har fått
eit brev frå Oslo, Kristiansand, Trondheim og Tromsø kommunar
som dreiar seg om investeringsstøtta i samband med Reform
97. Eg seier meg lei for at kommunane enno ikkje har fått
skriftleg svar, men ein måtte avvente Stortinget si handsaming
av Riksrevisjonen sin rapport. Eg vil no syte for at dei får
svar snarast råd er.

Når det gjeld spørsmålet
om desse og andre kommunar har hatt ekstrakostnader til investeringar
i samband med Reform 97 som skulle vore dekte av den statlege kompensasjonen,
men ikkje er det, vil eg vise til at Reform 97 er ei særs
gjennomrekna reform på investeringssida.

Investeringskompensasjonen til kommunane byggjer på ei
investeringsramme basert på objektive kriterium og eit
berekningsgrunnlag. Det har med andre ord ikkje vore lagt opp til
noka refusjonsordning. Saka har vore lagd fram for og behandla av
Stortinget ved fleire høve, og Stortinget har slutta seg
til denne måten å kompensere reformrelaterte meirkostnader
til investeringar på. Departementet har informert kommunane
om dette.

Riksrevisjonen la før jul fram ein
forvaltningsrevisjonsrapport, Dokument nr. 3:10 for 1998-99, Riksrevisjonens
undersøkelse av tilskuddene til skolelokaler og skolefritidsordningen
i Reform 97, som vart behandla av Stortinget 3. desember 1999. Eg
vil sitere frå Riksrevisjonens fråsegn om denne
saka:

«Riksrevisjonen
konstaterer at departementet og mange kommuner har ulike oppfatninger
om hva som er fornuftige og rimelige forutsetninger for full kompensasjon, … og
at flere kommuner i ulike sammenhenger har etterlyst nærmere
presisering, utdyping og klargjøring av forutsetningene
for kompensasjonsmodellen.»

Riksrevisjonen peiker elles på at
det er viktig å ta med seg erfaringane frå arbeidet
med Reform 97 i arbeidet med framtidige reformer der fleire forvaltningsnivå er
involverte. Dette er eg heilt einig i.

Når det gjeld den økonomiske
kompensasjonen for meirkostnader til investeringar i samband med
Reform 97, ser eg på saka som avslutta etter Stortinget
si behandling av rapporten frå Riksrevisjonen.

  Fyrst vil eg kommentere at representanten
Danielsen sa seg lei for at det var brukt feil dato på brevet
i spørsmålet, og eg set sjølvsagt pris
på at det vart retta opp. Då vil eg kvittere med å seie
at då Riksrevisjonens rapport vart behandla her i desember, burde
svaret sjølvsagt alt vore sendt frå oss. Difor
gjentek eg at det skal skje «snarast råd er».

Når det gjeld realitetane som Dag
Danielsen var innom, er det viktig å halde fast på at
det finst to typar prinsipp for statleg finansiering. Det eine er
refusjonsordning, det andre er etter objektive kriterium. Det var
eit eige utval, Hervik-utvalet, som gjekk gjennom dette, og departementet
har halde seg heilt i samsvar med utvalet. Så er det likevel
ei usemje, som representanten Danielsen seier. Det har Riksrevisjonen
peika på, men den har ikkje trekt andre konsekvensar av
det enn at ein må sjå på forvaltninga
ved eit seinare høve. Det vil departementet gjere.





                

