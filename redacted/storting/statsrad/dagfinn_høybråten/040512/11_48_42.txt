 Det initiativet jeg har tatt, går
på å utnytte den samlede kapasiteten for cochlea-behandling
i Norge bedre, dvs. avlaste Rikshospitalet for behandling
av en del voksne som trenger dette. Dette kan man gjøre
i Bergen, og dermed øke kapasiteten for barn ved Rikshospitalet,
der man har landsfunksjonen for denne type behandling
av barn. Det bør rimelig raskt kunne føre
til kortere ventetid for dem som er berørt av dette.

Kjøp av tjenester utenlands vil være
aktuelt, men det er først og fremst aktuelt når
det gjelder det operative inngrepet. Selve forbehandlingen, og ikke
minst etterbehandlingen knyttet til språkopplæring,
vil det naturlig nok være nødvendig å gjøre
i Norge. Derfor vil denne omleggingen og utnyttelse av kapasiteten
være hovedstrategien.

