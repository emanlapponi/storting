 Det siste tilleggsspørsmålet
er altfor vidt til å kunne besvares enkelt i løpet
av den tid som er til disposisjon, med ett minutts taletid.

Men jeg tror at årsaksforholdene er
ganske komplekse. Jeg tror en av årsakene rett
og slett er knyttet til hva slags kompetanse man rekrutterer til
det enkelte sykehus. Man får flere av den type
operasjoner og behandlinger som de kan, de som blir rekruttert.
Det er et uttrykk for tilfeldigheter, som ikke bør
styre prioriteringene i helsetjenesten.

Jeg tror en annen grunn kan være
at det som preger Helse-Norge, er en sterk oppfatning av hva et
fullverdig sykehus er. Det har også vært
et hinder for en arbeidsdeling mellom sykehus
som kunne ha sikret pasientene bedre kvalitet på behandlingen.

Jeg ser nå at med sykehusreformen
utfordres denne type krefter. Det synes jeg er et positivt
resultat av reformen.





                

