 Det er to innfallsvinkler til dette. Den ene
er at trygdeetaten må ha en saksbehandlingstid som er akseptabel.
Det at Rikstrygdeverket har satt ned en gruppe for å se
på hvordan de kan organisere legemiddelområdet
sitt bedre for å få ned saksbehandlingstiden,
er et uttrykk for at man der ikke er fornøyd.
Det er en vurdering jeg støtter, og jeg forventer at det
kommer tiltak som gir kortere saksbehandlingstid når det
gjelder disse sakene.

Den andre er at det finnes en sikkerhetsventil
i systemet, i apotekloven § 6-2. En sikkerhetsventil
er der for nødstilfelle. Det er viktig at den er der, og
den regner jeg med er godt kjent for legene, som skal forskrive
medikamenter i disse tilfellene, og det er de som trenger å vite det.

