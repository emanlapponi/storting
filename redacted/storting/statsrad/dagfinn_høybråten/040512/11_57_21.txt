 Helseministeren vil i hvert
fall vurdere dette, og det er i stor grad allerede gjennomført.
Vi har i dag et utstrakt legemiddelsamarbeid med EU gjennom det
europeiske legemiddelbyrået, som innebærer
at en stor del av de legemidlene som godkjennes, godkjennes gjennom
en felles europeisk ordning. Med de nye bestemmelsene som nå kommer
i hele EØS-området, vil andelen legemidler som
behandles gjennom den felles godkjenningsprosedyren, øke
i omfang. Det vil innebære at man ikke trenger
i samme omfang å ha nasjonal godkjenning
av legemidler.





                

