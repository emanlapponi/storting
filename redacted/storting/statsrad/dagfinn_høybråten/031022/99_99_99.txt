 Ventetiden for
behandling ved norske sykehus
har vært altfor lang. Derfor har det
de seneste årene vært
gjennomført ulike tiltak med
sikte på å få ned ventetidene.
Bevilgningene til sykehusformål
har hvert år økt, og flere pasienter
har fått behandling. Innføringen
av innsatsstyrt finansiering
og rett til fritt sykehusvalg har stimulert
sykehusene til økt effektivitet
og til økt aktivitet. Et
viktig mål med sykehusreformen
har vært å redusere
ventetidene for sykehusbehandling
ytterligere. Aktivitetsnivået
i sykehusene er nå på et
historisk høyt nivå, og flere
pasienter behandles enn
nye som kommer til. Det betyr at ventetidene fortsatt
reduseres. Regjeringens
budsjettforslag legger opp
til at det høye aktivitetsnivået
fra 2003 skal opprettholdes på om
lag samme nivå i 2004.

Jeg er svært glad for å kunne
konstatere at tiltakene virker,
og at ventetidene nå reduseres
betydelig. Årsaksbildet
er, som det framgår av det jeg allerede
har sagt, sammensatt. Det er ikke ett tiltak
alene som forklarer denne
gledelige reduksjonen
i ventetidene. Behovet
for fortsatt sterk stimulans til videre
vekst i pasienttilbudet
er likevel som følge av dette
endret. På noen områder
kan det nå heller ikke utelukkes
at det er en viss overkapasitet.
Det kan medføre et ønske
om å utløse stykkprisrefusjon
ved å behandle pasienter
med mindre alvorlige lidelser,
med liten medisinsk nytte. Dette
er ressurser som alternativt
kunne hatt mye større nytte
dersom de hadde kommet andre
pasienter til gode. Jeg vil her særlig
trekke fram behov innen habilitering,
rehabilitering
og psykisk helsevern. For å få til
en balansert og styrt utvikling
av behandlingstilbudet
i tråd med politiske prioriteringer
må vi derfor finne den riktige
balansen mellom aktivitetsfinansiering
og grunnfinansiering. Regjeringen
mener at en styrking av basisbevilgningen
og en tilsvarende reduksjon
av ISF-satsen til 40 pst. vil gjøre
ISF-ordningen til et bedre redskap
for å oppnå en balansert
utvikling av spesialisthelsetjenesten
og unngå mulige vridningseffekter
som kan komme av en ubalansert løsning.

Jeg vil også vise til at det ikke
kan påvises noen sterk sammenheng
mellom størrelse på ISF-satsen
og behandlingsaktivitet,
så lenge ISF-satsen er lavere
enn det det koster å behandle
flere pasienter. Det har hele tiden
vært en forutsetning at ISF-satsen
ikke skal dekke marginalkostnadene
fullt ut. I så fall ville vi hatt en inntektsmodell
for sykehusene uten noen
form for bremser, og sektoren ville
vært unntatt fra ordinær
budsjettmessig prioritering.
Man hadde rett og slett drevet sykehus
etter regning.

Målet om å fjerne
unødig ventetid er fortsatt
høyt prioritert, og ISF-ordningen
skal fortsatt være et viktig virkemiddel.
Derfor ønsker Regjeringen å videreføre
og videreutvikle
ordningen, slik at en større
del av pasientbehandlingen
kan aktivitetsfinansieres,
både desentraliserte
behandlingstilbud og etter
hvert psykiatrien. Dette er et langsiktig
utviklingsarbeid som vil bli gitt
høy prioritet, og som vi foreslår å bevilge
penger til i neste års budsjett.

 Representanten
Hedstrøm og jeg deler intensjonene
på to veldig viktige punkter.
For det første: Det er viktig fortsatt å ha
en kamp mot unødig lange ventetider,
og det er viktig fortsatt å ha et godt
stykkprisfinansieringssystem
i sykehusene.

Jeg mener at i en situasjon
hvor vi er i ferd med å få mangel på pasienter
på en del områder, overkapasitet
enkelte steder, vil det være
en risiko ved å gå videre
med en veldig høy stykkprisandel
av finansieringen, for det
kan føre til en vridning av sykehusenes
oppmerksomhet over mot såkalt
lønnsomme pasienter,
og bort fra det som er hovedretningslinjen
for prioriteringene
i helsetjenesten, nemlig
alvorlighet. Vi kan få en
vridning vekk fra psykiatri, som ikke
er stykkprisfinansiert,
og vi kan også få utslag i forhold
til en overdreven fokusering
på koding, som vi har sett enkelte
utvekster av. Derfor mener
jeg at det beste forsvar for stykkprisfinansieringsordningen
er å gjøre den mer balansert.

 Jeg konstaterer
at representanten Hedstrøm
og helseministeren
begge har såpass erfaring
fra helsetjenestene
at vi vet at hva slags svar man får, er avhengig
av hvem man snakker med. Det tror jeg det er klokt i disse
dager å legge seg på minne.

Vi ønsker å utvide
ordningen med stykkprisfinansiering
til nye områder, fordi vi
ser at hvis vi går videre og bare har
det innenfor somatikken,
er faren for at psykiatrien igjen
systematisk taper i balansen
mellom disse to delene av
spesialisthelsetjenesten,
til stede. Dessuten er det et uttrykk
for at vi faktisk tror at stykkprisfinansieringssystemet
bidrar ikke bare til større effektivitet
og bedre utnyttelse av ressursene,
men også til økt aktivitet. Spørsmålet
er hva som er en god dosering. I en situasjon hvor
vi har oppnådd veldig mye, er faren
for at vi får uønskede utslag
av en for høy stykkpris, til stede.
Det ønsker jeg å unngå,
for jeg ønsker ikke at systemet
skal komme i miskreditt.





                

