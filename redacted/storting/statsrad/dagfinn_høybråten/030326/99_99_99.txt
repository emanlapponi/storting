 Smittevernberedskapen bygger på ansvarsprinsippet
i helseberedskapsloven. Den som har ansvaret for en tjeneste under
normale forhold, har også ansvaret for beredskap
og beredskapsplanlegging.

I Aftenposten den 18. mars 2003 ble det opplyst
at et kutt i antall stillinger ved Folkehelseinstituttet er i ferd med å svekke
smittevernberedskapen i landet. Dette er ikke riktig.
Budsjettkuttet i Folkehelseinstituttet vil først og fremst
ramme de lavest prioriterte oppgavene i hver enhet. Instituttet
vil omdisponere sine ressurser, slik at de viktigste
funksjonene til enhver tid vil ha tilstrekkelig personell. Jeg har
fått en entydig bekreftelse fra Folkehelseinstituttet om
at instituttet er i stand til å sette inn de ressursene
som trengs for å møte SARS-helsetrusselen, og
jeg kan bekrefte at vi fortsatt har en god og tilfredsstillende
smittevernberedskap.

Smittevernberedskapen er god i Norge
fordi vi bl.a. har

et nett av dyktige smittevernleger
og helsesøstre i hver kommune
og samarbeidende kommunale næringsmiddeltilsyn

et nett av sykehus med dyktige leger og annet
personell

et nett av medisinsk mikrobiologiske avdelinger

en godt opplyst, sunn og godt vaksinert befolkning

en nasjonal rådgivende komite
for beredskap mot pandemisk influensa, ledet av Sosial- og helsedirektoratet

et nasjonalt smitteverninstitutt med et godt overvåkingssystem,
god kompetanse og gode kontakter nasjonalt og internasjonalt

Smittevernberedskapen har blitt styrket de
siste årene. Sårbarhetsutvalget, miltbrannsakene
i USA og Dent-o-sept-saken har ført til større
satsing på smittevern. Jeg vil spesielt nevne
at en feltepidemiologisk gruppe er etablert ved Folkehelseinstituttet,
og at instituttet har investert i nytt avansert laboratorieutstyr
for å kunne påvise aktuelle smittestoffer raskere.
I tillegg har Folkehelseinstituttet styrket samarbeidet
med WHO, EU og nærliggende regioner i Russland.

 Det er en kjent sak at situasjonen når
det gjelder isolatkapasitet ved norske sykehus, er dårligere
enn vi skulle ønske. Det har vært påpekt
bl.a. fra Helsetilsynets side.

Jeg har i forhold til denne utfordringen fokusert
på dette i forbindelse med sykehusinvesteringer generelt
og sykehusutbygginger spesielt, slik at vi etter hvert
kan få en bedre kapasitet når det gjelder
isolater, enn det vi har i dag.

 Da har heller ikke statsråden
noe tilleggssvar.





                

