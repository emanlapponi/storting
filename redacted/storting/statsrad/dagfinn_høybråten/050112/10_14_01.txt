 Jeg vil ikke ut fra de opplysningene som er
gitt i spørsmålet, uten videre konkludere slik som spørreren nå
gjør, om hva som er årsaken til avslaget. Jeg vil gjøre oppmerksom
på at søkeren har adgang til å klage vedtaket inn for fylkestrygdekontoret,
hvis han finner grunnlag for det, og så vil denne enkeltsaken bli
prøvd i henhold til regelverket.

Men det er truffet en bevisst beslutning her
i Stortinget om at utstyr som ikke kan anses som spesialutstyr, som
f.eks. automatgir, ikke skal gis en behandling i stønadsordningen
som om det var spesialutstyr. Og slik saken framstår for meg, ser
dette ut til å være bakgrunnen for at saken er vurdert annerledes
ved fornyelse av bil. Men det blir som sagt spekulasjoner ut fra
de opplysninger som foreligger i spørsmålet.

