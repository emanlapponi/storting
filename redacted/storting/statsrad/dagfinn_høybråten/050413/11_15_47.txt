  Representanten Frøilands betraktninger
høres ganske tilforlatelige ut, men de avslører
at hun neppe kan ha fulgt særlig godt med i debatten omkring
indirekte reklame for alkohol i Norge, som Stortingets sosialkomite
har vært sterkt opptatt av. Komiteens flertall uttalte
i den innstillingen som jeg refererte til i sted, og det flertallet
inkluderer altså representanten Frøilands parti,
at en «mener at et forbud mot indirekte reklame for alkoholholdig
drikk er helt nødvendig for å effektivisere forbudet
mot direkte reklame for alkoholholdig drikk». Så viser
de til – og det er det interessante i forhold til representanten
Frøilands innfallsvinkel – problemene rundt bruk
av øllogo i forbindelse med reklame for alkoholfrie drikker.
Man viser bl.a. til at dette har vært tilfellet i den såkalte
Ringnes-saken, et bryggeri som etter det jeg kjenner til, også produserer
en rekke andre, alkoholfrie produkter enn øl.

