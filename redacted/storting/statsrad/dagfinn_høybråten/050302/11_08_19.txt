  Bakgrunnen for at Stortinget valgte å gå inn
for den løsningen som nå gjelder, er at man har
plassert tidsbegrenset uførestønad i kategori
med de andre korttidsytelsene. Hele tenkningen
bak tidsbegrensningen er at det skal være en
korttidsytelse, i motsetning til en ordinær uføretrygd,
som er mer langsiktig. Det ville bli veldig galt hvis man innførte en
annen ordning for utmåling av barnetillegg på denne korttidsytelsen
enn man har på andre korttidsytelser, som f.eks.
rehabiliteringspenger og attføringspenger. Hvis man, som
jeg forstår SV har ønsket, skulle innføre
et likt barnetillegg, behovsprøvd, for alle typer
ytelser i trygden, det være seg alle
korttidsytelser eller de mer langsiktige ytelsene, ville det være å innføre
et nytt prinsipp med denne endringen som vi ikke har hatt
tidligere. Jeg tror det viktigste er at man
sørger for at det er en god dekning, samtidig som ordningene
gir de rette incentivene.

