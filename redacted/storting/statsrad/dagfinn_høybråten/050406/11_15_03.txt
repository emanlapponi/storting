  Det er grunn til å minne om at vinmonopolloven
er vedtatt av Stortinget, og at det i lovens tekst står:

«Hvert
av medlemmene kan på møtet i bedriftsforsamlingen
kreve opplysninger om selskapets drift i den utstrekning de finner
det nødvendig.»

Og det er, etter det jeg kan bedømme,
fulgt i det konkrete tilfellet som her var nevnt.

Så vil jeg også si
at det er viktig at man har kontrollorganer i en statlig
bedrift, og ikke minst i en statlig monopolbedrift, som
fungerer tilfredsstillende. Nettopp derfor er det viktig
at bedriftsforsamlingen også har en kontrollkomite
som går igjennom alle styreprotokoller og rapporterer
til bedriftsforsamlingen om sin gjennomgang og dermed gir bedriftsforsamlingens øvrige
medlemmer full anledning å gå inn i styrets arbeid.
Så jeg mener at det her er ordninger som bør
kunne fungere tilfredsstillende, men det må selvfølgelig
følges opp i praksis i Vinmonopolets organer.

