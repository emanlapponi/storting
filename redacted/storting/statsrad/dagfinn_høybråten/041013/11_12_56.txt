 Uten å gå inn i den konkrete
saken vil jeg bemerke følgende: For det første
er tjenestedirektivet ikke vedtatt i EU. Det er i en prosess, og
man regner med at det vil bli vedtatt i løpet av neste år.
Vi vil fra norsk side, sammen med bl.a. våre kolleger i
de andre nordiske land, være aktive i både å klargjøre
og påvirke utformingen av direktivet.

For øvrig er jeg enig i at i en situasjon
med større grad av globalisering og friere bevegelse av
arbeidskraft og tjenester over landegrensene er det viktig å være
seg bevisst at de høye ambisjoner vi har i Norge når
det gjelder helse, miljø og sikkerhet, og når
det gjelder å motstå tendenser til sosial dumping,
skal videreføres. Og vi har et system som vi nettopp denne
uken har fått demonstrert fungerer i så måte.





                

