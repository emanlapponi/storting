 Det er riktig som representanten Hogsnes sier,
at saken har hatt en relativt lang gang gjennom både
storting og høringsinstanser. Men det har sammenheng med
at det vedtak som opprinnelig ble fattet, ikke lot seg
gjennomføre fordi en da måtte endre
loven. Det tok Regjeringen et initiativ til, men
valgte da å melde resultatet av den høringen til
Stortinget, som jeg redegjorde for i mitt hovedsvar. Stortinget
har hele tiden vært informert om hvordan saken
har vært håndtert. Regjeringen vil komme tilbake
til Stortinget i forbindelse med pensjonsmeldingen, slik vi varslet om
i fjor, og slik stortingsflertallet tok til etterretning.

