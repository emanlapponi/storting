 Folketrygden dekker utgifter til anskaffelse,
vedlikehold og fornyelse av nødvendige og hensiktsmessige
ortopediske hjelpemidler.

Bestemmelsen har vært praktisert slik
at folketrygden ikke har dekket merutgifter ved anskaffelse
av hjelpemidler som er vesentlig dyrere enn det som er vanlig. En estetisk
protese vil vanligvis være det. Bare
estetiske ansiktsproteser har vært
dekket fullt ut.

Rikstrygdeverket har praktisert bestemmelsene
slik at det bare i noen få tilfeller
har vært ansett nødvendig å dekke utgiftene
til en estetisk arm- eller benprotese. Det har da vært
et krav at det må foreligge attestasjon fra spesialist
i psykiatri. Jeg kan forstå at dette kan oppleves unødvendig
og også sårende for enkelte. Jeg har
derfor bedt Rikstrygdeverket om å gjennomgå og
vurdere om dette er en fornuftig praksis.

Jeg vil videre få foretatt en helhetlig
vurdering/gjennomgang av problemstillinger knyttet til
estetiske proteser. En eventuell
utvidet bruk av slike proteser vil medføre økte
kostnader, og vil derfor måtte ses i sammenheng med budsjettet.

