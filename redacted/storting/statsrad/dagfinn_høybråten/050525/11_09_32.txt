  La meg først si at etter
min oppfatning er det grepet vi gjør, med på å konsolidere
dagens velferdsforvaltning til også å kunne
betjene de små kommunene. Det at vi lager en felles front
sammen med kommunene og de to nåværende statsetatene,
vil nettopp gi en mulighet til et sterkere og tyngre
nærvær i alle kommuner som ikke
ville ha vært der hvis vi hadde fortsatt med dagens oppsplittede
modell.

Når det gjelder utviklingen i etaten
framover, er hensikten med det opplegget vi nå forbereder,
at vi skal bygge kompetanse. Den reformen vi skal gjennomføre,
er i stor grad en kompetansereform. Men det behøver ikke bety
at man skal ha et fullskala arbeids- og velferdskontor med bredde-
og dybdekompetanse i alle kommuner. Jeg tror de fleste
vil innse at det ikke er mulig med den kommunestruktur
vi har i Norge. Det vil ikke gi den nødvendige kvalitet.

