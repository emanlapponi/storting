 Helseministeren går
naturlig nok ikke rundt med disse tallene i hodet, og
jeg kan derfor ikke gi et konkret svar på det spørsmålet
representanten Alvheim stiller her og nå. Men jeg lover
at vi i revidert nasjonalbudsjett vil komme med en gjennomgang av
sykehusenes økonomi, vi vil komme med en gjennomgang av
sykehusenes behov for lånerammer til investeringsformål,
slik vi har lovt Stortinget. Hvis jeg kan tillate meg å si
det, tror jeg ikke det er grunnlag for en svartmaling
av situasjonen. Jeg har også med interesse
lest et intervju med representanten Alvheim
i Dagbladet der han, hvis han er sitert riktig, har sagt: «Alt
er ikke så dårlig som jeg skal ha det
til». Det er jeg i grunnen glad for.





                

