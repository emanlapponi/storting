 La meg si at med gjeldende lovregulering og
gjeldende faglige veileder ser jeg ikke at forskriften
i forhold til de problemstillingene representanten May Hansen trekker
opp, kunne vært utformet annerledes enn det det er gjort.
Men jeg har på den annen side også vanskelig
for å se at dette innebærer noen
innskrenkinger i den gravides valgfrihet med hensyn til hvem som
skal ha hovedansvaret for svangerskapsomsorgen.

Når det gjelder prøvetaking,
kan det eventuelt gjennomføres uten at legen
samtidig foretar svangerskapskontroll, men da som en del av det
tverrfaglige samarbeidet mellom jordmor
og lege.

Jeg er imidlertid åpen for og synes
det vil være en naturlig konsekvens av nye faglige
retningslinjer fra Sosial- og helsedirektoratet å endre
de takstmessige reguleringer tilsvarende det man eventuelt
kommer fram til i de faglige retningslinjene. Det er faglige spørsmål,
der jeg ikke vil overstyre direktoratet, men jeg vil forholde
meg til de tilrådinger jeg vil få derfra når
dette arbeidet er sluttført.

