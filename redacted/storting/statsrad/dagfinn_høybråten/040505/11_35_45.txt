 Jeg tror ikke Stortingets spørretime
er et egnet sted for å avklare store utbygginger som sykehusutbygginger.
Men det er riktig at jeg prinsipielt er åpen for at OPS-løsninger
kan vurderes også i sykehussektoren, og systemet
er slik at de regionale helseforetakene
har fullmakter til å gjøre investeringer som de
kan forsvare innenfor sin økonomi.
Men la meg minne om at Helse Midt-Norge så vidt jeg vet, også har
fattet vedtak om stopp i en del av de pågående investeringsplanene
sine, fordi de ikke har investeringsmidler nok innenfor
de rammene som er stilt til rådighet for dem. Og i en slik
situasjon blir det mer enn spekulativt å svare
på representanten Nesviks spørsmål.





                

