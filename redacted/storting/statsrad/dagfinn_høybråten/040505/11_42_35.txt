 Jeg gav i mitt hovedsvar
en gjennomgang av noen av de viktigste forskningsinnsatsene
på dette området, og refererte der til forskning
knyttet til flere av våre helseforetak, både Ullevål
universitetssykehus og universitetssykehusene i Bergen og Tromsø.
Så mitt klare inntrykk er at dette er et tema
som har fokus i helseforetakene.

Tanken med å utarbeide en ny strategiplan
vil være at hele sektoren, både
forskningsmiljøene, instituttmiljøene for øvrig
og helsetjenesten, derunder helseforetakene, skal fokusere sin innsats
mot de prioriteringer som kommer fram i denne strategiplanen. Vi
snakker om en av våre store folkesykdommer, og
derfor er det viktig at det har bred oppmerksomhet fra alle
ledd.





                

