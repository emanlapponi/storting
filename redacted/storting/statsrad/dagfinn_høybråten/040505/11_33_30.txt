 Jeg skal være den første
til å erkjenne at det er store utfordringer knyttet til
bygningsmassen ved sykehuset i Molde, og at det er behov for å gjøre
noe med det. Men dette kan ikke ses isolert fra hele
systemet for investeringer i sykehussektoren og fra de nasjonale
prioriteringer på dette området. Stortinget har
valgt å prioritere to store sykehusutbygginger i de kommende årene
og tilfører ekstraordinær finansiering
til de to aktuelle helseforetakene. Det betyr at andre
helseforetak enn Helse Midt-Norge og Helse Øst har måttet
stille bak i køen i forhold til prosjekter de har ønsket å realisere
i den samme perioden. Da blir det et spørsmål
om Helse Midt-Norge kan klare investeringer i Molde uten ekstraordinær
finansiering fra Stortinget. Kan de klare det,
er det én situasjon, men skal de be om ekstraordinær
finansiering fra Stortinget, slik man har fått
i Trondheim, og slik man har fått til Ahus, er det en helt
annen situasjon for den nasjonale helsepolitikken.

