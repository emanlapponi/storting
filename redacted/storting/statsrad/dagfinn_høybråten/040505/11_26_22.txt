 Jeg fastholder det jeg sa om at det er mitt
bestemte inntrykk ut fra det tallmaterialet
som jeg så langt har sett, at det ikke er indikasjoner
på at ventelister og ventetider øker, slik representanten
Alvheim spurte om. Jeg stiller som en klar forutsetning at helseforetakene
sørger for en god utnyttelse av det personell de har. Det
som imidlertid er vesentlig, er at ressursene settes inn der de
trengs mest. I en situasjon hvor man på noen
områder har overkapasitet, kreves det
omstilling for å kunne sette inn ressursene slik at de
treffer der vi har ventetider og uakseptable kapasitetsproblemer.

