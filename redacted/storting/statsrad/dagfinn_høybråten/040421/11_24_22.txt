 Jeg har ikke så mye å tilføye
til mitt hovedsvar, annet enn at den brukerundersøkelsen
som Helse Bergen nå vil foreta, supplert med de brukerinntrykk
som representanten Frøiland gir uttrykk for, vil være
et viktig grunnlag for sykehuset for å se om man kan gjøre
dette mer brukervennlig og mer pasient- og pårørendevennlig
enn det ordningen er i dag. Jeg har tillit til at Helse Bergen har
dette i fokus når de utvikler sine ordninger,
og at de vil legge tilbakemeldingene fra dem det gjelder, brukerne,
pårørende og pasienter, til grunn for
utviklingen av denne ordningen framover.

