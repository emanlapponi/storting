  Jeg er grunnleggende enig med representanten
Alvheim i at det er avgjørende at planene rulleres fortløpende,
og at de øves. Verdien i planene er at de er
oppdatert, at de er kjent, og at de kan praktiseres av personellet
som skal forholde seg til dem. I den forbindelse forutsetter jeg
at man også kartlegger behovet for den type
materiell som representanten Alvheim stilte spørsmål
om.

Jeg kan ikke svare konkret
her og nå på spørsmålet om hvor
lang tids forbruk som ligger inne, men jeg vil undersøke
det nærmere og la den informasjonen komme Stortinget og
representanten Alvheim til kunnskap på egnet måte.





                

