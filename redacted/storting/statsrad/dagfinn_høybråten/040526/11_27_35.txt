 Det er viktig å ha klart for seg at
ISF-systemet ikke er et prioriteringssystem som skal gi
signaler om prioritering av bestemte pasienter.
Det er et gjennomsnittssystem, og det betyr at det vil være
avvik mellom ressursbruk og 100 pst. ISF-refusjon.
Det er også slik at sykehusenes prioriteringer
skal styres ut fra de regler og retningslinjer som pasientrettighetsloven
og forskriftene sier, og ikke ut fra ISF-systemet. Dette
er en av grunnene til at Regjeringen i statsbudsjettet for 2004
foreslo å legge en demper på vekten av stykkprisfinansiering
og øke basisfinansieringen tilsvarende. Men vi står
overfor en pedagogisk oppgave i forhold til et system som er veldig
giret inn mot stykkprisfinansieringsordningen, fordi en i gitte
tilfeller, bevisst eller ubevisst, spiller på at
dette systemet har funksjoner som det altså ikke
har.

