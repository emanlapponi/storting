  Jeg tror en skal være forsiktig
med å bruke slike sterke ord, selv om en møter
kritikkverdige utslag av endringer i et offentlig tjenestetilbud.

Som sagt mener jeg at det ikke
er bra når man ser denne type utslag. Det nye
systemet er et moderne standard system for lager og logistikk. Jeg
mener at Rikstrygdeverket med utgangspunkt i de problemene
som man har avdekket, har grepet tak i dette på en tilfredsstillende
måte. De har altså utsatt innføringen
av dette nye systemet i de gjenstående hjelpemiddelsentralene
til man er sikker på at det fungerer tilfredsstillende.
Det fokus man også har på gradvis å bedre
leveringstidene, gjør at jeg tror man har kontroll på denne
situasjonen. Men, som sagt, jeg vil følge med på at
det også er et riktig svar i tiden framover.





                

