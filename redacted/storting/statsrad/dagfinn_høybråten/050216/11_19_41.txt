  Jeg er helt enig med representanten Britt
Hildeng i at det ikke er bra når en systemforbedring
som denne i en overgangsperiode går ut over brukerne i
den forstand at det blir lengre behandlingstider og leveringstider.
Det har Rikstrygdeverket grepet skikkelig tak i, og jeg har tillit
til at de setter inn de ressurser og de tiltak som er nødvendige,
for å sikre at utsatte grupper ikke
blir berørt på en negativ måte
av dette. Det jeg har fått rapportert fra Rikstrygdeverket,
er så langt tilfredsstillende, men jeg vil følge
med og se til at de fortsatt har dette under oppfølging.

