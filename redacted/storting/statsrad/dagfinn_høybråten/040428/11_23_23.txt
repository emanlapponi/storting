 Fokus bør, uansett reguleringsregime, være
lavest mulig pris og en sikring av tilgjengelighet, både
for staten, som er storkjøper av medisiner gjennom blåreseptordningen
og gjennom sykehusene, og for pasienten. Det vil være
et hovedsiktemål når vi gjennomgår de
ordningene som vi har i dag.

Det som har vist seg å være
en utfordring, selv om man i Stortinget har vært enige
om en del grep i reguleringsregimene, har vært at det skjer
tilpasninger i markedet som man ikke overskuer når
man vedtar disse endringene. Det er naturlig. På den annen side
gjør det det nødvendig å evaluere
og stadig følge opp for å se at man når de
målene som jeg skjønner representanten Kristoffersen og
jeg er enige om.

