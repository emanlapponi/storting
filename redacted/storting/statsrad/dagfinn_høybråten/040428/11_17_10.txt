  Som jeg sa i mitt første
svar, deler jeg den vurderingen som representanten Alvheim nå gir
uttrykk for, at det er pasientenes rett som er det overordnede,
og det må også Helse Nord forholde seg
til og legge til grunn. Det betyr at deres aktivitet bør være
knyttet til hvordan de kan gjøre sine tjenester – inklusiv
dem de tilbyr i samarbeid med private som de
har avtaler med – mer tilgjengelige og av en kvalitet som
gjør at de er attraktive for pasientene. Det vet jeg at
ledelsen i Helse Nord er sterkt opptatt av og arbeider med, og jeg
har tillit til at de bruker de virkemidler som er tilgjengelige,
inklusiv det som har med samarbeid med private å gjøre,
for å få det til.

