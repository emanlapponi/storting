 Hvis helseministeren hadde
ment at alt var såre vel, hadde det ikke vært
nødvendig å foreta en så grundig og grunnleggende
gjennomgang av hele feltet som jeg nå legger
opp til. Det er etter mitt syn et potensial både
for forenklinger og for en bedre mekanisme i den statlige
reguleringen på dette markedet enn det vi har i dag.

Når jeg ikke vil gå inn
på enkeltspørsmålene i et slikt spørretimesvar,
er det fordi de hører hjemme i en helhet i sammenheng med
andre spørsmål. Jeg vil gi Stortinget full
anledning til å drøfte dette gjennom arbeidet
med meldingen.

Jeg vil også understreke
at vi kommer til å ta budsjettmessige konsekvenser av de
endringer som man i så fall legger opp til.

