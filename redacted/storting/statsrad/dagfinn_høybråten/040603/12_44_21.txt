 La meg avslutningsvis kort bare gi min tilslutning til de oppsummerende synspunkter som interpellanten gav til kjenne.




Det er to viktige elementer i denne debatten som gjør den politisk betydningsfull. Det ene er den enighet som har kommet til uttrykk om betydningen av fortsatt å løfte fram og prioritere smertebehandling, kompetanseutvikling innenfor smertelindring og tilgjengelighet til slik behandling i forhold til ulike grupper mennesker med problematisk smerte.




Det andre er den klare markeringen som er kommet til uttrykk fra dem som har hatt ordet i forhold til aktiv dødshjelp. Et rop om aktiv dødshjelp er alltid et rop om hjelp, men det er ikke nødvendigvis et rop om dødshjelp, noe representanten Ballo med sitt innlegg var med på å understreke. Jeg tror det er helt avgjørende at det er en politisk vilje til å gi hjelp når det ropes om hjelp – ja, helst også før det ropes om hjelp –i forhold til denne gruppen. Det synes jeg er den aller viktigste politiske kvintessens av denne debatten.




