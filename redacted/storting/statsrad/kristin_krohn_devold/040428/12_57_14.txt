 Det er for så vidt ikke
uklart hvem som krever inn brukerbetalingen for senteret, det er
Justisdepartementets underliggende organer. Den avtalen Skifte Eiendom
har, er direkte med Justisdepartementet. Justisdepartementet har
bedt Politidirektoratet forvalte avtalen, og Politidirektoratet har
igjen gitt forvaltningsansvaret til Politihøgskolen. Dette
er på mange måter derfor en sak som sorterer under en
annen statsråds konstitusjonelle område.

Det som er mitt ansvar, er å sørge
for at når Forsvarsbygg leier ut til en annen statlig etat eller
aktør, skjer det til minimum kostnadsdekkende husleie.
Det er de retningslinjene som vi har fått godkjent i Stortinget
rent generelt, og det er de retningslinjene vi forholder oss til. Jeg
ber om forståelse for at når det gjelder detaljer
i prissetting på brukernivå innenfor
justissektoren, er det vanskelig for denne statsråden å uttale
seg om det.

