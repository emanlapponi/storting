  Jeg vil nødig foregripe den utredningen
som pågår både i regi av Heimevernet
og i regi av Forsvarsbygg for nettopp å løse det
som er hovedutfordringen: best mulig bruk av festningen framover.

Da vi valgte å la Heimevernet fortsatt
ha en tilknytning til festningen, var det fordi det er viktig at
det også er aktivitet på våre
festningsverk, selv om den militære aktiviteten i framtiden
i større grad må kombineres med noe sivil og kulturell
bruk.

Jeg skjønner veldig godt spørsmålsstillerens
bekymring, for festningen er en bygning som vi bryr oss om, alle sammen.
Men jeg kan i hvert fall love at jeg med stor interesse
skal følge de utredningene som pågår
i løpet av våren, og gjerne komme tilbake med
mer utfyllende informasjon når vi har den tilgjengelig.

