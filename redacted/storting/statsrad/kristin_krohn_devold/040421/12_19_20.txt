 Det kan nok av og til være
en utfordring for enhver forsvarssjef å forholde
seg entydig til merknader fra Stortinget. I dette tilfellet har
altså Stortinget i en innstilling brukt en formulering
som understreker at Landsskytterstevnet er et godt eksempel
på den støtten Heimevernet bør gi til
det sivile samfunn.

Her er det full adgang for forsvarskomiteen
i innstillingen til den foreliggende Stortingsproposisjonen,
nr. 42, til å gi nye signaler. Jeg er åpen
for det jeg oppfatter at spørreren er opptatt av, nemlig
at heimevernssoldatene skal ha mest mulig relevant øving
og trening. En del av den moderniseringen av HV som vi foreslår
i St.prp. nr. 42, tar nettopp sikte
på å modernisere HV og gi dem økt adgang
til relevant trening. Det vil derfor ved årsskiftet, når
virksomheten for 2005 og den støtte som HV skal gi til
sivile arrangement, blir vurdert, være anledning
til å ta en ny kurs i forhold til den praksis man har fulgt
hittil.

