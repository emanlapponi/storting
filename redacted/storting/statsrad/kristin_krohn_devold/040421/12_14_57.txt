  Jeg vil gjerne understreke at jeg er helt
enig med representanten Rød i at dette er et svært
verdifullt historisk festningsverk, og at det har betydelig interesse også i
forhold til våre røtter. Jeg har selv
besøkt festningen i Halden, og er veldig imponert over
den måten den er ivaretatt på, og den rollen den
har spilt i norsk historie.

Samtidig vil jeg understreke at min hovedbekymring framover
er å få råd til å drifte de
militære enhetene som vi trenger i framtidens struktur.
Jeg tror derfor det er en god løsning at vi under Arbeids-
og administrasjonsdepartementet har fått en egen arbeidsgruppe
som skal finne nye, kreative løsninger for å ivareta
kulturminnene, uten at det ansvaret alene pålegges Forsvarsdepartementet,
som, som jeg er sikker på at representanten Rød
og hans parti også er kjent med, ikke
har flere midler enn det man er fullt ut i stand til å bruke
i forhold til dagens forsvarsoppgaver.





                

