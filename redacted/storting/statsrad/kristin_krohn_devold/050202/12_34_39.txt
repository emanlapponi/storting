  Her er det full enighet mellom spørsmålsstilleren
og undertegnede. Det bør selvsagt være slik at det å delta i en
internasjonal operasjon, som er veldig krevende, er bedre betalt
på tilleggssiden enn ved de fleste andre aktiviteter. Men det kan
bety at det er nødvendig å oppnå resultater i de forhandlingene
som pågår mellom partene om å se på et annet system for forholdet
mellom fastlønn og tillegg. Jeg deler spørrerens bekymring for konsekvensen
av ikke å få til dette. Jeg er helt enig i at dette er ikke noe
som Stortinget eller Forsvarsdepartementet kan bestemme, det er
partene selv som må finne løsninger. Men en konsekvens av ikke å
finne en løsning kan bli at flere forsvarsgrener, slik Sjøforsvaret
gjorde i høst, velger, når man må ta budsjetthensyn, å stoppe all
aktivitet fordi det er mye lettere å spare ved å redusere aktivitet
enn ved å spare på andre ting, fordi man da sparer tilleggene. Det
er en utfordring for hele Forsvaret.





                

