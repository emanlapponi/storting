 Ja, jeg kan bekrefte at vi ikke bare
vurderer å iverksette tiltak; vi iverksetter
tiltak. Som eksempel på det kan jeg
igjen trekke fram det nye Regionfelt Østlandet, som blir tilnærmet
blyfritt, fordi Forsvaret selv har ønsket at
blyholdig håndvåpenammunisjon ikke skal
benyttes. Dette, sammen med at årlig forbruk av hvitt fosfor
er redusert med nær 50 pst. i forhold til det
som var planlagt i 1999, gjør at forurensningsbelastningen
i RØ blir mindre enn antatt ved tidspunktet for vedtaket
om etablering av RØ. Dette er ett eksempel.

Vi setter også i gang andre
tiltak ved andre felt. Det er heldigvis en lang liste
med gode eksempler. Vi har også opprettet
Forsvarsdepartementets miljøvernpris, som vi deler ut til
dem som har gjort seg fortjent til den. Her vil jeg trekke fram
Halkkavarre skytefelt, som fikk miljøvernprisen i fjor.
Litt enkelt sagt kan man si at miljøtilstanden der på mange
måter faktisk er bedre enn utenfor skytefeltet.

