 Takk for lykkønskningene.

Spørsmålsstilleren har helt
rett i at det er nyanser mellom ulike partier
på Stortinget i forhold til bruk av straff og arrest. Men
jeg vil understreke at her er det min overbevisning at bruken av
vaktarrest faktisk er en mildere straff enn om vi skulle bruke
det sivile systemet, og det gir kortere ventetid for den enkelte.
Vi må ha noen sanksjonsmuligheter i forhold til
voldsutøvelse eller uteblivelse. Det er viktig
for at vi skal kunne opprettholde verneplikten
og gi den plikten et reelt innhold. Men jeg kan garantere
overfor spørsmålsstilleren at dette skal skje innenfor
det som ligger i retningslinjene for Menneskerettighetskommisjonen,
og at man vil bruke generaladvokaten
slik han er ment å bli brukt, som en kontrollør,
slik at man ikke misbruker dette sanksjonsmidlet.





                

