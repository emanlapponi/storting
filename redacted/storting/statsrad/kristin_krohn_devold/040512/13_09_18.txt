    Som forsvarsminister
føler jeg det er lite grann utenfor mitt konstitusjonelle
ansvarsområde når
vi begynner å snakke om spredning av smittsomme sykdommer.

Men jeg kan i hvert fall framheve at i det
arbeidet jeg refererte til, som ble ledet av Helsedepartementet,
og der også Forsvarsdepartementet bidrog, var
antakeligvis det gode samarbeidet
vi hadde på militær side, en inngangsport til
at Helsedepartementet kunne arrangere et seminar og bidra til at
de baltiske land på egen hånd laget en plan for
bekjempelse og kontroll av hiv/aids. I den grad dette kan være
et eksempel på hvordan man bruker et
totalforsvarskonsept
i Norge, nemlig ved samarbeid mellom
militære og sivile enheter også utenfor
landets grenser, er jeg absolutt tilhenger av det. Da er det viktig å bruke
de innfallsportene vi har, for å oppnå gode
resultater også på andre ministeres
ansvarsområder.

