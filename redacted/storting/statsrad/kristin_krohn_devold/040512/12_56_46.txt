 Jeg kan godt leve meg inn i at det
vil være belastende å sitte i arrest,
enten det er i militær arrest, kakebu, eller
sivilt. Men jeg vil understreke at praksis er at man ikke
bruker vaktarrest som refselsesmiddel ved vanlige disiplinærbrudd. Det
er særlig knyttet til voldshandlinger eller lengre ulovlige
fravær fra militærtjenesten. Så lenge
vi har militærtjeneste og plikt til å stille på repetisjonsøvelser,
er det viktig at det finnes sanksjonsmuligheter som holder det i hevd.
Alternativet ville være at man fikk en sivil
sak, at man måtte gå til sivile myndigheter. Jeg
er ikke sikker på om belastningen ved det ville
være noe mindre, tvert imot, det ville antakelig ta lengre
tid og i tillegg behefte rullebladet til den enkelte.

