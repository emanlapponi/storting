 Jeg vil først understreke enighet
med spørsmålsstilleren i at det å gjennomføre
statushevende tiltak for dem som faktisk gjennomfører militæret,
er viktig. Det blir faktisk en viktig måte å rekruttere
de beste til militæret på, og herunder hører også det
med skikkelig med studiepoeng og en meningsfylt tjeneste, at man ikke
går og slenger, men har noe interessant å holde
på med, som er nyttig også i det framtidige
arbeidsliv.

Dernest vil jeg si at i den økningen
som Regjeringen har foreslått i den saken som ligger til
behandling i Stortinget, ligger det også en økning
for dem som avtjener verneplikt i Heimevernet. Men selvfølgelig
vil økningen være større for
dem som tar en tolv måneders tjeneste, enn for dem som
tar en seks måneders tjeneste eller en tre måneders
tjeneste, rett og slett fordi de er flere dager borte fra det sivile
liv.

