 Bare en meget kort bemerkning knyttet til størrelsen på omgrupperingsproposisjonen.




Grunnen til at dette tallet er høyere enn for de fleste andre departementer, er helt logisk. Forsvaret har investeringsbeslutninger i størrelsesorden 10 milliarder kr i året, og da vil det alltid være en liten del av denne summen på 10 milliarder som det er behov for å flytte på ved slutten av året. Det tallet som flyttes for dette året, er et helt normalt tall, helt i tråd med det nivået som har vært under tidligere regjeringer. Det vil alltid være slik at man bestreber seg på å holde det tallet lavest mulig, men med investeringer i den størrelsesorden som Forsvaret har, tror jeg nok vi må regne med at det også i fremtiden vil være midler som det er behov for å flytte på ved slutten av året.




