 Det er selvsagt vanskelig å svare fullgodt
på et hypotetisk spørsmål.

Det viktigste for Forsvaret er jo å prøve ikke
å kjøpe inn mer ammunisjon enn det man trenger selv, rett og slett
for ikke å binde kapital unødig. Men vi vet jo alle at i en organisasjon
med omorganisering kan det være at man på grunn av at man skifter
våpentyper eller av andre grunner får overflødig materiell. Hva
som i så fall skal skje, vil måtte avgjøres av Forsvaret selv gjennom
dets regler for tildeling av overflødig ammunisjon. I dag er praksis
slik at da prioriterer man i så fall tildeling av skudd til aktive
skyttere etter veldig strenge kriterier, tildeling til befal og
vervede som driver organisert skyting, og salg for øvrig til fast
ansatt personell. Jeg går ut fra at det vil være den samme prioriteringen
hvis man i framtiden skulle komme opp i en slik situasjon som spørreren beskriver.

