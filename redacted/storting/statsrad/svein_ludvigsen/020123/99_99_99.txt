 For å sikre at yrkesfiskerne får
en akseptabel lønnsomhet i fisket, er det nødvendig å adgangsbegrense
enkelte fiskerier, deriblant sildefisket.

Fiskeridepartementet sendte ut høringsnotat
om eventuell begrensning av deltakelsen i kystfartøygruppens
fiske etter norsk vårgytende sild den 24. september
2001. Notatet ble sendt til departementene, fylkeskommunene, offentlige
etater og næringsorganisasjoner i fiskerinæringen.

I tilbakemeldingene som vi i departementet
har fått på høringsnotatet, har det,
med unntak av tilbakemeldingen fra Norges Kystfiskarlag, ikke
fremkommet vesentlige innvendinger mot realitetene i høringsnotatet.
Forskriften om adgang til å delta i kystfartøygruppens
fiske etter norsk vårgytende sild ble derfor
i stor grad fastsatt i tråd med det høringsnotatet
vi hadde sendt ut.

Når det gjelder kriterium for å kvalifisere
seg til fremtidig deltakelse, er det stilt samme krav til fartøy
som fisker med snurrevad, snurpenot og landnot. Eieren må ha deltatt
med eget fartøy i ett – jeg understreker ett – av årene
1998, 1999, 2000 eller før 24. september 2001.
Jeg kan for øvrig minne om at jeg i en tidligere spørretime opplyste
at klagesaker blir fortløpende behandlet i direktoratet,
og at det f.eks. var behandlet 50 av 55 klager knyttet til sildefisket
generelt, hvorav 14 var avslått.

Som kjent vandrer silda fra Vestfjorden og
ned til Møre om vinteren og våren. Fiskerne
i trøndelagsfylkene har således hatt mulighet
til å oppfylle kravene til fremtidig deltakelse i én eller
flere av de fire sesongene.

Siden midten av desember har jeg mottatt flere
brev fra kommuner i Sør- og Nord-Trøndelag. I
brevene vises det til at fiskerne i Trøndelag har kommet
dårlig ut i forhold til den lukkingen av kystfartøygruppens
fiske etter norsk vårgytende sild som vi har
iverksatt. Det vises til, som spørreren også gjør,
at vandringsmønsteret til silda har gjort det vanskelig
for fiskerne i trøndelagsfylkene å fiske sild
i opptjeningsperioden.

Jeg har forståelse for disse problemene,
og det er ikke ukjent verken i sildefisket eller
i andre fiskerier at slikt oppstår. Det er imidlertid
slik at når fiskerimyndighetene regulerer utøvelsen
av og deltakelsen i fisket, må det legges opp til at alle
norske fiskere blir behandlet på samme måte.

Derfor ser jeg det som vanskelig å innføre
ordninger som avhjelper situasjonen for fiskerne i Trøndelag,
og dermed gi andre vilkår til denne delen av
landet, uten at vi gjør ordningen gjeldende for hele
landet, med de konsekvenser det vil få for intensjonen
i dette. Det er således, slik jeg ser det, ikke
aktuelt å endre kriteriene for fremtidig deltakelse
i den adgangsbegrensede gruppen i kystfartøygruppens fiske etter
norsk vårgytende sild.

 Jeg erkjenner at enhver lukking av denne karakter
selvfølgelig kan medføre problemer
for enkelte grupper som er i en spesiell situasjon. Og vandringsmønsteret
til silda bidrar selvfølgelig til at deler av kysten kommer
dårligere ut enn andre. Dog er det jo det å bemerke
at når silda har vandret fra Vestfjorden og ned til Møre,
har man hatt muligheten i Trøndelag også,
om enn kanskje ikke i samme grad som andre deler av
kysten.

Vi har altså i denne høringsrunden
forsøkt å lytte til de signalene som er kommet.
De anbefalingene jeg har fått, har vært entydige
i retning av å gjennomføre den ordningen vi nå har
innført, med unntak av Norges Kystfiskarlag, som går
imot en ytterligere lukking av kystfiskeflåtens
fiskerier. Da Norges Fiskarlag behandlet dette, var Fiskarlag Midt-Norge,
som omfatter Sør-Trøndelag og Nord-Trøndelag,
imot det på generelt grunnlag.

For øvrig har jeg understreket at
Sør-Trøndelag fylkeskommune ikke hadde
merknader til høringsnotatet, og Nord-Trøndelag
fylkeskommune gav faktisk ikke tilbakemelding på høringen.

 Etter den sterke anmodningen som
representanten Arnstad kommer med, er jeg – og jeg håper
jeg ikke skaper større forventninger enn det
er grunnlag for – villig til å se på nytt
på akkurat dette med landnot. Men jeg håper at
denne imøtekommenheten ikke nå skaper
for store forventninger! Jeg holder fast ved det standpunktet vi
har tatt, men jeg er villig til å se på nytt på landnot
og de spesielle omstendighetene som ifølge spørreren
har gjort det spesielt vanskelig for
akkurat landnot i denne delen av Kongeriket.





                

 Ordninga med leveringsforpliktingar er i det
vesentlege knytt til ferskfisk/rundfrysetrålarar
og dei såkalla småtrålarane når
desse fartya er eigde av fiskeindustribedrifter. Formålet
med leveringsvilkåra er å sikre at det råstoffet
desse fartya tek opp av havet, skal tilfalle fiskeindustrien og
på den måten sikre sysselsetjing
og busetjing i distrikta. Ordninga har til ein
viss grad vist seg høveleg.

Fiskerinæringa, medrekna tråldrift
og drift av fiskeindustrien, har endra seg radikalt dei
siste åra, ikkje minst når det gjeld
eigarstrukturen. Ordninga med leveringsvilkår har vist
seg å fungere dårleg i takt med desse endringane
i eigarskapsforholda. Det er derfor grunn til å sjå nærare
på ordninga for å sjå om den kan vidareførast
i den opphavlege forma, eventuelt om det opphavlege siktemålet
betre kan ivaretakast med endringar i leveringsvilkåra.

Den førre regjeringa oppretta eit
eigarskapsutval som skal vurdere delar av deltakarlova, og utvalet
vil også sjå nærare på ordninga
med leveringsvilkår. Eg vil sjå Eigarskapsutvalets
vurderingar og anbefalingar før eg trekkjer konklusjonar.
Problemstillinga er svært aktuell, og eg ønskjer å medverke
til klarare haldningar enn det som har vore praktisert
frå myndigheitenes side i dei seinare åra.
Likevel vil eg seie at leveringsplikt utelukkande til
ein bestemt stad, med dei bindingane det fører
med seg, sannsynlegvis ikkje kan fortsetje. Skal ein fremje lønnsemd – og
det ønskjer eg å gjere – er verken fiskeindustrien eller
fartyeigar og mannskap tente med at råstoffet ikkje
blir levert til konkurransedyktige prisar. Og strenge bindingar
påverkar sjølvsagt prisfastsetjinga og dermed også inntekta
for fiskarane. Plikt til å levere råstoff
til ein større region kan gje ein nødvendig konkurranse
for alle partar. Det er ein av opsjonane. Om dette er
tilstrekkeleg, er det vanskeleg å uttale
seg om no, for det skjer no som sagt ein grundig gjennomgang i eit
eigarskapsutval, og eg synest det er rimeleg at vi ventar på det.
Det vesentlege for meg er at råstoff fiska med
dei omtalte trålarane, skal leverast i nærare
definerte regionar og i størst mogleg grad bli vidareforedla
i desse.

På det konkrete spørsmålet
om kva eg vil gjere mens eg ventar på Eigarskapsutvalet,
er det å svare at eksisterande leveringsvilkår
vil bli følgde opp i tråd med den praksisen som
har vore følgd av fleire av mine forgjengarar.

 Hvorvidt det er absurd, skal ikke
jeg gi meg ut på å svare på. Dette har
med markedskreftene å gjøre, og vi kan vel være
enige om at selv Stortinget kan komme til kort i så måte.
Dette handler også i betydelig grad om rekruttering
til fiskeriene, om å kunne hente ut en mulig gevinst. Og
da må det også være konkurranse
om råstoffet.

Det er riktig at det er flere konflikter knyttet
til disse fartøyene hvor kommuner og
bedrifter er involvert. Når jeg sier at jeg vil
følge den praksis som har vært, betyr det at jeg
behandler enkeltsaker og vurderer hver enkelt sak ut fra de omstendigheter
som er knyttet til den, fram til vi har fått den grundige
vurderingen som Eierskapsutvalget legger opp til.

Jeg håper at både
Stortinget og Regjeringen er enig i at hvis vi først skal
gjøre noe med det – og det er nødvendig å gjøre
noe med det – skal vi ha et best mulig grunnlag for det.

Når Eierskapsutvalgets innstilling
foreligger, skal jeg vurdere flere hensyn. Det gjelder bl.a. hvordan
vi skal kombinere hensynet til en fiskereiet flåte med
en tidsmessig eierstruktur, for dette griper inn i det.

Det er også nødvendig å vurdere
hensynet til næringens behov for flåtefornyelse,
ekstern kapital- og kapasitetstilpasning samt landindustriens behov
for tilførsel av råstoff. Så det er flere
forhold som vil bli vurdert.

 For det første: Mangel på lønnsomhet
er den største trusselen mot rekruttering og mot å opprettholde
bosettingsmønsteret. Hvis vi ikke skaper lønnsomhet
i fiskerleddet, er det den største trusselen.
Så jeg kan ikke love at jeg skal ekskludere
dette ønsket og kravet om lønnsomhet,
for hvis vi skulle følge spørreren, ville det være
den største trusselen mot bosettingen langs kysten.

Så er jeg enig i at leveringsbetingelsene
over en lang periode ikke har vært
fulgt opp i tilstrekkelig grad, men jeg håper at jeg får
kredit for at jeg var ikke før kommet i departementet
før jeg tok tak i det. Jeg syns vi skal ha tålmodighet
til vi får det nødvendige grunnlaget som sannsynligvis
kommer i løpet av sommeren, nemlig analysen og vurderingen
fra Eierskapsutvalget, og at vi da tar den grundige gjennomgangen
slik at vi eventuelt får en ny praksis eller
blir enige om å opprettholde
den nåværende. Men vi må ta innover oss
at det har skjedd dramatiske endringer på eierskapssiden,
på strukturer, siden de fleste av disse leveringsbetingelsene
ble gitt knyttet til båter.





                

