 Vi har ikke noe grunnlag for å kunne
hevde at snøkrabben er brakt inn i området i ballastvannet.
Det har jeg ingen oppfatning om, og forskerne har ingen oppfatning
om det. Det er det ene. Det andre er at det er forbudt.
Så hvis det skulle være en spredning
gjennom dette, er det altså et internasjonalt forbud mot å sette
ut nye arter.

Når det gjelder ballastvannproblematikken,
er det et stort og komplisert spørsmål knyttet
til internasjonal skipsfart. IMO har tatt tak i dette. Ett av de
tiltakene som drøftes, er om f.eks. de fartøy
som krysser Atlanteren, skal skifte ballastvann flere ganger under
overfarten når de går i ballast, nettopp
for å hindre spredning. Her trengs det et internasjonalt
regelverk; det er ikke tilstrekkelig at vi har et norsk
regelverk. Til dels beveger jo disse fartøyene
seg i internasjonalt farvann.





                

