 Når det gjelder referansen til kongekrabben
og utkastpåbud, vil jeg understreke at med den grense som
vi nå trekker ved Magerøya, er regimet slik at
det er utkastforbud vest for denne grensen, i det området
som ikke omfattes av den felles forvaltning som Norge
og Russland har av kongekrabben. Det er jo nettopp her
vi skiller i forhold til den politikk som har vært ført
de siste 30-40 årene når det gjelder kongekrabben,
hvor det har vært enighet mellom våre
to land om å forvalte dette som en ressurs.

Når nå snøkrabbe
er observert, som jeg opplyste, i tre funn i norsk farvann og 19
i russisk sone, har vi en annen holdning til det, nemlig at dette
er en introdusert art, som vi må overvåke, og
som vi må forsøke å hindre
spredning av. Men som jeg sier, er det for tidlig å si
noe bastant om spredning og eventuelle effekter av det. Vi innfører
nå et utkastforbud, og vi kommer til å bringe
dette inn i forhandlingene med russerne. Igjen er det viktig at
vi forholder oss til det regimet som vi har om felles forvaltning av alle
arter, inklusiv det å drøfte introduserte arter
som dette. Men vi har en offensiv holdning til det, som jeg prøvde å gi
uttrykk for i mitt hovedsvar.

