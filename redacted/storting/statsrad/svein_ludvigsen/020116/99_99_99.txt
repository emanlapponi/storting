 Dersom ein ønskjer ein levande kyst
og eit levande kystsamfunn, og det gjer eg, er det nødvendig å syte
for at fartøya kan tilby attraktive arbeidsplassar
og gode vilkår. Det sikrar rekrutteringa. Skal
ein gjere det, må også fartøya
ha ei akseptabel lønsemd. For å få til
det er det etter mi meining nødvendig å lukke
fleire av dei viktige fiskeria i Noreg.

Det er nemleg slik at for kvart fartøy
som kjem inn i eit fiskeri, vil inntekta for dei som allereie er
der, gå ned. Dersom ein har totalt opne fiskeri,
risikerer ein at det kan bli så mange fartøy i
fisket at det blir for lite fisk til kvart fartøy,
og dermed vil ingen i prinsippet kunne drive lønsamt. Dette
blir forsterka ytterlegare fordi kvoten og storleiken på totalbestandane
varierer frå år til år. I år
med god ressurstilgang vil ein kunne
oppleve at det ikkje er så problematisk om det
kjem inn nye fartøy. Men det vil bli meir problematisk
dersom ein ser det i det lang løp, og i dei åra
når kvoten totalt går ned, vil det ytterlegare
forverre situasjonen for absolutt alle. Derfor er ei avgrensing
i tilgjenget etter mitt skjønn nødvendig
for å sikre driftsgrunnlaget for dei som er aktive i fisket,
og dermed er det i fiskarane si eiga interesse.

Eg ser at signala Fiskeridepartementet gav
i februar 2001 om at deltaking i 2001 ikkje
ville bli lagt til grunn for framtidig deltaking i fisket etter
norsk vårgytande sild, kan ha medført at enkelte,
trass i svært gode råstoffprisar, ikkje
deltok i sildefisket i 2001.

Departementet hadde i utgangspunktet tenkt å leggje aktiviteten
i 1998, 1999 og 2000 til grunn for framtidig deltaking i kystfartøygruppas
fiske etter norsk vårgytande sild. Under førebuingane
av høyringsnotatet kom det ønske frå næringa
om at dei som deltok i fisket for første gong
i 2001, også måtte takast inn i den
lukka gruppa. Dersom ein stilte krav om deltaking i eitt av åra
1998, 1999 eller 2000, ville om lag 590 aktørar
oppfylle vilkåra for deltaking. Tal frå Fiskeridirektoratet
viste at 40 nye fartøy deltok i fisket før 24.
september 2001. Sidan så få hadde starta fisket
i 2001, lytta Fiskeridepartementet til signala, og vi sette siste dato
for deltaking til same dato som utsending av
høyringsnotatet, den 24. september.

90 fartøy deltok i fisket for første
gong etter 24. september 2001. For fartøy som
ikkje deltok i fisket før denne datoen, er det opna
for å gi dispensasjon til fartøy som vart kontraherte eller
som har vore gjennom vesentleg ombygging før
1. september 2001. Det vil berre bli gitt dispensasjon til dei fartøya
som kan dokumentere at sild var meint å vere
ein vesentleg del av driftsgrunnlaget. Til no har direktoratet fått
inn 55 søknader om dispensasjon. 50 er ferdigbehandla,
14 har fått avslag.

 Som jeg sa i mitt svar, er det slik at de signalene
som gikk ut fra departementet i februar for et år
siden, kan ha medført at enkelte ikke deltok.
Men jeg redegjorde også for prosessen videre,
som viser at departementet har vist stor grad av imøtekommenhet
ved å lytte til de signalene som kom fra fiskerne. Vi har
altså åpnet for en dispensasjonsadgang også for dem
som ikke deltok i fisket før etter
24. september 2001. På den måten åpner
vi for at de som hadde tenkt å delta, men av ulike grunner ikke
kunne fordi fartøyet var under bygging eller
ombygging, skal kunne få dispensasjon. Jeg synes at det
viser departementets og direktoratets velvilje – for å bruke
det begrepet – at når det har kommet inn 55 søknader,
har vi allerede behandlet 50 og kun 14 har fått avslag.
Det betyr at vi har vist en stor grad av imøtekommenhet,
og at vi har lyttet til fiskerne. Så jeg føler
at vi på en god måte har forholdt oss
til de signalene vi har sendt ut, og måten fiskerne har
oppfattet dem på.

 Jeg vil understreke at mitt svar gjaldt sildefisket,
som det ble spurt om. Nå trekker man inn andre
fiskerier – og der har vi saker ute på høring – men
jeg skal altså forholde meg til det spørsmålet
dreide seg om, nemlig norsk vårgytende sild. Og jeg understreker
at det fisket ikke har vært lukket i 2001. Alle
fiskerne på blad B kunne derfor delta i fisket. Fiskeridepartementet
har valgt å følge rådene fra næringen
og dermed åpnet for at deler av 2001 også kunne
vært lagt til grunn for deltaking i den adgangsbegrensede
gruppen. Så jeg føler at det som det spørres
om, har vi imøtekommet i stor grad, og at det i næringen
er stor forståelse for måten vi har håndtert
det på.





                

 Innledningsvis vil jeg på generelt
grunnlag bemerke at de forhold representanten Andersen peker på, også involverer
andre forhold enn brudd på råfiskloven.
Omgåelser av regelverket
medfører at det f.eks. ikke blir betalt produktavgift
til Rikstrygdeverket. Ved ulovlig omsetning er det nærliggende å anta at
kvotebestemmelsene vil kunne omgås som følge av
at fangstene ikke blir registrert. Det er også et
krav at kjøpere av fisk skal ha godkjente anlegg og være
registrert i Fiskeridirektoratets register.
Ordinære butikker vil derfor normalt ikke ha
anledning til å kjøpe fisk direkte fra fiskebåter.
Dette er begrunnet i hygieniske og kontrollmessige hensyn.

Som fiskeriminister er jeg opptatt av å fremme
verdiskapningen i norsk fiskerinæring. Førstehåndsomsetningen
av fisk er underlagt råfiskloven, og det tilsier at all omsetning
av fisk skal skje i regi av fiskesalgslagene. Slik er
loven, og det må vi forholde oss til. Salgslagenes oppgave
er kort sagt å organisere omsetningen av fisk på en
best mulig måte. Systemet innebærer at myndighetene i
liten grad legger seg opp i den løpende gjennomføringen
av denne oppgaven. Det er derfor salgslagene som har best kunnskap
om de lokale forholdene rundt om på kysten og best kan
forvalte loven ut fra lovens intensjoner.

Den ordning som følger av råfiskloven,
forutsetter at salgslagene anvender sine fullmakter på en måte
som utnytter markedsmulighetene og samtidig gagner næringen.
Jeg og departementet følger virksomheten, og fra tid til
annen har da også Fiskeridepartementet grepet inn og overprøvd
vedtak som er fattet i salgslagene. Den overvåkingsmuligheten
har vi fortsatt.

En annen og svært viktig side
ved råfisklovens system er den ressurskontrollen som følger
på kjøpet. Loven sikrer at all fisk som omsettes
i førstehand, blir veid og ført på sluttseddel.
Sluttsedlene avgis til salgslagene, som sørger for at Fiskeridirektoratet
får de samme opplysningene. Systemet innebærer
at omsetningen utgjør den viktigste
registreringen av uttaket fra havet. Denne ressurskontrollen er
uvurderlig, også for denne delen av kysten som
vi nå snakker om.

Det er mitt inntrykk at fiskerne er fornøyd
med den rådende ordningen. Ifølge en spørreundersøkelse
som man nylig har gjort, ønsker flertallet av
kjøperne å beholde råfiskloven. Jeg har
derfor ingen intensjoner om å endre
råfiskloven. Det er på den annen side ikke
til hinder for at vi fra tid til annen må se på lovverket
og tilpasse det i den grad utviklingen krever det. Men det er en
annen diskusjon enn det den konkrete saken dreier seg
om.

 Jeg kan selvfølgelig ikke gjøre
noe med overraskelsen. Men det burde ikke være ukjent
at råfiskloven også har hatt positive
virkninger, og i stor grad er fiskesalgslagene styrt av fiskerne
selv. Når det gjelder den beskrivelsen som nå fremkommer,
tror jeg ikke det er en oppfatning som deles av folk langs
kysten, men det er nok mulig at det kan oppleves slik for enkelte.

Jeg holder fast ved at vi i Sem-erklæringen,
som ligger til grunn for denne regjeringens arbeid, har slått
fast at råfiskloven er og skal være et egnet instrument
i forvaltningen av fiskeressursene. Det gir salgslagene visse rettigheter,
men det gir også fiskesalgslagene betydelige plikter.
Og så lenge de oppfyller disse innenfor
lovens intensjoner og på en
smidig nok måte, ser jeg ikke fra departementets side
grunn til å gripe inn. Men som jeg sa i mitt første
svar: Departementet har grepet inn i salgslagenes praktisering fra
tid til annen. Det er vi beredt til å gjøre når
det kommer bedre dokumenterte overgrep enn det som det
hentydes til her.

 Jeg vil ikke være
med på den litt lettvinte retorikken som det legges opp
til her, men jeg syns at representanten Andersen overser at råfisklovens
håndtering, som jeg var inne på, også har
en ressursmessig side. Jeg er altså av dem som anser enhver omgåelse
av lov- og regelverket knyttet til
ressurs, som ressurskriminalitet og økonomisk kriminalitet.
Det skal denne næringen ikke være
bekjent av, og jeg er redd for at de anbefalinger som representanten
Andersen her kommer med, ikke bidrar til å redusere
den økonomiske og ressursmessige kriminalitet som det åpnes
for hvis man ingen kontroll har.

