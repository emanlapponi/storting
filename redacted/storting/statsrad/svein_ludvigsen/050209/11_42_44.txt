  Det er prisverdig av representanten Vihovde å ta
opp dette spørsmålet, som reflekterer den bekymring
som er ute, og det ansvaret som jeg oppfatter at kommunene vil ta
del i, ved å peke ut mest mulig egnede steder.
Jeg tror at alle er innstilt på at vi må stille
til disposisjon de arealene som er egnet for å begrense
skaden når en katastrofe står for døren.

At spørsmålet blir tatt opp
i Stortinget, understreker ikke minst at nasjonale myndigheter
er opptatt av dette. Jeg skal se til at Kystverket ivaretar det
hensynet som spørreren er interessert
i, nemlig at lokal myndighet skal være involvert.





                

