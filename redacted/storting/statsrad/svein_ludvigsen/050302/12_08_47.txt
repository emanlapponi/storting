  Ja, det var et omfattende svar, og så kan
selvfølgelig ikke jeg avgjøre om representanten
ble klokere av det. Men jeg tror det er viktig at vi har klart for
oss at når det gjelder kommunenes innkreving av avgifter
fra fritidshavner, finnes det ikke et ensartet
svar. Det avgjørende er hvordan man har finansiert det.
Hvis det er finansiert som en del av havneaktivitetene, må også avgiftene
brukes kun til det formålet. Hvis de er etablert
utenom havnekassen, står kommunene friere til å disponere
inntektene og prioritere hva de vil bruke dem til.

Når det så gjelder endret
praksis, ser vi ikke at det er behov for det. Direktoratet
behandler hver enkelt sak, men det førende er altså hvordan
havnen er finansiert. Vi har nå havne- og farvannsloven
under arbeid. Vi vil se på – ikke minst
på bakgrunn av det spørsmålet som nå er
reist – om det er behov for å gå inn
i disse problemstillingene, men i utgangspunktet ser vi ikke
at det er behov for det. Lovverket er klart nok, problemet
er håndteringen og forståelsen av det.

