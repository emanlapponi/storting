 Først har jeg lyst til å gi
ros til representanten Aukan som tar opp dette spørsmålet.
Jeg tror at økt politisk fokus på disse problemstillingene
er med på at vi også får gjennomslag
i internasjonale forhandlinger.

Vi tok i forrige uke opp med kommissær
Borg subsidieelementet som ligger i garn, som utvilsomt
bidrar til at det å ta vare på redskapene ikke
er like inspirerende som hvis det hadde svidd mer på pengepungen.
Det har vi tatt opp.

Problemet med dette såkalte
spøkelsesfisket, at garn står igjen, er også kjent
fra norskekysten. Derfor har vi brukt offentlige midler og i samarbeid
med næringen foretatt opprensking, slik at man får
fjernet det. Som jeg sa i mitt hovedsvar, er dette både
etisk og miljømessig forkastelig. I tillegg er det til
hinder for lovlig fiske med andre redskaper, fordi man
får brukskollisjoner. I det hele tatt: Dette
har vi stort trykk på, dette er så alvorlig at
det berører oss alle.





                

