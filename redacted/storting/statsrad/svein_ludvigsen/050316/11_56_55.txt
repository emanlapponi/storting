  Regjeringen har forbedret beredskapen langs hele
kysten, og det har vi redegjort for i den stortingsmeldingen som
ligger til behandling. Denne hendelsen viser at det er slepebåtberedskap,
men den var ikke tilgjengelig. Den har vist at det var flere
fartøy som kom til havaristen – redningsskøyte, kystvaktfartøy
og handelsfartøy. Omstendighetene gjorde at det var vanskelig å få sleper
om bord, ikke minst på grunn av brannen. Og igjen:
Første bud er å unngå skade på liv
og helse, det neste er å unngå miljøproblemer.
Begge deler var vellykket. Det synes jeg vi skal gi dem som slet
ute på havet, kredit for, og ikke lettvint
si at dette tok altfor lang tid, eller at det var sendrektighet.
Ja, vi kunne ha ønsket at dette hadde gått
raskere, men hadde omstendighetene vært mer gunstige, jf.
brannen, hadde dette også kunnet blitt håndtert
på en annen måte. Ellers tok det altså 12,5
timer fra slepebåt ble rekvirert til den var der, til tross
for at vi fikk opplyst at det skulle ta åtte
timer.

