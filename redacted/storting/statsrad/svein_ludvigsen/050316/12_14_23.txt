  Ethvert vrak som ligger langsmed
kysten, kunne man ønsket å ha bort. Det
er søkt fra kommunen og en gruppe om å få et
tilskudd på 44,7 mill. kr for å fjerne fartøyet.
Det har jeg funnet ikke står i forhold til den
ulempen som er. Derfor har vi avslått det. Og jeg har gjort
den samme vurdering som foregående
fiskeriministere: Jan Henry T. Olsen, Karl Eirik Schjøtt-Pedersen,
Peter Angelsen. Vi har kommet fram til den samme konklusjonen, at
det ikke er tilrådelig å bruke
så store ressurser på å fjerne et fartøy
som ikke medfører en akutt forurensningsfare.
Så jeg er litt forbauset over at man tar dette opp etter
så mange år, når nå representanten
Haga plutselig har vært i Hasvik og sett dette vraket.
Flere regjeringer og flere fiskeriministere har vurdert dette, inklusiv
Senterpartiets egen regjering og egen minister, og jeg har støttet
meg til den samme konklusjonen som den regjeringen og den fiskeriministeren gjorde.
Så i den grad jeg skulle ta innover meg en smule kritikk
fra representanten Haga, deler jeg den med Senterpartiets egne
statsråder.

