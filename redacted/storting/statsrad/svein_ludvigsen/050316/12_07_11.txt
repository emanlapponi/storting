  Med respekt: Av og til lurer jeg på om
man lytter til svaret. Jeg har gjentatt flere ganger, også til
dette spørsmålet, at Kystverket nå gjennomgår
på nytt slepebåtkapasiteten langsmed hele
kysten og vil evaluere «Fjord Champion»-havariet.
Så har jeg lagt til at Stortinget skal bli orientert om
det før man avgir innstilling om stortingsmeldingen. Det å skulle
trekke konklusjonen før Kystverket har fått evaluert,
synes jeg blir feil. Hvis man ut fra politiske hensyn ønsker å tegne
et svartere bilde, har man selvfølgelig full rett til det.
Men jeg synes at vi får ta ting i riktig rekkefølge.
Derfor har jeg også varslet i dag, og gjentar
det nå, at vi gjennomgår dette. Når det
gjelder «Fjord Champion», skal evalueringen bli
gjort kjent for Stortinget før komiteen
avgir innstilling. Så jeg har sagt at det er mulig vi kan
trenge mer tid når det gjelder slepebåtkapasitet.
I så fall får vi komme tilbake til Stortinget,
enten i budsjettproposisjonen til høsten eller
på annen egnet måte.

Så svaret er positivt, men man må høre
hva statsråden svarer.





                

