 Vi skal, har vi sagt, avlevere en stortingsmelding
om disse spørsmålene før jul.

I går fikk jeg presentert en analyse
av situasjonen i Hordaland, ledet av tidligere fylkesmann Ravndal,
et nyttig innspill i det arbeidet vi skal gjøre. I tillegg
har vi dessverre fått – hvis
jeg kan si det sånn – en praktisk test gjennom «Rocknes»-ulykken.
Jeg vurderer om det kan bli nødvendig å utsette
avgivelsen av stortingsmeldingen litt for å få med alle
de evalueringene og vurderingene som «Rocknes»-ulykken
gir grunnlag for. I fall det skulle bidra til at man vil måtte
utsette stortingsmeldingen, vil jeg selvfølgelig komme
tilbake til Stortinget. Men jeg synes det er viktig at alle
de erfaringene som vi nå har fått – dessverre
ved en ulykke – ligger til grunn også for
de analyser og de tiltak som vi skal fremme for Stortinget. Det
vil være viktigere for meg å få med alle
disse tingene og høre alle de impliserte
enn nødvendigvis å holde tempoet. Det håper
jeg Stortinget vil være enig i, hvis det blir nødvendig.





                

