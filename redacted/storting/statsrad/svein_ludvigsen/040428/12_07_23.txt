 Jeg besøkte Mongstad i går
og hadde møte med lokale myndigheter, havnemyndigheter
og sjøfartsmyndigheter. Det er én ting som går
igjen, og det er et sterkt engasjement for å ha en høyest
mulig beredskap og en høyest mulig sikkerhet
i det som godt kan karakteriseres som risikoområde nr. 1, nemlig
området sør–nord for Bergen med den store
trafikken som går der, enten vi snakker om olje, passasjerer eller
annen skipsfart. Den tragiske ulykken med «Rocknes» viser
jo hvor sårbar kysten er, når en ulykke som dette
kan foregå innaskjærs, med de konsekvenser
det får bl.a. for miljøet. Det tar et halvt år
fra ulykken skjer, til vi har foretatt en fullstendig opprydding etter
et relativt begrenset oljesøl på grunn av den
risiko som er.

Når vi gjennomgår Vatlestraumen
med bakgrunn i «Rocknes»-ulykken, ser vi på,
som jeg redegjorde for, alle elementer, og vi skal trekke
en konklusjon. Men vi har allerede iverksatt tiltak som
gjør at det er en tryggere skipsfart forbi dette stedet.

