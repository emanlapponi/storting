 Denne saken er av ESA knyttet til den tidligere
fiskerigrenseloven, nå fiskeriforbudsloven, som omhandler
nasjonalitet og bostedskrav for skipper og mannskap ombord i norske
fiskefartøy. Det er ikke deltakerloven som er
grunnlaget i denne sammenheng, men det er riktig at deltakerloven har
en henvisning til nasjonalitets- og bostedskrav i fiskeriforbudsloven
og av den grunn kunne bli berørt ved at man reiser en slik
problemstilling. Imidlertid vil dette reise andre rettslige
spørsmål om etablering innenfor
fiskerinæringen enn de som hittil er reist av ESA, så det
er viktig at man holder disse to forholdene fra hverandre.

Når det gjelder etableringsreglene
i EØS-avtalen, har Norge et klart unntak som tilsier at
vi fortsatt kan anvende restriksjoner
overfor utenlandske statsborgere som vil etablere
seg innenfor fiske eller i selskap
som eier eller driver fiskefartøy.
Det denne saken dreier seg om, er at minst 50 pst.
av mannskapet og skipperne ombord i fartøyene
må være norske eller
bosatt i Norge.

