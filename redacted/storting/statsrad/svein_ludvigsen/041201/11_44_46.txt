  Jeg bekrefter at Regjeringen fortsatt har
ambisjon om å bygge ut forskningsstasjonene både
i Austevoll og i Flødevigen, men det betinger at det er
budsjettmessig rom for det. Det skal Stortinget til enhver tid ta
beslutning om. Vi ønsker å avslutte
forprosjekteringsarbeidet så tett opp til utbygging som
mulig, nettopp for å unngå at vi reiser
falske forhåpninger – for å si det slik.
Vi har måttet erkjenne at de totale kostnadene har blitt
så høye – anslagsvis 400 mill. kr – at
det ikke er realistisk å fortsette
prosjektering med en ambisjon om en snarlig realisering, i 2005. Men
jeg deler spørrerens ønske om en realisering
så fort som mulig. Vi har foretatt de nødvendige
opprustingstiltak når det gjelder helse, miljø og
sikkerhet, også innenfor
den nåværende husleieordningen i regi
av Statsbygg. Så de hensynene er ivaretatt. Det er riktig
at det i Flødevigen er gjort utbygninger på vei
og kaianlegg, som det også blir opplyst her.

