 Jeg anbefaler flere representanter å besøke
forskningsinstitusjoner. Da vil man se at det foregår meget
nyttig og meget god forskning ved samtlige av stasjonene.

Jeg ante at det i spørsmålsstillingen
lå en slags prioritering fordi man nå hadde besøkt
Flødevigen. Jeg tror at vi må se samtlige anlegg
under ett, og at man må foreta prioriteringer ut fra en
samlet vurdering og ikke bare etter
ett enkelt besøk. Men vi deler ønsket
om å styrke både forskningen og den
infrastrukturen som er nødvendig. Men fortsatt er det slik
at det i Flødevigen, med de mangler som er ved stasjonen,
foregår en meget god forskning.

