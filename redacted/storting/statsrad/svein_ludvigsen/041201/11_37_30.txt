 Norske myndigheter gir støtte
til en rekke organisasjoner som på forskjellige måter
og ut fra forskjellige innfallsvinkler arbeider for å verne
naturen. De organisasjonene som Fiskeri- og kystdepartementet støtter,
er alle talsmenn for bærekraftig ressursutnyttelse,
og det er i tråd med norske myndigheters egen
politikk, slik jeg redegjorde for. De prosjektene vi har støttet,
er i tråd med de forvaltningsprinsippene vi legger til
grunn.

Når det gjelder spørsmålet
om å tillate jakt på f.eks. elefanter, støtter Norge
kontrollert utnyttelse av bærekraftige bestander i land
med forsvarlig viltforvaltning.

Over 2004-budsjettet, hvor vi hadde 1,5 mill.
kr til disposisjon for informasjonstiltak, har vi først
og fremst støttet Høge Nord Alliansen,
som målbærer norske prinsipper. Vi har
gitt støtte til de rådgivere som Regjeringen bruker
i vårt internasjonale arbeid, og vi har gitt støtte
til en del organisasjoner – norske og utenlandske – som
arbeider i tråd med de forvaltningsprinsippene om bærekraftig
utnyttelse av ressursene og høstbare ressurser som vi legger
til grunn.

