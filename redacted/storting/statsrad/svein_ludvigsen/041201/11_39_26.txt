  Spørreren tar jo fullstendig feil
når han sier at vi støtter tusenvis
av organisasjoner. Vi støtter enkelte organisasjoner på prosjektbasis.
Vi gir ikke driftsstøtte, vi legger til grunn prinsipper
om bærekraftig utnyttelse av bestandene, og vi står
for en økobasert forvaltning, som også er
et krav til de prosjekter vi skal støtte.

Som fiskeri- og kystminister har jeg vært
opptatt av at støtten som vi gir til utenlandske
organisasjoner, skal være prosjektstøtte,
nettopp for å sikre at pengene brukes til aktiviteter
som støtter opp om norske forvaltningsprinsipper.
I så måte er dette god bruk av skattebetalernes penger.

For 2005-budsjettet har vi foreslått
1,55 mill. kr til informasjonstiltak om ressursforvaltning,
og fordelingen vil bli avgjort på bakgrunn av konkrete
søknader. Vi vil legge vekt på at prosjektene
skal være knyttet til ideer som støtter
opp om norske forvaltningsprinsipper.

De internasjonale organisasjonene som mitt
departement støtter, er i overensstemmelse med og i samsvar med både
norsk utenrikspolitikk og de generelle prinsippene om norsk ressursforvaltning.





                

