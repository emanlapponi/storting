Bare for å unngå at noen skulle trekke noen konklusjoner som det ikke er grunnlag for: Ut fra at det er en samlet komite som har en samlet innstilling basert på at Regjeringen skal legge fram en stortingsmelding om marin verdiskaping om noen timer, avstår jeg fra å delta i debatten. Det må ikke da oppfattes som at jeg overser de utfordringene som Finnmark eller andre deler av kysten og fiskerinæringen står overfor. Men ut fra det sistnevnte taler sa, avstår jeg også fra å gå inn i problemstillingene til vi legger fram stortingsmeldingen. Det blir rikelig anledning til å debattere den i Stortinget i løpet av våren.




