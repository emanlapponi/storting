  For å være helt
oppdatert hadde jeg gleden av å feire 17. mai med norske
og nordiske venner i Helsingfors. I den sammenhengen hadde jeg et møte
med samarbeidsminister Enestam. Vi drøftet nettopp
det som representanten tar opp her, at Norge har og neste år
skal ha sentrale lederverv knyttet til Ministerrådet,
til Arktisk Råd og til Barentsrådet, samtidig
som Finland skal ha formannskapet i EU i andre halvår
neste år. Det gjør at Norge og Finland,
som har så mange felles interesser, har muligheter til å sette både
Nordvest-Russland og den nordlige dimensjonen enda høyere
opp på dagsordenen. Inkludert i det er selvfølgelig
urfolksproblematikken.

