  Å bringe urfolksproblematikken inn
i denne sammenhengen er nok mindre aktuelt. Man har for så vidt
ikke tatt de hensynene i den generelle forvaltningen av fiskeressursene,
selv om man i enkelte tilfeller har prioritert bosetningen i sterkt
samiske bosetningsområder.

Desto mer er dette en utsatt art som ikke har
mer enn en 30–40-årig historie, og det har vært
tre år kommersielt fiske. Det er ikke til å komme
fra at en betydelig andel av dem som driver i dette fisket, er fjordfiskere
som også vil kunne definere seg som en del av urbefolkningen,
den samiske befolkningen i Finnmark, men det har ikke vært noe
kriterium i seg selv. Når vi eventuelt endrer lengdegrensen
på fartøyene, slik som vi har gjort både
i 2003 og 2004, har vi lagt til grunn helt andre kriterier. Det
ville være galt hvis man skulle legge et urbefolkningsperspektiv
til grunn når det gjelder lengden på båtene.
Så jeg ser ikke helt sammenhengen i det spørsmålet
som representanten Arnesen her reiser.





                

