 I det året som nå er i ferd
med å ebbe ut, har jeg deltatt i møter på begge sider
av Oslofjorden med fiskere, og har opplevd den bekymring som er
for det fritidsfiske og den aktivitet som foregår langsmed
sørlandskysten og Østfoldkysten. Så jeg
deler bekymringen. Men det er jo også derfor vi setter i
verk tiltak for å styrke kontrollen innenfor de ressursene som
er. Bedre kontroll regner vi med å oppnå gjennom de
tiltakene jeg nevnte her.

Så er det at man ber om å forlenge
det lokale oppsynet. Men vi kan konstatere, slik som det nå blir
hevdet fra spørreren, at det foregår et omfattende
ulovlig fiske. Det har altså foregått mens vi
hadde det lokale oppsynet. Med andre ord: Det har vist seg ikke å være
godt nok. Derfor gjør vi nå endringer, for å få et
bedre oppsyn med godt kvalifiserte inspektører. Jeg er
litt overrasket over at man på den ene siden uttrykker
bekymring for de ulovligheter som det påstås foregår,
samtidig som man ønsker å videreføre
et system som ikke har avdekket det.

