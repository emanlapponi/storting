 Det som kan være en interessant diskusjon videre i relasjon til det temaet som her er
              tatt opp i spørsmålet fra representanten Bredvold, er jo spørsmålet om eiendomsretten.
              Det er altså hevet over enhver tvil at gårder over en viss størrelse omfattes av
              boplikt og prisregulering. Det gjelder odelslov, det gjelder driveplikt, det gjelder
              konsesjonslov. Så er det mange gårder og eiendommer under konsesjonsgrensen som kan
              omsettes fritt, og her er det etter min mening en oppgave for kommunene og det
              offentlige å bidra til at vi får større fokus på mulighetene som ligger i bosetting og
              bolyst gjennom å ta i bruk slike livsstilseiendommer. 

Jeg er også opptatt av at vi skal sikre eiendomsretten, og det er klart at vi ikke
              kan tvinge folk til å selge sin eiendom. Vi kan ikke regulere oss bort fra den
              problemstillingen, utover det regelverket Stortinget nylig har vedtatt, som gjelder
              boplikt, driveplikt, konsesjonsloven og odelsloven mv. 





                

