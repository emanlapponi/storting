 Jeg har bare lyst til å understreke at i alle de høringsrunder vi har hatt, i all den
              informasjonsflyt som har vært når det gjelder denne ordningen, har det ikke kommet
              fram at Omsetningsrådet og Statens landsbruksforvaltning har mottatt signaler om at
              det er nødvendig å endre på de rutinene. Regelverket for informasjonsflyt i
              kjøttsektoren har vært på høring i høst, som jeg sa i mitt forrige innlegg. Det kom
              heller ikke i denne høringen fram krav om endringer av systemet. På denne bakgrunn er
              det derfor jeg sier at vi ikke opplever at det er noen problemer med bruken av det
              virkemidlet som heter reguleringslager. 

Jeg har lyst til å understreke at dette systemet bidrar til en rasjonell og
              kostnadseffektiv lagring, og at alt slakt blir omsatt fra reguleringslager. Det har
              ikke vært uenighet i kjøttbransjen om hvorledes uttaket av slakt fra reguleringslager
              skal gjennomføres. 

