 Jeg kjenner meg ikke igjen i beskrivelsen av at det Statskog planlegger, er uforsvarlig rovdrift av skogeiendommene som de har ervervet i Hedmark. Jeg forutsetter at Statskog, som sagt i mitt første innlegg, driver et bærekraftig skogbruk, og at Statskog forholder seg til de samme regler som alle andre skogeiere i Hedmark og ellers i landet.


Forutsetningen her er at de skal drive kommersielt lønnsomt og samtidig ivareta de – kall det – bærekraftmessige krav som stilles gjennom skogbruksloven.


Når det gjelder spørsmålet om videresalg av eiendommer, er det en sak det jobbes med, og som en da selvsagt også vil følge opp i henhold til det Stortinget har vedtatt i tidligere behandling av saken.


