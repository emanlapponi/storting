 Som sagt er jeg opptatt av den samme bekymring som representanten Bredvold uttrykker. Det vil jeg understreke. Det er derfor også Mattilsynet nå vil gjennomføre en nasjonal tilsynskampanje på hold av slaktekylling i 2011, der en har fokus på transport av dyr til slakteriet. Det er naturlig i den sammenheng å se på hva slags virkemidler en kan ha for å forbedre situasjonen. Det vil jeg ha stor oppmerksomhet på framover, og jeg skal ta med meg de signaler som representanten Bredvold har gitt i denne saken i dag.


