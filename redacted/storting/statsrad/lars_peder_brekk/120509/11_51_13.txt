 Jeg er glad for den kommentaren fra representanten Gundersen. Det er en viktig spydspissrolle Statskog har i forbindelse med å utvikle skogpolitikken og det å drive god skogforvaltning, godt skogbruk. Jeg er opptatt av at vi skal følge de lover og forskrifter som gjelder, og jeg er opptatt av at Statskog skal være en aktiv og dyktig skogbruker. Et av poengene med kjøpet av Borregaard Skoger – og samtidig det arronderingssalget som nå gjennomføres over tid – var å profesjonalisere driften av Statskog på alle vis. Det er viktig i forbindelse med klima, og plantetallet er som sagt en sak vi følger opp og jobber med, og vi er opptatt av å ha god dialog med Statskogs styre gjennom den normale eierdialogen. Vi er opptatt av å følge de signalene som representanten Gundersen her gir, og som jeg er helt enig i at er viktig hvis vi skal oppnå den spydspissrollen som vi forventer.


