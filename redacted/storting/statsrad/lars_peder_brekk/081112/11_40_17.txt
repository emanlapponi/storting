 Det er ikke skadelig at kjøper og selger blir enige om en pris på en gård. Det er det vanlige, og det er det som må skje. Det som er utgangspunktet for prisreguleringen, er at en mener det er riktig at det er en samfunnsmessig forsvarlig pris på en landbrukseiendom, som gir mulighet for overtakende aktør til å overta eiendommen på en måte som gjør at en kan drive forsvarlig i framtiden. Det er også slik at i en næring som er avhengig av overføringer, har priser på eiendom et kostnadsmessig aspekt, og en må også ta med denne problemstillingen i den sammenheng. Da er det forsvarlig å ha et regulert system og ikke en fri prisfastsettelse på landbrukseiendommer.


