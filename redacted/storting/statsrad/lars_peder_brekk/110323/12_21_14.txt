 Som jeg understreket i mitt første svar, har Reindriftsforvaltningen og områdestyret adekvate virkemidler som kan iverksettes og tas i bruk. Som jeg også understreket, skal disse virkemidlene tas i bruk. Dersom pålegg om utdrivelse av rein fra Lenvikhalvøya ikke etterkommes av reinbeitedistriktet, og områdestyret mot formodning ikke treffer nødvendige vedtak om sanksjoner og tvangstiltak, er det selvsagt slik at Reindriftsstyret/Reindriftsadministrasjonen må følge opp og gjøre dette. Det er en sak som jeg følger opp overfor disse institusjonene.


