 For å understreke dette én gang til: Da regjeringserklæringen ble skrevet, ble den skrevet under av alle de tre regjeringspartiene, og en vil selvsagt arbeide med det utgangspunktet i framlegg til Stortinget og i arbeidet videre. Dermed blir det endringer i bestandsmålene, som varslet, og som en ønsker å ha med hele Stortinget på i et forlik.


Når det gjelder spørsmålet om å ta ut skadedyr, er det særdeles viktig. Jeg vil understreke at det er lagt vekt på det punktet i regjeringserklæringen, og det vil bli jobbet videre med det i vinter. Det er da selvsagt Miljøverndepartementet som er ansvarlig for dette, og som vil være rette vedkommende til å gå direkte inn i de diskusjonene.






                

