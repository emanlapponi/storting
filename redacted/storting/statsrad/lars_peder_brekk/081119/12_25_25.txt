 Jeg kan bekrefte at det vil bli åpnet for det. Det legges til grunn at en gjennom forhandlinger skal kunne finne løsninger på de utfordringene som representanten Borten Moe her påpeker. Det er helt åpenbart at avtalen har som intensjon at en ikke skal legge hindringer for jordbruket i området. Jeg mener at både eksisterende jordbruk og eventuell ny oppstarting av husdyrproduksjon på bruk som har vært lagt ned, åpnes det for gjennom denne avtalen. Det er også slik at en etter forhandlinger må finne de gode løsninger på hvor gjerdene skal plasseres.


