 Store mengder drivtømmer og rekved
er et vanlig syn langs strendene på Svalbard. Tømmeret
stammer i stor utstrekning fra flodene i Sibir og driver vestover
med havstrømmen. Drivtømmeret har gjennom tidene
vært en viktig ressurs for virksomhet på Svalbard,
både til bygningsmateriale og til brensel. En stor del
av Svalbards faste kulturminner, som er spredd rundt på øygruppen,
er bygd nettopp av drivtømmer.

Utgangspunktet for forvaltningen av drivtømmer
på Svalbard er forskrift av 25. september 1931 om drivtømmer
på Svalbard og Jan Mayen. Ifølge forskriften kan
ingen utføre tømmer fra Svalbard uten tillatelse
fra Sysselmannen. Sysselmannen gav tidligere i år Bjørn
Elvenes samtykke til utførsel av drivtømmer i
bearbeidet form som et prøveprosjekt for en periode på fem år.

I forbindelse med denne søknaden fra
Elvenes tok Sysselmannen kontakt med Nærings- og handelsdepartementet,
som er forvalter av statens grunninteresse på Svalbard.
Vi stiller oss positive til dette prosjektet og har samtykket til
innsanking av drivtømmer i de områdene som eies
av den norske stat. Dette samtykket begrenser seg til prøveperioden
på fem år. Når denne er utløpt,
vil vi ta stilling til om man skal forlenge dette, og eventuelt også følge
opp med et mer generelt samtykke.

  Det er nok noe ulik oppfatning av hvorvidt
dette er et forurensende element eller en del av det totale miljøet
på Svalbard. Men vi åpne. Nå er dette
forsøket i gang, og jeg har også antydet overfor spørreren
at hvis dette er positivt, så vil vi vurdere en mer generell
adgang til en slik virksomhet som nå er kommet i stand
gjennom Elvenes.

  Miljøvernmyndighetene ser jo nettopp
drivtømmer som en naturlig del av Svalbard. Men nå er
vi sammen kommet til at vi skal prøve ut denne virksomheten
over en femårsperiode, og jeg har også signalisert
til spørreren at om det er positivt, vil vi vurdere en
mer generell adgang. Og lenger enn det kan jeg ikke gå på dette
tidspunktet.





                

