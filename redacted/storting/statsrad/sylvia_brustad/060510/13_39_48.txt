 Jeg vil ta avstand fra den virkelighetsbeskrivelsen
som representanten Høie her gir. Hvis vi skulle snakke
om todelt helsevesen, var det vel heller den regjering som Høyre
nettopp var medlem av, som stod for det, ved at de regionale
helseforetakene av daværende helseminister fikk
beskjed om at de i mye større grad skulle bruke
private, kommersielle aktører uansett om det var ledig
kapasitet i det offentlige eller ikke. Når vi sier
at vi nå vil begrense bruken av det for å kunne
utnytte kapasiteten i det offentlige på en bedre
måte og dermed også utnytte de offentlige
pengene på en bedre måte, er det selvfølgelig
for at vi skal kunne få ventetidene ytterligere ned. Jeg
er ikke kjent med de tallene som representanten Høie
her har vist til de seneste dagene, men det skal jeg selvfølgelig
undersøke. De er ikke i tråd med de
opplysningene jeg har fått fra Helse Vest.

