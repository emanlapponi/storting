 De som trenger behandling, skal selvfølgelig
få det, og det skal prioriteres i tråd med de
lover og regler som gjelder. Hvis det medisinsk-faglig vurderes
slik at det først må være et kirurgisk inngrep – som
i seg selv kan ha meget alvorlige komplikasjoner, jeg vil understreke
det, for det er ikke enkle ting vi her snakker om – og
den medisinsk-faglige vurderingen er at vedkommende også trenger å fjerne
overflødig hud, er det klart at helsevesenet
så langt som overhodet mulig må legge til rette
for at det kan skje. Vi er imidlertid ikke helt på topp
akkurat innenfor det området ennå,
men helseregionene jobber med det, de har fått penger til også å gjøre
den jobben. Jeg oppfatter at det er ikke noen
uenighet mellom representanten Dåvøy
og meg når det gjelder at vi så langt som mulig
selvfølgelig skal sørge for at også mennesker
med denne type problemer får
behandling i det offentlige helsevesen.





                

