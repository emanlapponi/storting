 Jeg vil med en gang understreke at lengre
ventetid selvfølgelig ikke er denne regjeringas politikk.
Det er faktisk sånn at ved at vi har fått bevilget
mer penger for inneværende år, vil flere pasienter
bli behandlet enn det som ville ha blitt gjort med det budsjettet
som egentlig lå til grunn.

Jeg har tillit til at Helse Vest gjør
det de har fått beskjed om, nemlig å sørge
for å utnytte kapasiteten i det offentlige først
og fremst, men på en slik måte at det
blir kortest mulig ventetid. Så understreker jeg at det
er ikke noe forbud mot å samarbeide med private,
kommersielle aktører, men det er et signal om at det skal
ned dersom en kan utnytte kapasiteten i det offentlige på en
bedre måte.

Så vil ikke jeg spekulere
i hva som vil skje dersom, at, hvis, om. Jeg har tillit til at Helse
Vest forholder seg til de kjøreregler som er gitt, og det
gjør de, og at vi alle har et felles mål
om å ha kortest mulig ventetid.

