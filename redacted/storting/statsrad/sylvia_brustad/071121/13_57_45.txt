  Det må jo vurderes i hvert enkelt
tilfelle. Hvis det f.eks. ikke er mulig å få utført
en operasjon ved Kirkenes i helgen, må jo vedkommende pasient
sendes til et av de andre sjukehusene.

Jeg er klar over at det er stort engasjement
i Kirkenes, i Finnmark, når det gjelder flere helsesaker.
Det er også bakgrunnen for at jeg har sendt brev
til Helse Nord der jeg har bedt om enda bedre
prosesser der både ansatte, brukere og lokalmiljø er
involvert.

Jeg vil også gjenta at jeg
i brev til Helse Nord har sagt at det skal opprettholdes en generell
kirurgisk vaktberedskap ved sjukehuset i Kirkenes, slik at sjukehuset både kan
vurdere og håndtere akutte ortopediske tilfeller. Jeg gjentar
igjen: Helse Nord og Helse Finnmark jobber nå med å få en
fast ortoped dit, for det er en utfordring å være nødt
til å kjøre med så mange «vikarstafetter» fra
Sverige.

