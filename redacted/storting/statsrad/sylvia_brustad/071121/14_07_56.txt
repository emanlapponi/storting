  Igjen: Det er trist når folk ikke
får den behandling de mener de bør ha. Men
det er vanskelig for meg som helseminister å gripe inn
i de i løpet av et år ganske mange saker
hvor pasienter føler det på den måten,
med rette eller urette – mange med rette. Det
er derfor vi har organer for å hjelpe til med det. Om vedkommende ikke
greier det sjøl – jeg forstår det slik – er
det viktig at den legen som en forholder seg til, eller
andre leger tar den oppgaven, at Pasientombudet hjelper
til, og at Helsetilsynet hjelper til.

Jeg ber om forståelse for at jeg som
helseminister ikke kan gripe inn i alle enkeltsaker.
Jeg er heller ikke fagperson på området.
Det er derfor vi har etablert de systemer vi har. Det
betyr ikke at jeg ikke har medfølelse – det
har jeg i høyeste grad – med både
denne pasienten og mange andre som har det vanskelig.
Men det ville være en nesten umulig oppgave for
en helseminister å gripe inn i alle enkeltsakene,
som det dessverre er mange av i løpet
av et år.





                

