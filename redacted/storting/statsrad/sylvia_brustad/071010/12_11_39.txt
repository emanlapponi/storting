  Jeg kan slutte meg til alt det representanten
Engeset her sier om viktigheten av å få dette
på plass, og at det er jobbet veldig lenge med denne saka.
Jeg deler også representantens syn på at dette
vil bli et bedre tilbud enn det som er situasjonen
i dag.

Så er nå reglene sånn,
som representanten også kjenner til, at så lenge saka
ligger i Miljøverndepartementet, som er klageinstans, kan ikke
jeg gripe inn. Men jeg gjentar det jeg sa i mitt hovedsvar, at jeg
håper at en så raskt som mulig finner svar på denne saka
som gjør at behandlingsinteressene og bevaringsinteressene
kan forenes.

