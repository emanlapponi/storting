  Jeg er enig med representanten Lønning
i at hele formålet med denne ordninga er å få folk
tilbake i arbeid, og at det må være
målrettet. Det krever også at det må være
et godt forarbeid, uten at man fortrenger andre pasienter
som også skal ha behandling, eksempelvis ved våre
sjukehus.

Så langt er det inngått avtaler
om å bruke 83 mill. kr for inneværende år
til private tilbydere av de 445 mill. kr som Helse- og omsorgsdepartementet
har fått tildelt til denne ordninga. Det er en ganske
stor andel av de penger vi har til disposisjon. Det er jo sjølsagt
fordi vi mener at de private tilbyderne har tilbud som
vi trenger, og som ikke minst pasientene trenger. Så det
er bevisst politikk fra vår side at vi ønsker å utnytte
kapasiteten, ikke minst i mange av våre
private rehabiliteringsinstitusjoner, som vi har mange gode
av. Noen av dem har hatt ledig kapasitet, og det er den
vi nå forsøker å fylle opp. Vi har gjort
dette så raskt som vi mener er forsvarlig i forhold
til det som er målsettinga.

