  Det er riktig som representanten Lønning
sier, at køene har økt noe, men det er jo i seg
sjøl ikke noe problem. At vi stadig kan behandle
flere sjukdommer, gjør at vi også får
lengre køer. Men ventetida, hvis en sammenligner
med da vi overtok, har gått ned i forhold til hva den var
tidligere, og det er jo det som teller for dem det gjelder.

For noen av pasientene er det snakk
om enkle operasjoner der man er kjapt tilbake – og de bør
gjøres så fort som mulig. Men det en så langt
har avdekket, er at det faktisk er ganske mange som trenger
mer sammensatte tilbud fordi de har sammensatte sjukdommer. Og det
tar nødvendigvis noe lengre tid. Men vi kjøper
behandlingskapasitet der
det finnes – i det private, som private sjukehus og private
opptreningsinstitusjoner, fordi vi mener at de er viktige
supplementer til offentlig virksomhet. Det er ingenting, verken
ideologisk eller noe annet, som skulle tilsi at vi ikke
skulle gjøre det. Derfor bruker vi også ganske
mye penger på det – fordi vi innser at de har
mye å bidra med for å få unna
flere av dem som står i kø.

