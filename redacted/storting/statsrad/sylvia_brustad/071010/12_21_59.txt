  Ja, alle fakta vil sjølsagt
bli grundig vurdert, og jeg bare gjentar at jeg tar de
undersøkelser vi har sett, på største
alvor. Jeg har allerede avtalt et møte med en
av de professorene som stod bak undersøkelsen om forholdet
til rus, Willy Pedersen, sammen med representanter for dem som kan
mye om psykisk helse, fordi vi er nødt til å se
dette i en bredere sammenheng.

Så regner jeg med at vi får
rikelig anledning til å diskutere om det henger sammen
med hjemmeaborten, om det er sjukehuset, hva som er årsaken.
Det får vi komme tilbake til. Men det som er viktig – og
det er det viktig for meg å si – er at det er
sjukehuset som har ansvar før og etterpå dersom
det skjer hjemme, og de må vurdere det i hvert enkelt tilfelle.
Så ser jeg også at det kan være
behov for å få fastlegene til å følge enda
mer opp. Derfor kommer jeg til å ta initiativ
til et møte med allmennlegenes fagmedisinske
forening for å diskutere hvordan en også kan
styrke fastlegenes rolle i denne sammenhengen.





                

