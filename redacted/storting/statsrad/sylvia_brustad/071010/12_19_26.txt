  Jeg bare gjentar at Helse- og omsorgsdepartementet
vurderer det slik at det ikke er i strid med det lovverket
vi har pr. i dag. Men som sagt, jeg avventer nå den faglige
vurderinga fra Sosial- og helsedirektoratet, som er rett rundt hjørnet,
og så får vi vurdere etterpå. Det som
er helt klart, er at det er sjukehuset, som har det medisinskfaglige
ansvaret, som må informere, som må gi råd,
som må sette i gang, som må følge opp
og sørge for at vedkommende kvinner kommer til etterkontroll
og får nødvendig hjelp og oppfølging.
Så skal vi nok få rikelig anledning til å diskutere
dette i full bredde, og det er jeg beredt til å være
med på. Det som er viktig her, og det er jeg enig med representanten
Dåvøy i, er at vi må sørge for
at de kvinner som sliter etter aborter, enten det nå dreier
seg om rusproblemer, psykiske lidelser eller andre
ting, får den oppfølging som er nødvendig. Men
igjen, det er ikke vist, i hvert fall ikke i
de rapporter og undersøkelser vi har sett så langt,
at de som gjennomfører aborten hjemme, har noen
høyere risiko for å få psykiske plager
enn de som er på sjukehus. Ergo ser det ut til at
det kan være andre grunner til at det
blir reaksjoner, og det må vi ta på største
alvor.

