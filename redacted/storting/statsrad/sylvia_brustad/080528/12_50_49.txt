 Nei,
det er ikke noe mål for meg, sjølsagt, at det skal avvises
pasienter. Målet er at flest mulig skal få hjelp, men at alle
skal få hjelp av god kvalitet. Da trenger vi en flora av frivillige,
ideelle aktører sammen med det offentlige. Men jeg regner med at
representanten Dåvøy er enig i at vi ikke skal stille andre
krav til disse institusjonene enn det vi gjør til alle andre. Det
kan ikke være sånn at noen institusjoner kjører etter
et annet system og et annet regelverk. Alle må forholde seg til det
samme. 

Det er altså sånn at pr. i dag er det 39 pst.
av oppholdene ved Evangeliesenteret som har fått kommunal garanti.
Det er dette det nå er dialog om. Det kan hende, uten at jeg skal
forskuttere det, fordi jeg er klageinstans, at det må skje noen endringer
ved driften. Men det er dette det nå snakkes om, og jeg kan ikke gå
nærmere inn på det pr. i dag. 





                

