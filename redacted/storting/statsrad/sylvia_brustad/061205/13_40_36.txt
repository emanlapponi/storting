 Jeg vil bare understreke at sjøl om vi må være tålmodige når det gjelder internasjonalt arbeid også på dette området, er Regjeringa utålmodig etter å prøve å bidra til å finne løsninger. Vi mener at vi har noe å bidra med i Norge, sjøl om ikke alt er perfekt hos oss heller. Det er derfor vi viderefører det veldig bra initiativet som statsråd Høybråten og hans regjering tok i sin tid. Vi gjør det på alle arenaer, i Norden, i EU, i Verdens helseorganisasjon og også i andre fora, og vi gjør det i tett dialog med ulike brukerorganisasjoner på området, som jeg mener har veldig mye positivt å tilføre. Jeg kan forsikre om at disse prosessene i høyeste grad holdes ved like.




Når det gjelder om vi kan bidra finansielt i forhold til WHO osv., er det noe vi løpende vurderer. Vi har ikke konkludert endelig på det, men vi har en veldig åpen holdning til det. Hvis det er behov for det, og det er gode grunner til det, er vi åpne for det.




