 Jeg er helt enig med representanten Dåvøy
i at etterbehandling er svært viktig, særlig for noen
av de gruppene vi her snakker om. Det kan være
ulike behov for hver enkelt person, men poenget er at dette må sikres,
enten det er kommunene eller staten som har ansvaret, eller
at det er et samspill mellom dem.

Når det gjelder den konkrete saken
om finansieringsansvaret, har jeg lyttet til de mange kritiske innvendingene
som har kommet til det framlagte forslaget. Det tar jeg på alvor.
Jeg ønsker derfor ikke å rushe
fram noe på dette området, men bruke
den tid som er nødvendig. Jeg har som sagt en meget åpen
holdning til hva som blir utfallet. Det er ikke sikkert
det blir slik det lå an til i forslaget.

