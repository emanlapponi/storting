 Vi legger opp til at vi skal ha omsorgsboliger
som også er trygge i forhold til at det eventuelt
skulle bli brann der. Alt det jeg nå har sagt, vil vi følge
opp, og det skal altså resultere i handling.

Så er det de som eier bygningene – i
mange tilfeller er det kommunene – som har ansvaret for
at dette er i orden. Regjeringas svar på det du spør
om, er jo at kommunene også må få bedre økonomi
til f.eks. å kunne installere sprinkleranlegg
der det er nødvendig. Derfor er de 5,7 milliarder
kr vi har gitt ekstra for inneværende år,
en start på en opptrappingsplan til kommunene.

Så vil jeg bare presisere
i forhold til den aktuelle, tragiske saken i Trondheim, at folk
skal ikke kunne bli fratatt f.eks. en trygghetsalarm uten
at det foreligger et omgjøringsvedtak,
og uten at den blir erstattet av noe annet. Så her er det
foretatt brudd i forhold til de lover og regler som gjelder, dessverre.

