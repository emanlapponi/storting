 Jeg vil gjenta det jeg sa i mitt hovedsvar,
nemlig at det skal komme sjukehus både i Hamar-området
og i Østfold, og begge deler er nødvendige fordi
bygningsmassen er for dårlig.

Når det gjelder utbygginga i Innlandet,
er ikke den ennå i en byggeprosess,
men den er i det en kaller en strategiprosess, altså en
planleggingsfase. Sjukehuset Østfold har, som representanten
Engeset er kjent med, vært gjennom en idéfase
og er i ferd med å beslutte igangsetting av hva som skal
skje videre.

Så jeg føler ikke
at det er noe uklarhet om dette. Det skal bli sjukehus begge steder.
Jeg håper at det skal kunne skje innenfor
en tiårsperiode, slik det nå legges opp til. Regjeringa
har som ambisjon og mål å prøve å sette
helseforetakene i stand til å ta nødvendige investeringer
for å få bygd sjukehus, både
her og andre steder i landet hvor det er nødvendig.

