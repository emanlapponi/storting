 Ja. For det første er vi
glad for at Kristelig Folkeparti framover
vil samarbeide med Regjeringa på et så viktig
politikkområde som utfordringene innenfor
pleie og omsorg er – knyttet til både
eldre og andre som trenger pleie og omsorg – så det
kommer vi tilbake til. Jeg skal i et møte med
representanten Sørfonns partileder om en ukes tid.

For det andre er det slik at når
jeg har gitt beskjed via bestillerdokumentene til de regionale
helsefortaka om at de må samarbeide mer, og også gitt
konkrete føringer for hvordan det skal gjøres,
så regner jeg det for helt sikkert at det vil bli fulgt
opp. Når vi har gitt frist til den egne gruppa
som i tillegg er nedsatt, til 1. juni i år, er
det også fordi vi ønsker å få konkret
oppfølging så snart som mulig.

Så ser jo jeg for meg at når
det gjelder oppfølging av Wisløff-utvalgets andre
deler, vil også det bli berørt i den meldinga
som ikke minst Dagfinn Høybråten har
bedt om at vi samarbeider om. Jeg regner med at vi får
rikelig tid til å gå dypere inn i dette i de møtene
vi skal ha framover.

