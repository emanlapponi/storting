 Ja, jeg kan med en gang si at jeg skal komme
tilbake til Stortinget på en egnet måte
med hensyn til hvordan vi skal følge dette opp så snart
de faglige vurderingene foreligger.

Jeg er helt enig i den virkelighetsbeskrivelsen
som spørreren har av hvor vanskelig
dette helt sikkert er for dem som nå står i kø.
Særlig gjelder det voksne, for i forhold til unger greier
vi å avvikle dette i løpet
av året. Jeg er helt enig i at det er mange voksne som
har stått altfor lenge i kø for å få denne
operasjonen, og det er klart at det hemmer i forhold til sosial
aktivitet, arbeidsliv osv.

Regjeringa har til hensikt å følge
opp dette så snart som mulig, og målsettinga er
selvfølgelig å få ventetida ned, og at
det blir en god oppfølging etterpå.

