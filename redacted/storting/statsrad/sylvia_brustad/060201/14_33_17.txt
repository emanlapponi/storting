 Regjeringa vil i løpet av våren
legge fram en egen stortingsmelding om pleie og omsorg, særlig
knyttet til pleie og omsorg i forhold til eldre mennesker.
Pleie av og omsorg for eldre mennesker med betydelige
hjelpebehov vil utgjøre en stor del av den meldinga. I
den forbindelse vil vi også komme inn på det
spørreren her spør om, nemlig forholdet til sjukehjem
og omsorgsboliger. Vi må sikre at de som er sjukest
og har størst hjelpebehov, får den hjelpa de trenger. For
mange vil svaret på det være sjukehjem.
Da kan det hende at det må bygges flere sjukehjem. For
dem som ikke har så stort hjelpebehov, kan omsorgsboliger være svaret.
Her må man finne ut hva som passer best i hver enkelt kommune.
Men Regjeringa kommer tilbake til Stortinget med konkrete forslag
om dette i løpet av våren.





                

