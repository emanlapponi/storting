 Slik
skal det ikke være. Sjølsagt skal sjuke eldre bli behandlet
på samme måte som absolutt alle andre mennesker i vårt
land. Bare la meg slå det helt klart fast! 

I dag kommer jeg
fra et todagers seminar med alle mine styrer i de regionale helseforetakene
i hele landet og de øverste lederne på administrativt nivå.
Ett av de temaene vi har brukt ganske mye tid på, er hvordan vi i
praksis skal få til denne samhandlinga som mange har snakket mye om
i mange år. Jeg vil bare gi et annet godt eksempel på hvordan
det kan gjøres med veldig enkle grep. Ahus, altså universitetssjukehuset
i Akershus, har opprettet en kontakttelefon som alle sjukehjemmene i Akershus
kan ringe til. Når f.eks. Harry Hansen på 89 år ligger
på sjukehjemmet og trenger hjelp, ringer de til sjukehuset for bistand
og hjelp. Da slipper svært ofte Harry Hansen å bli sendt til
sjukehuset, men kan få hjelp der han er, enten fordi personalet stadig
får faglig påfyll, eller fordi leger kan rykke ut. Dette er
også en veldig god måte å drive samhandling på,
som vi er nødt til å ha mer av. Vi er i gang, men vi er ikke
i mål. 

Jeg skal love representanten at dette vil jeg følge
meget nøye, og Regjeringa vil også komme tilbake med ytterligere
forslag i løpet av ikke så altfor lang tid. 

