 Det jeg er opptatt av, er at vi greier å få til
et system som fungerer i praksis, der de som trenger hjelp, enten
det dreier seg om store, alvorlige ting eller
mindre alvorlige ting som kan utvikle
seg til å bli langt mer alvorlig hvis man ikke
får hjelp, får den hjelpen. Det er på den
bakgrunn vi allerede har satt i gang et arbeid med hvordan vi skal
inkludere avtalespesialistene, altså de privatpraktiserende,
i det offentlige. Hele poenget med det er å få til
et bedre system, slik at pasientene får hjelp
når de trenger det. I hvilken form vi vil gjøre
det, og på hvilken måte, og spørsmål
knyttet til refusjon osv., er av de ting vi akkurat nå skal
gå igjennom, og så får vi konkludere
når den jobben er gjort.

Imens gjør vi det vi kan for å sikre
at de menneskene som trenger hjelp, når fram. Og jeg mener
det er helt uakseptabelt at folk blir møtt av telefonsvarere
i så stort omfang som det her er vist til. Det er jo en
utfordring til alle dem om jobber
i sektoren, enten det er i den private eller i den offentlige,
for sånn skal det ikke være.





                

