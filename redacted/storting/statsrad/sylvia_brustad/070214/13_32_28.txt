 La meg først få tilbakevise
at det skal kuttes ytterligere. Det er det motsatte som er tilfellet,
ved at Regjeringa har foreslått å bevilge 800
mill. kr mer til sjukehusene for inneværende år – det kommer
til Stortinget om kort tid. Det er altså mer penger til
sjukehusene.

Men til den konkrete saken: Jeg tar med meg
det representanten Schmidt sier. Vi er kjent med det arbeidet som lenge
har pågått, og hvor viktig Flekkefjord sjukehus
er. Det skal ikke skapes noe usikkerhet om det. Jeg vet
at det har vært store omstillinger ved sjukehuset, og i
den delen av landet, så alle disse tingene tar
vi selvfølgelig med oss når vi nå vurderer
dette.

Jeg tror ikke at en her skal trekke noen
forhastede slutninger, for jeg har ikke konkludert med
at det skal gjøres noen endringer her. Men i alle
prosesser er det viktig å ha tenkt igjennom disse tingene
når spørsmålene reises.

