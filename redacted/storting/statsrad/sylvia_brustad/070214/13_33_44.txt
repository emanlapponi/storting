  Jeg føler at dette er litt utenfor
hovedspørsmålet, men allikevel svarer jeg gjerne
på det.

Vi har fra Regjeringas side gitt
en historisk høy bevilgning til sjukehusene. Vi forsterker
det ytterligere gjennom det bevilgningsforslaget vi nå har
for inneværende år. Vi tar organisatoriske grep,
som vi mener er kjempeviktig og avgjørende for
utviklinga videre. Så jeg mener at vi gjør mye.

Til spørsmålet om gjeld:
Jeg mener det er grunnleggende urettferdig om vi bare
skulle si at vi sletter gjelda for alle, for det er ingen tvil om
at noen regioner styrer bedre enn andre. De
som har mindre gjeld – og som har styrt bedre – vil
selvfølgelig føle det urettferdig hvis
vi skulle si at nå sletter vi all gjeld. Men det er klart
at vi er oppmerksom på situasjonen. Vi følger
det nøye. Det er også bakgrunnen for
at vi har gitt en tilleggsbevilgning for inneværende år,
for å kunne ivareta et forsvarlig pasienttilbud
i hele landet.





                

