 Svaret på det er ja. Både
gjennom avtaler og på annen egnet måte, og selvfølgelig
i nært samspill med kommunene, gjør vi det vi kan
for å få til en bedre samhandling i
praksis.

Regjeringa har også varslet
at vi kommer med et nytt investeringstilskudd for å bygge
flere sjukehjem og omsorgsboliger, men også for å få flere
korttidsplasser på sjukehjem. Det er ofte det
som er bøygen – å få til den nødvendige
samhandling, til beste for pasientene. Så det kommer
vi også med i løpet av ikke
så altfor lang tid.

Når det gjelder det konkrete eksempelet,
som jeg beklager – og jeg gjentar det – mener
jeg at det er behov for å gå nøyere igjennom
hvordan dette fungerer. Derfor er det veldig viktig at Helse Nord
gjør det de nå har orientert meg om, nemlig tar
saken opp på generelt grunnlag – det er det også grunnlag
for, i og med at det er flere eksempler – i
et snarlig møte med flyselskapet. For vi må være
trygge på at alle pasienter som er avhengige
av å bli transportert over lengre avstander,
enten de er eldre eller yngre, er sikret et
skikkelig opplegg, slik at vi unngår den typen hendelser
som vi her har sett et eksempel på.

