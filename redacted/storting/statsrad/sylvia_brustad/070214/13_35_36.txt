  En av foranledningene til at Regjeringa om
kort tid fremmer en egen stortingsproposisjon
med forslag om tilleggsbevilgninger til de regionale
helseforetakene er bl.a. at styrene i Helse Nord RHF og Helse Midt-Norge
RHF har meldt fra til meg som eier om at de ikke
vil klare å nå de resultatkrav som Stortinget
har satt for 2007, uten at det i vesentlig grad vil gå ut
over pasientbehandlinga.

Som representanten Nesvik er godt kjent med,
bevilger Stortinget penger til de regionale
helseforetakene, ikke til det enkelte helseforetak som
det regionale helseforetaket eier.
Mitt klare budskap til Helse Midt-Norge RHF er at den foreslåtte
tilleggsbevilgningen skal brukes til å redusere det underskuddet
som ellers ville ha oppstått, slik at Stortingets resultatkrav
til det regionale helseforetaket kan
nås i 2007. Jeg har full tillit til at styret i Helse Midt-Norge
sørger for at de bevilgede midlene blir nyttet i tråd med
dette.

