  Jeg regner med at representanten Eriksson
har forståelse for at jeg verken kan bestemme eller
ha meninger hver eneste uke om hver enkelt sak landet rundt som
eksemplifiserer forhold der en burde ha gjort slik eller
sånn.

Det jeg må sørge for, er
at det er penger nok i systemet, at vi har lover og regler som fungerer,
og at vi har retningslinjer som gjør at en ikke
får ulik behandling om en behandles ved det eller
det sjukehuset. Dette tar Regjeringa på største
alvor, og derfor lager vi også retningslinjer. Vi
lager nye opplegg, og vi har en egen strategi for diabetesområdet.

Jeg er helt enig med representanten Eriksson
i at en må gjøre det en kan for å hindre
at mennesker får senskader  – som kanskje kunne
ha vært unngått hvis de hadde fått hjelp
tidligere. Dette gjelder hele løpet – fra
forebygging til behandling, osv. Så det er jeg helt enig
i.

I denne konkrete saken har jeg, som sagt, tiltro
til at Helse Midt-Norge finner en fornuftig løsning.





                

