  Jeg har tillit til at regionene – i
dette tilfellet Helse Midt-Norge – håndterer denne
saken på en god måte. De har sagt til meg at de da
vil vurdere den typen insulinpumpe som måler blodsukkeret
kontinuerlig.

Så er jeg, som representanten, også opptatt
av at vi får likeverdighet over hele landet.
Det gjelder ikke bare dette hjelpemiddelet,
det gjelder også medisiner, apparater og andre
typer behandlingstilbud. Derfor har jeg bedt om at det lages nye
felles retningslinjer som skal gjøres gjeldende i hele
landet – Sosial- og helsedirektoratet har fått
det i oppdrag. Vi kommer også i løpet
av kort tid til å opprette et nytt nasjonalt råd
for prioritering og kvalitet. Da er mitt helt klare budskap: Innfører
vi nye medisiner, skal det skje i hele landet. Innfører
vi nye behandlingsmetoder, skal det skje i hele landet.
Det skal heller ikke være slik at det å få nødvendige
hjelpeapparater eller nødvendig utstyr avhenger
av hvilken helseregion en bor i.

I denne konkrete saken har jeg tiltro til at
Helse Midt-Norge finner en fornuftig løsning.

