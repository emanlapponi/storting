  For det første er jeg enig
i at vi må ha et bredt spekter av tiltak. Noe av det viktigste,
slik Regjeringa ser det, er at vi starter med ungene våre.
Det er derfor vi fokuserer så stort på hva som skjer
i barnehager og i skoler, med frukt og grønt og hele den
debatten, og fysisk aktivitet, hvor vi nå har utvidet den
andelen for inneværende skoleår, for å nevne noen
få tiltak.

Når det gjelder spørsmålet
om Tingvoll spesielt, er jeg godt kjent med den saken. Det er mange
aktører på dette området som nå har
meldt sin interesse inn til departementet
for å sette i gang med ulike tiltak. Og når det
gjelder Tingvoll, ser vi akkurat nå på den saken.
Det siste innspillet fra initiativtakerne og kommunen er nå i
en siste, avsluttende runde, og vi vil fra vår side
komme med en endelig beslutning i den saken
i løpet av kort tid.





                

