  Svaret på det er et klart ja. Jeg
kommer til å bruke alle de kanaler
jeg har, og sørge for å gi helt klare signaler
om at kvinner og menn skal behandles likt i helsevesenet
vårt. Det gjelder på alle områder,
selvfølgelig også i forhold til det
som har kommet fram de siste dagene. For det er alvorlig når
det kommer fram at kvinner får dårligere medisiner
og dårligere behandling fordi de er kvinner. Da er jeg
enig med representanten Sjøli i at dette også må handle
om holdninger. Derfor er holdningsskapende arbeid dessverre
helt nødvendig.

Jeg tror også en må se
på utdanningsbiten. Da må en få inn både
det med holdninger og arbeidet rundt det, og det at flere må skjønne
at symptomene kanskje kan være ulike for kvinner og menn.
Det er snakk om forskjellige kropper, og det kan også være
ulike symptomer på like sykdommer.
Så her kommer mitt departement – og jeg personlig – til å gjøre
det vi kan for å følge opp og hindre at
det skal være ulikheter mellom kvinner
og menn.

