 Som jeg sa i mitt forrige svar, kommer
jeg personlig til å følge dette veldig nøye.
Jeg har iverksatt de tiltak som jeg pr. nå mener
er nødvendige for å sjekke hvorfor vi ligger høyere enn
Sverige, og for å sjekke om de nye reglene og veilederen
blir fulgt opp.

Det er selvfølgelig slik som representanten
Dåvøy sier, at de som trenger medisiner, skal
få det. Det skulle bare mangle. Men det skal ikke være
en lettvinn løsning. I tillegg til medisinering,
der det er nødvendig og riktig, må det iverksettes
andre tiltak. Jeg vil forsikre meg om at så skjer også framover.

Jeg føler meg trygg på at
de som er satt i stand til å følge opp dette helt
konkret, gjør det. Men hvis dette viser seg ikke å være
tilstrekkelig, er det klart at jeg er beredt til å iverksette også andre
tiltak. Jeg skal holde Stortinget løpende orientert.

