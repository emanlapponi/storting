 La meg først si at når det
gjelder legemidler, er dette noe jeg som helseminister og Regjeringa også er
opptatt av. I den helhetsstrategien jeg nevnte, legger jeg opp til
at vi også må ha en gjennomgang av det.
Vi må sørge for at de som trenger medisiner, får
den riktige medisinen. Det har også vært noe
av den problematikken som spørreren er godt kjent med,
at for en dels vedkommende har man fått feil medisin.

Det er nå gått ut mer informasjon
til fastlegene om hva man bør sjekke av symptomer, hva
som bør undersøkes osv. Men jeg kan forsikre spørreren
om at jeg gjerne kan ta en ny runde for å sjekke at alt
dette blir fulgt opp, slik at legene er godt nok informert om hva
som bør sjekkes, og hva som bør undersøkes,
dersom man har mistanke om KOLS.





                

