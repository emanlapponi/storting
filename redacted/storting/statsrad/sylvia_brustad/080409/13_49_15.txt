 Jeg ber igjen om forståelse for at det er vanskelig for meg å
gå inn i den konkrete saken. Jeg kjenner dessuten ikke alle sider,
bortsett fra at jeg sjølsagt ikke tviler på det representanten
her sier. Men det ville vært ganske umulig om jeg skulle gått
inn i alle enkeltsaker, og det er heller ikke det jeg har kompetanse på.

At det generelt sett er et forbedringspotensial ved våre akuttmottak,
både når det gjelder beskjeder, samhandling, at folk blir tatt
raskt nok hånd om osv., er det overhodet ingen tvil om. Her vil det
komme en god del radikale endringer - la meg uttrykke meg på den måten.
Men jeg sier det igjen, at dersom det kan reises tvil om forsvarligheten,
er det en sak som bør tas opp med Helsetilsynet i Buskerud. 

