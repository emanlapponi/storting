 Jeg har ingen grunn til å tvile på at i all hovedsak fungerer
ting stort sett bra, men at det er forbedringspotensial, er det ingen tvil
om. Jeg vil presisere at nå uttaler jeg meg generelt og ikke spesielt
om saken i Buskerud, som jeg skjønner var vanskelig. 

Det er
også helt klart at det er klare retningslinjer om at alle skal bli
både sett, hørt, respektert og få tilbakemeldinger. Hvis
ting ikke går helt som planlagt fordi det plutselig skjer noe akutt
- det skjer dessverre ulykker eller andre ting som kan gjøre at det
tar lengre tid - så skal folk bli informert om hvorfor. Det er også
naturlig at folk får en forklaring eller en orientering i ettertid,
hvis ting ikke gikk helt som planlagt. Det er de generelle retningslinjer,
og jeg forventer at alle pasienter blir møtt med slik verdighet.





                

