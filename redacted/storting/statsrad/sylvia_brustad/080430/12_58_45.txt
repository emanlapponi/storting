 Det
som sjølsagt ligger i bunnen for alt dette, er pasientrettighetsloven.
Det betyr at de pasienter som trenger hjelp, skal få det ut fra hvilke
behov de har - enten det er langtidsbehandling eller korttidsbehandling.
Så må hver enkelt helseregion vurdere det ut fra den kunnskap
de har om hva pasientene og brukerne i regionen har behov for. 

Jeg
er svært opptatt av at det må være kvalitet også
i tilbudet til rusmiddelavhengige. Jeg syns ikke alltid det har vært
det. Det syns jeg det er viktig å få orden på. Derfor
har jeg bl.a. stilt krav om at den helsefaglige bemanninga skal styrkes,
for det hjelper ikke om folk er veldig lenge i et behandlingstilbud, hvis
de egentlig ikke får noe særlig god hjelp når de kommer
ut. Jeg har sjøl besøkt flere institusjoner av god kvalitet,
og jeg ser at de der lykkes, men det er institusjoner som fokuserer mye
på at kvaliteten skal være der hele tida, og også på
at pasientene får oppfølging når de kommer ut av institusjonen.

