 Jeg kan forsikre
representanten Lønning om at jeg ikke har tenkt å bruke lengre
tid på denne saken enn nødvendig. Allergimedisiner er jo ett
eksempel på noe mange trenger, også i de deler av landet hvor
det ikke er apotek. 

Jeg har nettopp fått forslaget fra Statens
legemiddelverk til vurdering. Vi skal vurdere det så raskt som mulig,
og også vurdere om det ikke er behov for at dette må på
høring. Spørreren hører at jeg i utgangspunktet mener
det, men det skal vi raskt ta stilling til. Og hvis det er det vi ender
på, skal vi sørge for at det blir en rask oppfølging
av saken. 

