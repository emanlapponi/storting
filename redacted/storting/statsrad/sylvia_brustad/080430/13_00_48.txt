 Jeg kan ikke gå inn i den prosessen som nå er mellom de
ulike institusjonene i Helse Sør-Øst. Det er konkurranse,
med forhandlinger. Det er en klagefrist som gikk ut på mandag, og
det vil bli endelig avgjort i midten av mai. 

Jeg vil igjen understreke
at det i Helse Sør-Øst brukes mer på private i år
enn det ble gjort i fjor, slik at det ligger helt klart an til at flere
kan få behandling i år enn i fjor. Og det skal være slik
at de som trenger behandling, skal få det, men jeg kan ikke gå
inn i den ene institusjonen når det er en prosess som er pågående.
Det kan jeg ikke gjøre. Men det som er viktig, er at vi i alt på
dette området også er særdeles opptatt av å stille
kvalitetskrav, for hvis ikke vil det ikke hjelpe dem som faktisk trenger
hjelp. Det synes jeg det har vært for lite av på dette området.

