 Kvinnehelse blir et eget satsingsområde. Jeg kan også bekrefte at vi selvfølgelig har til hensikt å fortsette med screening for å avdekke brystkreft og livmorhalskreft. Jeg ser også, som sagt, med stor interesse på mulige vaksiner når det gjelder livmorhalskreft, og avventer her de faglige tilrådingene.




Jeg vil også bekrefte at de sjukehusa som er gode på å behandle f.eks. brystkreft, selvfølgelig skal få anledning til å fortsette med det, enten de ligger i distrikter eller sentralt. Poenget er ikke å sentralisere for sentraliseringas skyld. Poenget er at alle, enten de har brystkreft eller andre sjukdommer, må være trygge på at den behandlinga de får, er av best mulig kvalitet. Der tror jeg, for noens vedkommende, at det er noe å gå på når det gjelder brystkreft.




