 Jeg synes det er en god regel å feie
for egen dør.

I denne saken må jeg si at den regjeringa
Børge Brende sjøl var medlem av, ville ikke
dekke disse ekstrakostnadene for fjoråret. Hvis det budsjettforslaget
den regjeringa Børge Brende var medlem av, la fram de åra
den styrte, hadde blitt vedtatt i Stortinget – hvilket
det heldigvis ikke ble – hadde det vært
260 mill. kr mindre til St. Olav hvert eneste år.

Den nye regjeringa har bevilget mer penger
konkret til St. Olav, og 2,9 milliarder kr over ett år
er ikke småpenger. Den forrige regjeringa
utkvitterte ikke det, og vi har gitt lovnader om 2,8 milliarder
kr for øvrig, som ingen andre regioner har fått
forskuttert lovnader om. Så jeg håper i den videre
debatten at man kan være ærlig og åpen
i forhold til hva man sjøl har bidratt til, og hva han
kritiserer andre for.

Jeg er veldig klar over situasjonen
ved St. Olav. Jeg skal besøke dem i nær framtid,
og jeg tar det på største alvor. Men
det er altså ikke slik at noen sjukehus
kan komme forrest i rekka og bare be om mer penger, mens
andre må holde seg innenfor
rammene.





                

