 For det første har ikke
jeg sagt at jeg er «stolt over» situasjonen
ved St. Olavs Hospital. Jeg har sagt at jeg har «ingen
dårlig samvittighet» for det jeg, og denne regjeringa,
har gjort overfor St. Olav i de fem korte månedene vi har
sittet.

La meg først si: St. Olav kommer til å bli,
og er, et moderne sjukehus som betyr veldig mye både
for den regionen og for andre deler av landet på enkelte
områder. Sjukehuset er i en vanskelig
situasjon, men denne regjeringa gav altså St. Olav 2,9
milliarder kr i desember – to måneder etter
at vi tok over – til å fullføre fase
1. Vi har gitt lovnader om 140 mill. kr til den regionen – for ikke
minst å fullføre fase 2 – som
et varig beløp. Det betyr 2,8 milliarder kr. Vi har gitt
mer penger til sjukehusene totalt, som også kommer
denne regionen til gode.

Børge Brende og hans medrepresentanter
i dette stortinget har sjøl vært med på å pålegge
at det er et balansekrav som skal innfris. Så jeg har «ingen
dårlig samvittighet» for det Regjeringa har gjort
i denne saken. At det er krevende, ja, men jeg håper Børge
Brende innser at også St. Olav må få bedre
kostnadskontroll enn det som er situasjonen
der pr. i dag.

