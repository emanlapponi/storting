  Jeg er helt enig i at pasienter og pårørende
må vite hvilke rettigheter og muligheter de har,
og i den grad det ikke er godt nok kjent, skal jeg forsøke å bidra
til at det blir bedre kjent.

Jeg kjenner ikke til den konkrete
saken, naturlig nok, som representanten her viser til, så det
er umulig for meg å kommentere den. Men jeg vil i hvert
fall stresse at Regjeringa nå har gitt betydelig mer penger
til sjukehusene, og jeg vil også stresse at vi på ulikt
vis, ikke minst gjennom nasjonale retningslinjer, skal
bidra til at om man trenger respiratorbehandling, skal ikke
det være avhengig av om man tilhører
her eller der. Trenger du det, skal du ha den behandlinga – punktum.





                

