  Når vi får evalueringsrapporten,
vil departementet gå inn i det. Denne prøveordninga
gjelder innenfor den loven som vi nå har for
akkurat denne bestemte sprøyteromsordninga.
Hvor fort vi kommer til å ta stilling til det, er litt
vanskelig for meg å svare på før
jeg har sett innholdet i evalueringsrapporten, så det må jeg
be om å få komme tilbake til. Men poenget er i
hvert fall at dersom en skulle konkludere med at en vil opprette
permanente sprøyterom, må det en ny lovendring
til. Dersom en kommer til at en avslutter det, avslutter vi det.
Men akkurat når dette vil skje, kan jeg ikke
nå si helt bestemt. Men vi skal ikke bruke
lengre tid på dette enn nødvendig.

Nå er det ikke sikkert at
vi får helt bastante ting i denne evalueringsrapporten,
det aner jeg ingenting om pr. i dag. Men de som skal utarbeide
den, meldte veldig klart at for å få en ordentlig
evaluering av ordninga, trengte de litt lengre
prøvetid når det gjelder dette sprøyterommet,
og det er det vi har gitt dem mulighet til.

