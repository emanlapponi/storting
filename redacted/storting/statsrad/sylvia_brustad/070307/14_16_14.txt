  Jeg vil bare gjenta: Jeg vil ikke
forhåndskonkludere før jeg har sett rapporten.
Det jeg igjen vil si, er at det var noen klare mål med
den sprøyteromsordninga. Hvis rapporten skulle vise at
vi ikke er i nærheten av de målene,
er det gitt hvor vi ender. Hvis rapporten viser det motsatte, er
kanskje også svaret gitt. Men det kommer jeg
tilbake til når jeg får rapporten.

Når det gjelder SIRUS, har de, i hvert
fall etter de opplysninger jeg har fått, hatt
et ønske om å få bruke
litt lengre tid, slik at de får sett på dette
over en lengre periode       – men
la nå det ligge. Jeg får rapporten til sommeren.
Det er ikke veldig lang tid til, det er ikke
mer enn en tre måneders tid.

Så har vi et felles mål om å greie å bidra
til økt verdighet for den gruppa av mennesker vi her snakker
om, og å redusere antallet overdoser og overdosedødsfall.
Hvilke tiltak vi da kommer til å sette i verk på bakgrunn
av denne rapporten og andre rapporter, kan jeg ikke
svare på her og nå, men dette er noe vi kontinuerlig
jobber med. Blant annet vil vi i løpet av kort tid presentere
en rusplan, hvor selvfølgelig noe av dette vil være
temaer som i høyeste grad er berørt.





                

