  Det har vi tatt fatt i. Det er derfor vi utdanner
flere, har pålagt psykiatritjeneste, øremerker
stillinger og går gjennom avtalespesialistordningen.
Jeg må jo også si at dette problemet har ikke
oppstått i løpet at det halvannet året
som denne regjeringa har hatt ansvaret. Fremskrittspartiet
har hatt utallige muligheter, gjennom flere år, til å få flere
inn i disse stillingene. Jeg må si at jeg har ikke
sett så veldig mye til det.

Jeg er enig i at det fortsatt er utfordringer.
Det er derfor vi akter å gjøre noe med det. Når
det gjelder denne tiraden mot utenlandske leger
generelt og utenlandsk helsepersonell, må jeg si at mange
av dem gjør en flott innsats i vårt helsevesen.
Det er faktisk store deler av helsevesenet vårt som ikke
hadde gått rundt hvis ikke vi hadde hatt arbeidskraft
fra andre land. Det som imidlertid er viktig, er at de kan
språket vårt, slik at de kan kommunisere med pasientene.
Men det er noe helt annet enn å angripe folk fordi de er
av en annen opprinnelse enn oss.





                

