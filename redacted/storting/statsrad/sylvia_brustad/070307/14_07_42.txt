 Nei, jeg må bare understreke
at har mennesker behov for respiratorbehandling, skal de få det,
uavhengig av hvilket sjukehus eller hvilken helseregion
de tilhører.

Jeg vil igjen understreke at jeg er opptatt
av at pasienter og pårørende, så langt
det er mulig, skal tas med på råd med hensyn til
hvilken behandling som gis, og når en eventuelt også skal
slutte med behandlinga når det er problemstillinga. Jeg
vil også si at jeg har dialog med helseforetakene
om dette, med representanter for de kliniske etikkomiteene. Det
er nødvendig at dette tas på største
alvor, og jeg kommer til å følge saken. I de fleste
tilfeller går jo dette svært bra, men det finnes,
som representanten Kvassheim sier, også eksempler
på at det ikke alltid går bra. Da handler
det om å gi ting tid, og det handler ofte om at ikke
de pårørende og pasientene er tatt godt nok med
på råd, og det skal de bli.

