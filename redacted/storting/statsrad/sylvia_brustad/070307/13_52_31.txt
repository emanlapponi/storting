 Det er vanskelig for meg
som statsråd å gå inn i alle
detaljer på alle sjukehus
landet rundt. Det mener jeg er en sak mellom
det regionale helseforetaket og kommunen.
Jeg vil ellers vise til at Regjeringa nå har
stilt til disposisjon – dersom Stortinget slutter seg til
det – 50 mill. kr, hvor vi bl.a. ønsker å utprøve
ulike samhandlingstiltak for inneværende år. Her er
det fritt fram å søke, også for
Sandefjord sjukehus. Det må gå via den aktuelle
helseregionen, altså Helse Sør, inntil det blir
sammenslått til Helse Sør-Øst. Det er
mulig å sende søknad. Jeg kan ikke love
over bordet at det vil bli innvilget, men jeg vil i hvert fall si
at det jeg nå vet om det som skjer ved Sandefjord sjukehus,
er det interessante ting som det er mulig å se nærmere
på.

