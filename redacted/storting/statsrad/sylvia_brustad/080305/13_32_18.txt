 Jeg vil understreke at vi ikke har konkludert med at det er det vi skal gjøre, men det er den gruppa som bl.a. representanter for Kommunenes Sentralforbund har vært med i, som har anbefalt at vi bør gå i den retning for å se på om kommunene sjøl kan bidra ved å ta mer av finansieringsansvaret. Tankegangen bak det er vel at hvis kommunene får et helhetlig ansvar for finansiering - altså både inntekter og utgifter - vil de også ha større egeninteresse i å tilrettelegge for flere tilbud og flere hjemler til å ha avtaler med fysioterapeuter eller ansette dem på heltid. 




Dette er en viktig problemstilling, og jeg tar sjølsagt med meg de signaler som kommer fra representanten her når det gjelder det arbeidet som vi skal sluttføre, men som vi ikke har konkludert på ennå.





                

