 Det
jeg opplever at representanten Ludvigsen og jeg - på vegne av Regjeringa
- er helt enige om, er at vi bør bedre situasjonen for mennesker
med nedsatt funksjonsevne. Det de sjøl sier, er at noe av det det
trengs mer av, er arbeid, det å kunne delta i fritidssysler, altså
det sosiale, i tillegg til den hjelpa den enkelte trenger. Da er jeg glad
for at representanten Ludvigsen er enig i at det nå kanskje mer trengs
handling enn utredninger, fordi vi allerede vet ganske mye. Det er også
en viktig årsak til at det ble gjort noen endringer på ansvarsområdet,
for å få enda klarere fram hvem som har ansvaret for koordinering
de ulike departementer i mellom. 

Så tar jeg sjølsagt
med meg de innspill som representanten Ludvigsen har med hensyn til synspunkter
på et offentlig utvalg. Jeg skal bringe det videre til barne- og likestillingsministeren.

