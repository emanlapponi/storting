 Det er vanskelig for meg å kommentere
Sørlandet sykehus eller Mandal spesielt
noe ytterligere. Vi er jo nå i budsjettprosesser, og det
betyr nå, som i mange år før dette, at
på denne tida av året er det ofte veldig
mange forslag som verserer i den offentlige debatten,
men slett ikke alle av dem blir realiteter.

Så har jeg lyst til å kommentere
noe som representanten Schmidt tar opp her, påstanden om
at alle helseforetakene og sjukehusa må snu hver
krone. Det er et faktum at våre sjukehus siden
2002 har fått 35 milliarder kr mer – 35 000 mill.
kr mer – og da er det vanskelig å framstille det
som at vi står overfor en sektor hvor det er krise og kutt.
At det er endringer, at det er krevende omstillinger i forhold til
de forventninger som er, og i forhold til de kostnadene som en del
sjukehus har lagt seg på, det er det. Men jeg mener
det er grunnleggende udemokratisk dersom ikke alle
helseforetak forholder seg til hva Stortinget til enhver tid vedtar.





                

