  For det første skjønner
jeg at folk blir usikre når de leser den type
oppslag, og kan bli redde. Men det er i hvert fall greit å si
det som riktig er, ifølge den informasjonen jeg har fått
fra fagfolk, at det ikke er noen direkte sammenheng mellom
apparatene og stråling og det som var sjukdommer. Men vi skal
ta på alvor de rapporter som kommer, og som representanten
Dåvøy her viser til, og det faktum at vi har kunnskap
om at det er noe varierende når
det gjelder opplæring, også i en viss
grad når det gjelder apparater. Jeg vil etter
det møtet som skal være i morgen, selvfølgelig
få en rapport om hva som der har skjedd, og jeg vil ha
dialog med Statens strålevern, som er de som
har ansvaret for å påse at dette blir fulgt. Og
i den grad det er ønskelig, lytter jeg selvfølgelig
gjerne til både Norsk Sykepleierforbund og andre.
For det skal ikke være sånn
at folk skal være usikre når
de går på arbeid. Vi skal være helt trygge
på det. Per i dag er det ingen grunn til noe særlig
uro rundt dette. Men vi skal følge det nøye, slik
at folk ikke engster seg unødvendig.





                

