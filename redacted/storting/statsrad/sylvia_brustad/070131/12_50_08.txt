 Det er vanskelig for meg å kommentere
de enkelte ting spesielt, for jeg kjenner ikke til hver
enkelt av de sakene representanten her tar opp.

Det er helt klart at det er krevende ved enkelte
helseforetak. Det underslår jeg på ingen måte.
Men samtidig må det også være
lov å si at det er et faktum at vi aldri har brukt
så mye penger. Og det skal vi fortsette med å gjøre.

Jeg ser at det er en forskjell mellom
enkelte sjukehus i måten å organisere og bruke
pengene på. Da mener jeg ikke i betydningen
at det skal ramme pasientene, eller at de ansatte skal
løpe fortere, men i betydningen å finne tiltak
som faktisk er bedre for pasienten. Her ser jeg at noen sjukehus
gjør det på en klokere måte enn andre
sjukehus. Og vi må også være
opptatt av – i tillegg til selvfølgelig stadig å bevilge
mer penger – hvordan de bruker de pengene de faktisk får
til disposisjon.

Så vil jeg igjen understreke: Fire
av fem helseforetak er ikke ferdige med sin budsjettprosess,
slik at det er ganske sikkert at det ikke blir
noe av alle de forslag som nå verserer i media.

