 Representanten Molvær Grimstad vet
at jeg ikke kan si noe om kommende budsjetter, for så lenge
har hun vært med i dette gamet selv. Men Regjeringa er
selvfølgelig opptatt av alle sider ved helsevesenet
vårt, og at vi må sikre at vi får
god nok behandling i hele landet. Det er det grunnleggende, og
at behandlingen er av god kvalitet.

Så har vi lagt opp til i vårt
budsjettforslag, som vi har fått tilslutning til her i
Stortinget, med det historisk høye bevilgningsforslaget
vi la fram for Stortinget, og som ble vedtatt, at vi kan videreføre
aktiviteten på om lag samme nivå neste år.
På dette området, som på de fleste andre
områder, må vi ha to tanker i hodet på én
gang. Den ene er penger, og den andre er å organisere
oss til beste for pasienten. Her pågår
det mye positivt. Men igjen: Jeg underslår ikke
at det er krevende, og det er klart at jeg følger den utviklinga
veldig nøye.

