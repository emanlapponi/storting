 Jeg tror det viktigste
grepet overfor barn og unge er å utnytte hele
den kapasitet vi har, det være seg i det offentlige, der
jeg mener at det er noe å gå på, eller,
i den grad det også er det der, i det private.
Det er det vi nå prøver å kartlegge.
Så er det selvfølgelig viktig at vi bruker penger
på dette. Så er det viktig, og det er derfor Regjeringa
foreslår det, at vi får en særskilt ventetidsgaranti
for barn og unge.

Jeg er helt enig med representanten Sjøli
i at det er meningsløst at barn og unge skal
vente så lenge. Og det er meningsløst at før
de kommer inn i den køen, er det veldig mange som har ventet både
måneder og år. Slik skal vi ikke ha
det. Det er derfor vi også er utålmodige etter å behandle
barn og unge litt annerledes enn det vi gjør
når det gjelder voksne, for å forebygge at de
skal slite med dette resten av livet. Så her er jeg åpen
for gode forslag til hvordan vi skal gjøre det.
Men det viktigste grepet fra vår side, i
tillegg til penger og å utnytte kapasiteten, er at vi får
en særskilt ventetidsgaranti, for på den måten å kutte
ventetida ytterligere.

