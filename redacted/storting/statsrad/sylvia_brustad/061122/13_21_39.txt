 Ja, det skal være en saklig
og reell begrunnelse hvis man ikke har åpenhet rundt
disse møtene.

Som sagt: I den konkrete saken har jeg ikke
registrert at styret har protokollert en begrunnelse
for at de lukket møtet, og da er det ikke i tråd
med de retningslinjer som gjelder. Det kommer jeg til å presisere,
og det er også på den bakgrunn at vi
i disse dager sender ut brev til alle regionale
helseforetak.

Jeg er helt enig med spørreren i at
så viktige saker som vi her snakker om, f.eks. bygging
av et nytt sjukehus i et fylke eller en region, selvfølgelig
er av offentlig interesse. Det skulle bare mangle at folk ikke
fikk innsyn i og muligheten til å diskutere det. Så kan
det finnes enkeltsaker hvor det allikevel er grunn til å unnta
det, men da skal det begrunnes og protokolleres på en skikkelig
måte.

