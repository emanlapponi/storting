 Jeg mener ikke at det er
noe mål at barn og unge skal vente i tre måneder.
Det er jo bakgrunnen for at jeg har tatt det initiativet jeg har
gjort for å redusere ventetida. I det intervjuet
i Aftenposten fra tidligere i år har jeg i hvert fall – uten
at jeg har det foran meg – presisert at når vi
snakker om 90 dager, så er det et gjennomsnitt. Det betyr
at det ikke bare er slik at barn venter i tre
måneder, men mange venter også i seks
måneder og opptil et år etter at de
har kommet inn i køen. Hvis vi da legger til det de har
ventet på forhånd, ville det ha vært
en betydelig forbedring å få alle
garantert innenfor tre måneder, når
vi vet at det er mange som venter mye lenger – så lenge
vi snakker om gjennomsnittstall. Men dette får vi rikelig
mulighet til å diskutere når vi kommer med saken
til Stortinget, og vi får presentert vårt endelige
forslag. Men jeg opplever at vi har samme mål, og da tror
jeg også det er mulig å finne gode
løsninger.





                

