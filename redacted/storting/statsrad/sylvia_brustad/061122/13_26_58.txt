 Jeg mener det er helt avgjørende
at en lytter til dem det gjelder. Jeg mener også at
i mange sammenhenger er tilpassede løsninger det beste,
og det er det vi må bestrebe oss på. Det er ikke alltid
en kan få alt det en ønsker seg, men
så langt som mulig, må vi lytte til dem det gjelder.
Derfor blir denne kartlegginga så viktig, slik at vi får
et bilde av hva det er behov for, og hva det er ønske
om.

Jeg er helt enig med spørreren i at
mange kvinnesjukdommer er det ikke fokusert nok på,
verken når det gjelder diagnose, forskning, behandling eller
for den saks skyld rehabilitering. Det er også bakgrunnen
for at Regjeringa har opprettet et eget og nytt kompetansesenter
for kvinnehelse på Rikshospitalet-Radiumhospitalet som nettopp
skal fokusere på kvinnesjukdommer spesielt, når det
gjelder forskning, behandling og ny teknologi – rett og slett
for å få det mer i fokus i hele helsetjenesten.
Det skal selvfølgelig ikke skje i et vakuum alene
på Rikshospitalet, men i et samspill med sjukehus og andre
miljøer ellers i landet.

