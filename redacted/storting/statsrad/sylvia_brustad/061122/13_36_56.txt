 Arbeiderpartiet og
Fremskrittspartiet skiller nok litt
lag med hensyn til at øremerking er svaret på alt
her i verden. Vi har faktisk tillit til at det sitter mange fornuftige
folk i kommunestyrer og bystyrer rundt om.

Så forstår jeg at gjennom
den sultefôring som har vært av kommunesektoren
gjennom mange år under den forrige regjering,
noe av det også med støtte fra Fremskrittspartiet,
er det mange kommuner som ikke har råd til å gjøre
alt i løpet av ett eller halvannet år.
Men jeg tror, og vi har for så vidt også en
ganske god oversikt nå, at av de ekstra
penger som er gitt for inneværende år, har hoveddelen
gått til omsorg. Jeg håper at en del av det også vil
gi resultater for jordmortjenesten, og jeg har den tillit, det håp
og den tro at når det kommer enda mer penger
neste år, vil vi oppleve at vi får flere jordmorstillinger
i kommunene.

Men vi skal følge opp med rundskriv.
Vi skal passe på, og vi skal minne om de lover og retningslinjer
som faktisk gjelder, slik at kvinnene får en reell
valgmulighet.

