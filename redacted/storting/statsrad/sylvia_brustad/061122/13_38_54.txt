 Nei, det er det selvfølgelig ikke.
Jeg vil minne om at vi har et av verdens beste helsevesen,
selv om det fortsatt er utfordringer. Jeg vil også minne
om at Norge er blant de land i verden der det er aller
tryggest å føde barn. Slik skal det også være
i framtida, det er Regjeringas klare ambisjon.

Jeg er like utålmodig
som spørreren etter å få flere jordmødre
i kommunene, for jeg mener at det ikke er akseptabelt
at det er så mange kommuner som ikke har det, og
som har så små brøker. Det kommer vi
til å følge opp. Vi tror altså at vi
skal greie det gjennom økninger i kommuneøkonomien,
hvor vi øker betydelig, og at svaret ikke nødvendigvis
er mer øremerkede midler. Men dette kommer jeg til å følge
tett.

