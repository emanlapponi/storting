 Det er riktig at det er mangel på lungespesialister
i hele landet. Det fordeler seg litt ulikt. Derfor er
det ikke så enkelt alltid bare å sende
til det samme sjukehuset. Der er det lange køer, fordi
vi har for få lungespesialister, rett og slett, og fordi sjukdommen øker
så formidabelt i vekst. Per i dag er det på landsplan
ca. 200 000 mennesker som har KOLS, så her snakker vi om
formidable utfordringer.

Jeg vil imidlertid minne om at vi har en pasientrettighetslov
som sier at de pasienter som er omfattet av den, og det
gjelder ikke minst en del med alvorlige lungesjukdommer,
har rett til å bli behandlet innenfor
en frist. Og hvis de ikke kan behandles ved sjukehuset
nær der de bor, eller ved det de har valgt, har
helseforetaket plikt til å tilby et annet sted i Norge.
Hvis det heller ikke der er ledig innenfor
den fristen som er ifølge loven, må en tilby behandling
i et annet land. Mulighetene ligger der, og jeg forutsetter at de
mulighetene blir brukt for de pasienter som er omfattet av denne
loven.





                

