  Jeg skal være forsiktig
med å være veldig bastant når
det gjelder hvilken kompetanse folk som skal utføre disse
viktige jobbene, skal ha. Jeg mener det er viktig så langt
som mulig å prøve å ivareta
de behov som faktisk er, enten det gjelder hjelp til stell og bæring
av barn, handling eller andre praktiske ting.
Derfor er denne kartleggingen uvurderlig viktig. Jeg tror vi må starte
der. Så må vi finne ut hvor vi står,
og hva det er behov for.

Når det gjelder spørsmålet
om husmorvikarer, tror jeg at det var et veldig godt tilbud for
mange. Jeg skal ikke si at vi ikke kommer tilbake
til det en gang i framtida – kanskje overfor
denne gruppa, men også overfor andre. Jeg tror
det er mange ulike måter å løse dette
på. Jeg har derfor ikke bastante holdninger til
det i dag, men jeg er i likhet med spørreren opptatt av
at vi finner løsninger på det. Det tror jeg vi
er enige om.





                

