 Jeg er også fornøyd,
med at spørreren er fornøyd.

Når det gjelder Hedmark, er det riktig
at problemet i Hedmark spesielt er
at en ikke har hatt søkere til stillinger for
lungeleger. Det er et problem. Derfor satses det nå på å utdanne egne
spesialister. Men som spørreren sier, dette tar tid. Det
er altså slik at for tida har Sykehuset Innlandet ingen
fast lungelege på Hamar–Elverum-aksen, derfor
har sjukehusene vært nødt til å satse
på vikarer. Da er det slik at en ferdig spesialist
forventes tidlig i 2007, altså tidlig neste år.
Da forventer en at det vil bli en betydelig bedring i
denne situasjonen, som også jeg mener
er ganske uakseptabel.

Sykehuset Innlandet greier å prioritere
pasientene det haster for, det går langt raskere enn 25
uker. For enklere lungesjukdommer er det på Hamar fem ukers
ventetid. Fra sjukehusenes side er det utarbeidet en egen
fagplan for KOLS-strategien. Så her er det ting på gang,
og tidlig neste år må vi kunne forvente bedring også for
lungepasienter i Hedmark.

