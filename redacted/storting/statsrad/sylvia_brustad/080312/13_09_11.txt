 For
det første er jeg helt enig med representanten Dåvøy
i at det er en veldig viktig ambisjon. Jeg mener også at store deler
av vårt helsevesen kan vise til god kvalitet. Sjølsagt er ikke
alt perfekt, men det er det vi må strekke oss etter. Derfor er da
også de runder vi nå går for å få omorganisert
slik at det blir enda bedre kvalitet, kjempeviktige. 

Så til
spørsmålet om prioritering. Jeg mener at vi som politikere
har prioritert på flere måter. For det første har jeg
sjølsagt fulgt opp Stortingets signaler, jeg har gitt mine styringssignaler
gjennom oppdragsdokumenter og foretaksmøter, som representanten kjenner
til, og vi har dessuten en prioriteringsforskrift som alle sjukehus og alt
helsepersonell skal følge. Men jeg ser nok at det kan være
ting ved den som kan klargjøres enda mer, og det arbeidet går
vi nå i gang med. 

Dessuten jobber vi nå med nasjonale
handlingsprogrammer for å få mest mulig likeverdig behandling
av god kvalitet i hele landet. Vi har bl.a. startet med kreftområdet
nå nylig, og vi skal gå videre innenfor andre områder.

