 Ja,
det er helt riktig at en av grunnene til at jeg satte ned det nye nasjonale
rådet for kvalitet og prioritering, var at jeg så at det var
et behov for at vi måtte gi enda klarere signaler, både når
det gjelder kvalitet og prioritering. Derfor er dette et veldig viktig rådgivende
organ for meg og Regjeringa. De vil ta stilling til både overordnede
ting og enkeltsaker. I denne måneden vil de f.eks. ta stilling til
om de vil anbefale at vi innfører den nye vaksinen mot livmorhalskreft,
for å nevne ett eksempel. Så må det vurderes opp mot andre
gode ting som også er på gang. Sånn vil de løpende
jobbe. 

Er det noe i det arbeidet som dette rådet gir råd
om, f.eks. hvis en skulle lande på at jeg vil anbefale den vaksinen,
er det sjølsagt at jeg går til Stortinget med det. Det er jo
Stortinget som i så fall må vedta det, hvis det var det vi skulle
lande på. Jeg ville sjølsagt sørge for at de ting jeg
anbefaler at vi går videre med, har politisk forankring, men det er
kjempeviktig at vi greier å beholde høyspesialiserte tilbud
av beste kvalitet, og at vi omorganiserer videre for å sørge
for at kvaliteten blir enda bedre. 





                

