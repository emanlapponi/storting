  Ja, jeg sjekker gjerne det enda
litt nærmere. Men slik jeg hører representanten
Aspaker framstille situasjonen, vil jeg si at det jo også er
slik på fastlandet, som representanten kjenner godt til,
at dersom man velger en privat lege som ikke
har avtale med det offentlige, må man betale en høyere
egenandel enn hvis man velger et offentlig tilbud.
Slik jeg hører det nå bli framstilt, er det jo
den samme situasjonen så lenge folk har mulighet
til å velge et offentlig tilbud, hvor det er lavere egenandel.

Jeg mener ut fra den kunnskap jeg
har om det, at innbyggerne på Svalbard er godt dekket gjennom
det tilbudet som er, både offentlig og privat.
Så må det være et valg, da,
offentlig eller privat, slik det også er
på fastlandet.

