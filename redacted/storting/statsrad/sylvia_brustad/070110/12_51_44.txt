  Det som vel er forskjellen, er at man har
færre fastleger å velge mellom på Svalbard
enn man har på fastlandet, fordi det ikke er
så mange leger tilgjengelig ved Longyearbyen
sykehus. Men slik jeg har forstått det, er det en valgmulighet – det
er mulig å velge mellom de legene som til enhver
tid jobber i Longyearbyen, og den private legen.

Jeg skal gjerne undersøke dette enda
nærmere, men i utgangspunktet er det et klart prinsipp
fra vår side at så lenge vi har et valgtilbud
og et godt offentlig tilbud som dekker det behovet som er, kan vi ikke
ha andre regler på Svalbard i forhold til å få dekket
legetjenester hos private enn vi har på fastlandet. Men
la meg gå en ny runde, bare for å sjekke
det helt sikkert.





                

