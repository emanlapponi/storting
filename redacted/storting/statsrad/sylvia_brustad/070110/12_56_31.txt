  Etter den orienteringa jeg har fått
fra Helse Nord, er det ikke snakk om nedleggelse, men
om en omorganisering og innlemmelse i en annen avdeling. Man jobber
nå med å få en egen avdelingsoverlege
og selvfølgelig med å få inn kompetent personell eller
bruke dem som var på den andre avdelingen,
til denne viktige jobben.

Det som er poenget her, er at Helse Nord – og
derved Helse Finnmark – har et ansvar for å sikre
at også innbyggerne i Finnmark får tilbud
om rehabilitering. Det er det som er det viktigste
for meg. På hvilken måte de velger å organisere
dette tilbudet, er Helse Finnmarks og Helse Nords ansvar. Jeg har bare
understreket overfor Helse Nord at de skal ha et sørge
for-ansvar for alle som trenger rehabilitering. De må sørge
for at så skjer.

