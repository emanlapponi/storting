  For det første er jeg enig
i at vi ser eksempler på at det ikke
alltid fungerer godt nok. Det er også bakgrunnen
for at vi har ment at det har vært behov for å kjøre
en egen informasjonskampanje overfor fastlegene slik at de vet hvilken
plikt de har som leger til å informere om retten
til fritt sjukehusvalg.

Så er jeg innstilt på så fort
vi er ferdige med forsøket med pasienthjelpere, å evaluere
det og se om det også kan være
et verktøy.

Men til spørsmålet fra representanten
Nesvik om jeg også vil bruke andre
kanaler i tillegg til det vi nå allerede har igangsatt,
til å informere bedre om hvilken plikt – jeg understreker
plikt – legene har til å informere om dette, er svaret
ja. Det kan skje både via Legeforeningen, via
den kampanjen vi allerede har hatt overfor fastlegene, osv. Jeg oppfatter
at det ikke er det viktigste hvilken måte
vi gjør det på. Men jeg kan forsikre representanten
om at jeg kommer til å følge opp dette, for jeg
mener det er viktig. Og det er selvsagt slik at når
Stortinget vedtar lover og regler, så skal det
følges opp. Da skal vi prøve å bistå,
slik at det faktisk skjer i praksis.

