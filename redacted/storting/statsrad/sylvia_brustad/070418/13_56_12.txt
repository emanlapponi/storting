 For det første er jeg helt
enig med representanten Bøhler i at dette er en viktig
sak. Det er dramatisk at så mange mennesker årlig blir
sjuke, og at så mange dør av sjukdommen.

Jeg kan bare bekrefte det statssekretær
Libak sa – til Dagbladet, var det vel – at vi
vil gjøre fastlegene oppmerksomme på at de må være
flinkere til å henvise de mest utsatte gruppene eller
de målgrupper som det er viktig å sette inn ekstra
innsats overfor, til screening eller ytterligere undersøkelser.

Jeg tar med meg signalene fra representanten
Bøhler om pilotforsøk – vi får
vurdere det nærmere. Samtidig mener jeg at det
aller viktigste er å gjøre
det vi kan for å forebygge – så lenge
vi vet at røyking er en så stor årsak til
denne type sjukdom – og sette inn hovedstøtet
der. Men selvfølgelig må vi også gjøre
det vi kan for å avdekke sjukdommen så tidlig
som mulig. Vi vet at når det gjelder slike alvorlige sjukdommer,
er det viktig å få satt diagnosen tidlig – da
vil prognosene også være bedre.

