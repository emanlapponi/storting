 Jeg kan bekrefte at jeg i høyeste
grad følger med. Og jeg er selvfølgelig svært
interessert dersom det er mulig å komme
fram til vaksiner, nye behandlingsmetoder eller annet
som kan hindre at så mange mennesker blir så alvorlig
sjuke, og at mange dør av sjukdommen.

Jeg kan ellers orientere om at i USA startet
de i 2002 en studie der 50 000 personer med høy risiko
for å få lungekreft skal screenes.
Det er et program som går over tre år, og de skal
så følges opp i ytterligere fire år.
I tillegg til det vi velger å gjøre her i Norge,
vil dette være et veldig viktig bidrag til å finne
ut om det f.eks. er screening            – kombinert med
andre metoder – som er svaret, eller
om det er annet som er mer effektivt.

Jeg er helt enig med representanten Bøhler
i at dette er et område som det må fokuseres mer
på, og som må få høyere status.
Vi må se på hva vi mer kan gjøre for å hjelpe
de menneskene som får denne sjukdommen – og aller helst
gjøre det vi kan for å unngå at de får
den.





                

