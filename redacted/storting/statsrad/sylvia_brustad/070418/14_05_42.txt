 Det er veldig vanskelig å være
helt bastant når det gjelder det spørsmålet.
Jeg kan heller ikke si at jeg har detaljert kunnskap om flåtten
spesielt. Jeg beklager det.

Når det skjer klimaendringer, er det
klart at det også teoretisk
under gitte forhold kan gi oss utfordringer. Men forskjellen på oss
og veldig mange andre land i verden som er betydelig dårligere
stilt, er at vi har en veldig god overvåking. Vi følger
veldig godt med på hva som skjer med artene, og hva det
kan føre til av sjukdommer. Vi har god beredskap
og overvåking når det gjelder smittevern, og vi
har ikke minst et veldig godt – tross alt – utbygd
helsevesen som gjør at vi, i motsetning til veldig mange
andre land, kan gi rask behandling når det er
nødvendig.

Vi kommer fra Regjeringas side selvfølgelig
til å følge dette veldig nøye. Det er
bakgrunnen for at vi nå oppretter en egen styringsgruppe
som skal se på hva de klimaendringene som er i gang, kan bety
for helsa vår og også internasjonalt,
og vi vil fortsette pådriverrollen i forhold til det nye
internasjonale helsereglementet.

