  Slik jeg har varslet tidligere, jobber vi
akkurat med de tingene der ved at vi nå går gjennom
avtalespesialistordningen for å se på hvordan
den enda bedre kan integreres i spesialisthelsetjenesten,
for det er viktig. Og det er veldig viktige mennesker som arbeider
der, som vi trenger å dra nytte av i vår totale
helsetjeneste, det er det ingen tvil om – også i
forhold til fritt sjukehusvalg. Og da er selvfølgelig en
av de tingene vi nå ser på, det representanten
Nesvik her tar opp i forhold til avtalespesialister. Jeg kan bekrefte
at jeg er like opptatt av at Fritt sykehusvalg Norge
må være oppdatert på dagens
virkelighet. Det må være korrekt informasjon,
og det skal være åpenhet, slik at den
valgmuligheten er reell for pasientene. Jeg tar til etterretning
at vi har fått signaler på at det ikke
alltid er sånn pr. i dag. Det tar jeg på største
alvor. Derfor har vi allerede igangsatt et arbeid for å forbedre
det, og jeg håper vi skal kunne se positive resultater
i løpet av kort tid.





                

