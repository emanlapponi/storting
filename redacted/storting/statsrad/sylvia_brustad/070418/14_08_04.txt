  Jeg vil bare understreke at Regjeringa
følger veldig nøye med på denne utviklinga.
Derfor setter vi ned grupper som skal følge det helt spesielt.

Det er også riktig, som
representanten sier, at malariamyggen finnes i Norge. Og som jeg
sa, hvert eneste år er det en del mennesker som drar til
utlandet og har med seg malariasmitten tilbake. Så teoretisk
sett er det ingen tvil om at det kan spre seg her i landet også,
dersom vi ikke er oppmerksomme, og dersom ikke
nødvendige tiltak blir iverksatt. Men vi har et godt behandlingssystem.
Og igjen: Den myggen som gir malariasmitte, ernærer seg
av husdyr. Dette dreier seg om områder
der det bor få folk, men det er klart at vi vurderer hele tida
løpende hva vi må foreta oss. Så det
er klart at informasjon er helt sentralt. Jeg nevnte at når
det er flom og storm f.eks., er det svært viktig at befolkninga
er informert om hvordan man håndterer det for å unngå smitte.

Jeg tar med meg signalene fra representanten
Ludvigsen i forhold til dette viktige spørsmålet, også i
det arbeidet vi nå er i gang med.





                

