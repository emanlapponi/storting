  Jeg vil ikke gå inn i komiteens
behandling og de valg som komitemedlemmene gjør. Like lite
som jeg som stortingsrepresentant hadde
likt det hvis en statsråd hadde ment noe om det, tror jeg
kanskje også at nåværende stortingsrepresentanter hadde
likt det hvis jeg hadde ment noe om det. Men vi er veldig opptatt
av å lytte til dem det gjelder. Derfor har Regjeringa i
forbindelse med den strategien som vi nå jobber med, mange
møter, mange besøk og mange innspill fra dem det
gjelder, fra barn sjøl, fra deres foreldre, fra
brukerorganisasjoner, fra dem som jobber i sektoren, fra opptreningsinstitusjoner – fra alle
sammen. Jeg mener at det er veldig viktig, fordi det ofte
er de det gjelder, i denne saka som i andre
saker, som vet hva dette dreier seg om.

Jeg kan forsikre representanten Sjøli
om at vi skal fortsette å styrke satsinga innenfor
rehabilitering generelt og barnehabilitering spesielt. Jeg er veldig åpen
for å prøve ut nye ting for å gi dem
det gjelder, et bedre tilbud og et mer verdig liv enn
det jeg dessverre ser at noen opplever pr.
i dag.





                

