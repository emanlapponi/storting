 Jeg vil bare understreke at departementet som eier sjølsagt forholder seg til styret i Statkraft og til konsernledelsen. Jeg har fått en redegjørelse fra Statkrafts konsernsjef, der det presiseres at de påstandene som kom fram i Brennpunkt, ikke er riktige. Jeg kan også informere om at det også framgår av denne redegjørelsen at Statkraft umiddelbart satte i gang tiltak for å bedre kommunikasjonsrutinene og sikre konsistens mellom selskapets holdning og den oppfatning som skapes i det offentlige rom.


Så jeg bare gjentar så sterkt jeg kan: Det foreligger verken fra Regjeringas side eller fra Statkrafts side ved styret og konsernledelsen noen planer om å tillate bygging av kjernekraftanlegg i Norge.


Når det så gjelder spørsmålet om Thor Energy i forhold til Statkraft, blir et eventuelt kjøp av en aksjepost der, som Statkraft på et tidspunkt vurderte, ikke noe av.


