  Jeg kan bare gjenta at en del av
de hendelser vi har sett den siste tida, helt klart er kjempetragiske.
Man må jo hele tida bestrebe seg på å gjøre
alt som står i ens makt for å prøve å unngå slike
hendelser. Jeg har tillit til bl.a. det arbeidet Statens helsedirektorat
og Politidirektoratet gjør. Man kommer ut med et rundskriv
i løpet av veldig få dager, rett og slett med
retningslinjer for hvordan dette samarbeidet
skal skje. I det ligger det jo at man må ha et opplegg
der man både foretar risikovurderinger, som representanten
er opptatt av, og et opplegg med oppfølging av hver enkelt dersom
det er nødvendig, i kommunen eller i et annet
behandlingstilbud. Det mener jeg er helt selvsagt. Jeg
mener også at samhandling, som representanten
er opptatt av, i dag dessverre ikke
alltid er nok.

Så sier fagfolk – jeg
gjentar det – at det ikke alltid er lett å kunne
forutsi hva som kan skje, men man må i hvert fall sikre
seg så langt det overhodet er mulig.

