 Jeg mener det er en god fordeling mellom de tre berørte fylker: tre representanter hver. Jeg minner om at i forrige styreperiode var det f.eks. bare én fra Nord-Trøndelag. Jeg merker meg jo veldig at Høyre er mer opptatt av å ha en representant fra Romsdal enn en fra Nord-Trøndelag, som de da har fått inn i denne sammenhengen. 




Og - igjen: Det er krevende å sette sammen styrer. Dette handler ikke om å kvitte seg med såkalt brysomme styremedlemmer, for det har jeg ikke opplevd at Torgeir Dahl har vært, men det handler om å sette sammen et styre hvor alle de som sitter der, evner å se helheten for hele regionen, og ikke bare for den kommunen eller det fylket de kommer fra.





                

