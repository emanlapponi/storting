  Det må ikke herske noen
tvil om at lovpålagte oppgaver og lover skal følges, også i
Helse Vest og i Helse Bergen. Jeg forutsetter at ledelsen i Helse
Vest ser på – og det er jeg helt sikker på at
de gjør – den situasjonen som nå er
i Helse Bergen, og særlig knyttet opp mot Haukeland sykehus,
i forhold til at dette følges opp.

Vi har fått inn betydelig mer penger
for inneværende år. Hva som måtte komme
av penger i tida framover, regner jeg med at representanten
har forståelse for at jeg ikke kan svare på noen
dager ut i det nye året – men det er klart at
jeg er veldig oppmerksom på den situasjonen som
er i sjukehussektoren. Men denne regjeringa har altså nå rukket å sitte
i drøyt to og en halv måned, og vi greier ikke å lage
revolusjon på så kort tid.





                

