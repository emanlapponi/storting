  Som helseminister og som representant for
denne regjeringa er det selvfølgelig pasientene jeg først
og fremst er opptatt av, og av at det skal være
tilbud av god kvalitet, godt faglig nivå og kortest
mulige ventelister.

Så tror jeg representanten har et
poeng i at de som får behandling – dersom de venter
kortest mulig tid, får best mulig behandling osv. – ikke
er så opptatt av hvor de får den, men bare
av at de får den. Men vi mener altså at
det fortsatt er ledig kapasitet noen steder i det offentlige,
som kan utnyttes på en langt bedre måte.
Vi mener det er viktigere enn å styre etter
de prinsipper som den forrige regjeringa gjorde – å legge
til rette for at private, kommersielle aktører skal få enda
flere avtaler. Det ønsker vi å begrense,
og vi mener at summen av dette ikke gir pasientene
noe dårligere tilbud enn det som har vært politikken fram
til nå.

