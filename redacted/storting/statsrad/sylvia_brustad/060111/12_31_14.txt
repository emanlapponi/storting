 Når det gjelder skjevfordelingen,
er vi opptatt av å rette opp den. Jeg kan ikke
nå gå inn i og gå god for hvilke tall
som gjelder, men vi kommer tilbake til en eventuell ytterligere
forsering av det i statsbudsjettet for neste år. For inneværende år
er det vedtatt at vi går fram ett år fortere enn
det som det opprinnelig lå an til i planene.

Når denne regjeringa greide å få opp
500 mill. kr mer enn det opprinnelig lå an til, etter
at vi hadde sittet i statsrådstolene i 14 dager til tre
uker, synes jeg ikke det er så aller verst, men
jeg skjønner at dette ikke har løst alle
utfordringene i Helse-Norge. Det er også slik
at Stortinget har vedtatt at det skal være økonomisk
balanse i alle våre helseforetak
i løpet av inneværende år, så det
er på en måte to hensyn som går
litt mot hverandre. Det er klart at det byr på utfordringer
i Helse Vest og i andre deler av landet. Skjevfordelingen
skal vi rette opp. Det har kommet mer penger. Hva som kommer framover,
må vi ta stilling til i budsjettene, men dette er jeg selvfølgelig
særdeles opptatt av.

