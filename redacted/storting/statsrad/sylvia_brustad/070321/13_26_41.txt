  Ja, det tar jeg virkelig med meg. Og der må vi
appellere til våre kommunepolitikere, som skal
iverksette dette i alle kommuner, men
jeg snakker høyt om det så ofte
jeg kan, for jeg mener at det er særdeles viktig.
Jeg er helt enig med representanten Dåvøy i at
på den måten når vi unge folk
som vi ellers ikke greier å nå i det
ordinære tilbudet. Jeg tror det er ganske logisk
at ungdom flest ikke bestiller time hos fastlegen
hvis de har problemer eller har opplevd
noe hjemme kvelden før. Da er det viktig at det er noen
voksenpersoner der – der og da, eller kvelden
etter, eller når det måtte passe ungdommen.

Jeg oppfatter at representanten Dåvøy
og jeg og de partier vi representerer, er meget enige
om målet i denne saken. Det er også veldig
konstruktivt i forhold til å få til løsninger.

