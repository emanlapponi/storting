  Den ordninga jeg viste til i stad, som gjelder
dem som er sjukmeldte, står i fare for å bli
sjukmeldte eller skal tilbake til arbeid, er en egen ordning,
som går på egen kjøl, med egne
penger.

Dette skal ikke gå ut over
tilbudet til andre pasienter som ikke er i samme
situasjon. Derfor har vi to forskjellige løp, og det gjelder også rehabilitering.
Det at vi skal gi rehabilitering til dem som skal tilbake i jobb,
skal ikke gå ut over dem som ikke skal
tilbake i jobb, f.eks.

Denne regjeringa prioriterer rehabilitering
veldig høyt, og vi arbeider veldig grundig med det. Vi
har allerede for inneværende år øremerket
ganske betydelige beløp til dette området.

Det meste av rehabilitering foregår
i sjukehus.

Jeg håper representanten er enig med
meg i at når det snakkes om hvilke institusjoner vi skal
ha, er det også viktig å vurdere kvaliteten.
Det er dessverre sånn at det finnes noen
institusjoner – uten at jeg skal nevne navn her og nå – som
nok ikke har den kvaliteten som må til for å få folk tilbake
til den funksjonen de trenger å komme tilbake til.

