 Det jeg er enig med representanten Lønning
i, er at behovet er større enn dagens tilbud. Jeg har i
min tid som helseminister gitt instrukser – for å bruke
det ordet – til de regionale
helseforetakene om at rehabilitering skal prioriteres,
og jeg kommer til å fortsette å gjøre
det. Regjeringa kommer også tilbake til konkrete
tiltak i den saken i løpet av dette året.

Så er jeg enig med Lønning
i at det er viktig å se framover og at vi samler
oss om det vi kan være enige om. Representanten
Lønning velger å legge hele ansvaret
for situasjonen i rehabiliteringtilbudet på denne
regjeringa, men det er et faktum – det er viktig for meg å si
det – at vi overtok i 2005 med et ganske vanskelig
utgangspunkt, og da er det flere enn dagens regjering som må bære
ansvaret.

Når det er sagt, vil jeg si at jeg
er opptatt av å se framover, og jeg oppfatter at vi er
enige om at vi samlet sett skal prøve å styrke
dette tilbudet.





                

