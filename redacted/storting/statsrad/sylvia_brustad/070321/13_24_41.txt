  Jeg er for det første helt
enig i alt det som sies om hvor viktig denne tjenesten
er i det forebyggende helsearbeid. Jeg vil også bare gjenta
at jeg mener at omfanget av skolehelsetjenesten i dag
er for dårlig, det er for lite. Det er ikke dårlig
det som er der, men det er for lite. Derfor må vi ha enda
flere ansatte inn i skolen for å gjøre denne viktige
jobben.

At dette er et lavterskeltilbud, mener
jeg er viktig. Jeg mener også det er
viktig å videreutvikle det med tanke på åpningstider.
At helsestasjoner har åpent på ettermiddager og
kvelder, slik det nå forsøkes ut i noen
kommuner, slik at ungdom kan gå dit uten at andre
vet om det, uten å bestille time osv., gjør
at vi når enda flere enn det vi gjør
på den vanlige skoledagen. Så her må vi
kombinere flere ting. Jeg er veldig åpen for å vurdere
det meste, for å si det på den måten,
for å få styrket denne viktige delen av det forebyggende
helsearbeidet.

