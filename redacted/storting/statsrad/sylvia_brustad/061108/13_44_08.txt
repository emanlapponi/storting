 Generelt må jeg si at det er en helt
klar prioritering fra denne regjeringas side: De som trenger hjelp
innafor psykiatrien og innafor rusområdet,
skal få enda høyere prioritet enn de
som trenger hjelp innafor somatikken. Det har vi gitt
beskjed om til våre helseforetak for inneværende år.
Det er også slik at det for første
gang nå faktisk er sånn at veksten er
større innafor rus og psykiatri. Det er fordi
vi er helt avhengige av at pengene blir brukt slik vi mener
at de skal bli brukt, til beste for pasientene, og at
vi får behandlet flest mulige pasienter. Jeg mener
at det i det systemet vi har direkte gjennom sjukehusene, gjennom
opptrappingsplanen for psykiatrien, ligger mye penger inne
til å ta hånd om dem som trenger hjelp innafor
psykiatrien. Det betyr ikke at vi er i mål, men
jeg skal forsikre om at vi skal gjøre det vi kan for å følge
opp, og sørge for at pengene blir brukt på riktig
måte, til beste for pasientene, slik at vi får
behandlet flest mulig, men med et kvalitativt godt tilbud.





                

