 Ut fra den oversikten jeg har pr. i dag, er
det ikke grunn til å tro at dette har noe stort
omfang. Men at det skjer, det er helt riktig, det finnes en del
eksempler, og jeg kan være helt enig med spørreren
i at balansen i en del kommuner ikke er god nok i forhold
til hjemmebaserte tjenester, omsorgsboliger og sjukehjem. Jeg vil også gjenta
at jeg mener det er uheldig dersom de ordninger vi har
fra statens side, gjør at en del kommuner prioriterer annerledes
enn det som måtte være best for brukeren. For
utgangspunktet er at tjenesten organiseres ut fra det behov som
hver enkelt bruker har. Så, som jeg har sagt til spørreren
tidligere: Vi er fra Regjeringas side i den runden vi
nå skal ha i forbindelse med omsorgsmeldinga, åpne
for å vurdere alle sider. Vi følger
utviklinga veldig nøye og er, som sagt, svært
opptatt av dette når vi nå, dersom Stortinget
støtter det, skal utforme en ny tilskuddsordning for framtida.

