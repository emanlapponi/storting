 Ja, jeg mener det er helt avgjørende
at vi må ha tillit til de vaksiner som er tilbudt våre
unger, og da er det selvfølgelig også helt
avgjørende at rutinene for kvalitetssikring er veldig gode.

Jeg vil når det gjelder de konkrete
spørsmål som ble tatt opp i Dokument 2 – jeg
likte heller ikke det jeg så der – avvente
redegjørelsen fra Folkehelseinstituttet. Den er altså rett
rundt hjørnet, og jeg vil umiddelbart gå igjennom
den, og også foreslå hvordan vi skal
følge det opp. Jeg kan ikke gå mer inn
på detaljene før
jeg har fått gjort det, men jeg kan forsikre spørreren
om at dette kommer til å skje veldig fort. Det er helt
avgjørende at man dersom noe skulle gå galt, også har noen
rutiner for å følge opp det på ulikt
vis. Men dette vil jeg komme tilbake til så snart som overhodet
mulig.

