  Jeg er innstilt på både å presisere
og informere om hva som må til dersom man vedtar omlegginger,
og hvilket lovverk som gjelder i forhold til hva brukerne faktisk
har rett på. Det er jeg veldig åpen for å gjøre.

Jeg vil også understreke
at i vårt forslag til det nye investeringstilskuddet – det
kjenner jo spørreren godt til – er ett av kravene
at det må være behov for heldøgns
pleie og omsorg. Det er et veldig viktig kriterium. Samtidig må vi også ta
høyde for de mange brukere som nå er
under 67 år, og som også har
behov, i tillegg til de eldre. Jeg er i likhet med spørreren
opptatt av at vi må sikre at det er gode
nok tjenester for dem som trenger det, og i særdeleshet
for dem som trenger mest pleie og omsorg. Jeg skal følge
opp dette på egnet måte og i dialog
med representanten Dåvøy og andre som
jobber med dette i Stortinget.

