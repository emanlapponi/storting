 Jeg er innstilt på å gå igjennom
den saken. Vi vil komme tilbake til det, som jeg sa i mitt hovedsvar,
i den meldinga vi kommer med til høsten.

Når det gjelder omfanget av omgjøring,
slik representanten er inne på, finnes det dessverre
ingen systematisert oversikt over hvor mange kommuner som har omgjort sine
sjukehjemsplasser. Etter det vi kjenner til, etter
kontakt med fylkesmenn og fra diverse medieoppslag, er det en håndfull
kommuner som har vedtatt å omgjøre sjukehjemsplasser
til boliger med hjemmetjenester, og dermed innført tjenestebasert
betaling. Dette skal vi gå ordentlig igjennom og prøve å finne
mer ut av, og også vurdere de forholda som representanten
Holmberg her tar opp. Vi kommer bl.a. tilbake til det i meldinga
til høsten.

