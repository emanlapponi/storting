 Jeg ber om forståelse for at jeg ikke kan svare detaljert på
spørsmålet om størrelser og antallet plasser. Det er
det nå i første rekke styret i Helse Sør-Øst
som har ansvaret for å mene noe om. Jeg vil vel også anmode
om å ha litt is i magen i forhold til at det nå er en prosess
- og det skal være en bred prosess. Det som er det helt klare styringsbudskapet
fra Regjeringens side, er at det kommer et nytt sjukehus i Østfold.
Så må man få tid til å se på det i sammenheng
med hovedstadsområdet og regionen for øvrig. Det som er avgjørende
viktig, er at befolkninga i Østfold eller i Buskerud, eller hvor
man snakker om, skal ha gode helsetjenester, og at det skal være likeverdige
helsetjenester. Det er med det utgangspunktet Helse Sør-Øst
sjølsagt skal se på kvaliteten, spesialistene, men også
på de bygninger som heretter skal bygges.





                

