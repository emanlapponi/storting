 Den
prosessen som styret i Helse Sør-Øst nå har satt i gang
etter oppdrag fra Regjeringen, vil i første rekke gå fram til
oktober i dette året. Det vil være brede prosesser i den planlegginga
og de vedtak som sikkert kommer til å bli gjort etter hvert. Det som
det ikke bør herske noen tvil om, er at det kommer til å komme
et nytt sjukehus i Østfold - og i Buskerud, for den saks skyld. Helse
Sør-Øst holder nå på med en prosess, som representanten
er godt kjent med, i forhold til en helhetlig planlegging. Det som er viktig
for meg å understreke igjen, er at når Regjeringen valgte å
slå sammen de to regionene til Helse Sør-Øst, var det
for at vi skulle gi et bedre tilbud til befolkninga i dette området,
men ikke minst til regionen for øvrig - jeg vil også si til
landet for øvrig. Derfor er den helhetlige tilnærminga her
viktig, og det er sjølsagt viktig at alt ses i en helhet også
når planer om investeringer skal gjøres framover.

