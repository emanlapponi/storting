  Jeg ser at Høyre har interesse
av å prøve å lage masse usikkerhet
og spell rundt dette. Men jeg er også helt sikker
på at hadde Høyre fortsatt hatt helseministerstolen,
så hadde også Høyre
og forhenværende helseminister Gabrielsen vært svært
opptatt av at man hadde full oversikt før han på en måte
gav blankofullmakt til hvordan dette skal gjøres. Og det
er det vi er i gang med. Jeg ber om forståelse for at vi faktisk
trenger litt tid til dette, men det er ikke slik at vi løper
fra noen løfter. Mitt mål på vegne
av Regjeringa er å prøve å finne en løsning.

Jeg vil jo også minne om
at fase 1 heller ikke er ferdig finansiert,
selv om det omtrent er ferdig bygd, og den forrige regjeringa
hadde full mulighet til å utkvittere de nesten 3 milliarder
kr som også mangler der, men jeg så ikke mye
til de pengene heller. Så jeg synes vi skal dempe oss lite
grann i forhold til den debatten, for det er mye penger det her
er snakk om. Og la det være helt klart: Vi gjør
det vi kan for å finne en løsning, men vi må gjøre
det på en skikkelig måte.





                

