  De anbefalinger jeg følger, er faglige
råd, og jeg mener også det
ville ha vært vanskelig både
for meg som statsråd og for Stortinget å skulle
ta stilling til alle de legemidler som etter hvert
kommer på markedet. I hvert fall føler jeg som
statsråd at jeg ikke har godt nok faglig grunnlag
for å kunne ta stilling til alle disse. Derfor
er det Legemiddelverket som må gå igjennom det.
Det de har sagt, sammen med f.eks. eksperter både
fra Norge og fra Sverige, er at det ikke er slik
at det for alle pasienter er riktig å ta i bruk
dette, og at det er viktig å gå til spesialist
for å få det. Det er ikke alle dette
fungerer for. Det er også slik at de det fungerer
for, får søke individuelt, og da vil
de, dersom det er riktig for den enkelte person, få det
innvilget. Det mener jeg er en bra ordning.

