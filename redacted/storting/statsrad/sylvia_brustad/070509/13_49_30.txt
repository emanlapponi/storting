  Jeg skjønner av det representanten
Høglund nå sa, at dette var litt annerledes enn
det jeg hadde oppfattet av spørsmålet, at det
var et litt mindre omfang det egentlig var spørsmål
om.

La meg i hvert fall med en gang si at jeg har
den største forståelse for at personer
som representanten Høglund bl.a. her viser til som har
muligheten til det, ønsker å være aktive
selvfølgelig også på tvers
av kommunegrensene, for det handler bl.a. om å leve
et godt liv. Jeg er også svært åpen
for at vi i alle mulige sammenhenger, ikke minst kommunene
imellom, må se på samordning
på tvers av kommunegrensene.

Så er ikke jeg beredt til å svare
på spørsmålene til Høglund nå direkte
over bordet, men jeg tar med meg de innspill som representanten
Høglund her har, og jeg viser igjen til de innvendinger
som jeg mener en i hvert fall må gå gjennom
før en vurderer eventuelt å skulle gjøre
noe slikt. Men når det er sagt, tar jeg med meg de innspill
som representanten her har.

