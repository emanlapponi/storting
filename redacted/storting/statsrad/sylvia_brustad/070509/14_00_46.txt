  Jeg vil ikke svare noe absolutt
på det i dag. Jeg tror dessuten at det kan være
noe vanskelig, i og med at landet vårt ser ut som det gjør.
Vi har veldig mange små kommuner, og noen av
dem har svært lange avstander. Det kan altså være
litt vanskelig, men jeg skal ikke ha lås på noen
ting på dette stadiet. Jeg er åpen for alle gode
forslag når vi nå går igjennom dette.
Jeg opplever at vi har et felles mål, og det er å gjøre tilgjengeligheten enda
bedre.

Når det gjelder de kommunale legevaktene,
er det jo kommunene som har ansvaret for dem, mens vi har ansvaret
for fastlegene. Så her må vi i høyeste
grad være i god dialog med kommunene,
og det er jeg innstilt på.





                

