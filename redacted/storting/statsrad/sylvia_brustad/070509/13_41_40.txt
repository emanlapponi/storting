  For det første er jeg også glad
for at det er tverrpolitisk stor interesse – i hvert
fall blant de fleste partier – for dette feltet,
for det synes jeg også borger bra for å få til
et enda bedre tilbud.

Jeg kan med en gang si – og da snakker
jeg selvfølgelig generelt – at vi har betydelige
utfordringer innenfor
rusomsorgen, det er det ingen tvil om. Det skal vi snart
komme tilbake til.

Så er det helt klart at i den perioden
representanten Sjøli her viser til, var det redusert kapasitet
på grunn av de ting som jeg har forsøkt å redegjøre
for. Det er beklagelig at noen måtte vente noe
lenger. Jeg har fått opplyst fra Helse Øst at
dette pr. i dag langt på vei nå skal være
brakt i orden, slik at de som trenger hjelp på dagen, får
hjelp på dagen. Når jeg sier det, betyr ikke
det at alt er fullkomment, ei heller i Helse Øst og ei
heller i Oslo. Vi vet at det er store utfordringer
på mange plan knyttet til rus, og det skal jeg love
at vi jobber meget aktivt med.

