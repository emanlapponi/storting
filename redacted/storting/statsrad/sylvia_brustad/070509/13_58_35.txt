  Ja, det kan jeg bekrefte. Jeg har allerede
hatt møte med Legeforeningen hvor dette har vært
ett av mange temaer som det allerede har vært snakket om.
Så det vil være naturlig når
vi nå går enda dypere inn i den problematikken,
at vi snakker mye med dem, at vi snakker mye med dem som har ansvar
for tjenestene, og ikke minst også med
brukerorganisasjonene.

Jeg kan med én gang si at selv om
dette er veldig bra mange steder, er jeg helt enig med representanten
Nesvik i at det ikke er tilfredsstillende nok, når
vi vet at det er såpass mange, tross alt, som må vente
for lenge for å komme til fastlege i første
omgang. En kommer ikke gjennom på telefon, en
må vente for lenge for å komme inn. Tilsvarende
blir det da ofte også lengre
ventetid på legevaktene, så dette blir en slags
ond sirkel. Det må det ryddes opp i, og det skal jeg i
hvert fall bidra til så godt jeg kan, i samarbeid
med de aktører vi skal snakke med på dette området.

