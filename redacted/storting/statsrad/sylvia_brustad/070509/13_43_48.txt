  For det første skal jeg
sjekke det, for det er riktig som representanten Sjøli
sa, at retningslinjene ble stoppet, og det skal lages nye felles,
nasjonale retningslinjer, slik at en ikke blir avhengig
av hvilken helseregion en tilhører.

Så minner jeg bare igjen
om det lovforslaget vi har liggende til behandling her nå,
som skal gi rusmiddelavhengige et mye sterkere vern – eller
rettigheter, for å bruke et annet uttrykk – som
jeg håper Stortinget slutter seg til. Det skal selvsagt være
slik at de som trenger hjelp, skal få det, og det er klart
at de med de mest alvorlige utfordringene, ikke minst
de med rusproblemer, skal få hjelp så raskt som
overhodet mulig.

Så vi kommer tilbake med diverse saker
som vi kan snakke nærmere om. Vi har et meget aktivt arbeid
omkring det, men det er fortsatt en del ugjort. Det er helt klart.





                

