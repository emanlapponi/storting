 Jeg vil bare kommentere hva vi har tenkt å gjøre for å følge opp dette. 




Jeg synes det er prisverdig at dette er tatt opp, og det er selvfølgelig slik at det Stortinget i dag vedtar, vil Regjeringa følge opp, og det er også i stor grad i tråd med det arbeidet som allerede er i gang. Vi har til hensikt å legge fram det vi greier å få fram i vår – jeg sier det på den måten, for det er mye arbeid som skal gjøres på mange områder. Det som konkret ligger her av forslag, og som vi ikke greier å få fram i vår, tar vi sikte på å følge opp i en egen proposisjon til høsten. 




Ellers er det også helt sikkert kjent for Stortinget at vi går gjennom hele plan- og bygningsloven som sådan, som er et litt større arbeid. Men vi skal altså så snart som overhodet mulig sørge for å få fram de ting som er signalisert her, og som også i stor grad er i tråd med det Regjeringa jobber med. 




