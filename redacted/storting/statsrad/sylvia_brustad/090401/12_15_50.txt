 Nå trur jeg det lenge har vært kjent at Statkraft har hatt et ønske om å få en enda mer dominerende eierandel i BKK og Agder Energi, fordi det har vært en uttalt del av deres strategi. I de konkurransemessige vurderingene som så langt har vært gjort knyttet til Statkrafts oppkjøp, er det tatt hensyn til at Statkraft skal kunne eie disse selskapene fullt ut.


Om et slikt oppkjøp skal kunne realiseres, eller rett og slett bli noe av, avhenger av mange forhold. For det første betinger det at dagens kommunale eiere vil selge. Det er en situasjon som ikke foreligger i dag. Det vil også avhenge av om Statkraft har evne til å gjennomføre denne typen transaksjoner – det er også et åpent spørsmål – og også av de konkurransemessige vurderingene på det tidspunktet det måtte bli aktuelt. Dette må vurderes når det eventuelt foreligger som en aktuell problemstilling, og er en aktuell situasjon. Det er det ikke pr. i dag.


