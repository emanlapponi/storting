  Når det gjelder den aktuelle saken som representanten Syversen tar opp, er den «i god rute» - la meg uttrykke meg på den måten. Alt tyder på det.

Det er slik at sjukehusa, gjennom det Stortinget har vedtatt, aldri har hatt så mange penger til disposisjon som de har nå - nesten 85 milliarder kr. Det betyr at folk både i denne delen av landet og i landet for øvrig må forvente bedre helsetjenester.

Så er det noe med teknikken når det gjelder kutt eller ikke kutt. For det som skjer, er at alle sjukehus får mer penger, men det er ikke alle som får like mye vekst som det de har forventet å få. Det er en helt annen debatt.

Jeg har vært med i politikken på riksplan i nesten 20 år, og jobbet mye med sjukehus i mange år, og på enkelte tider av året er det veldig mange forslag som svever i lufta, særlig rundt juletider. Jeg tror en skal vente på de endelige vedtakene før en kommer med den endelige dommen, og stort sett går det vel egentlig ganske bra.





                

