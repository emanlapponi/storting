 Jo, jeg er stadig vekk i samtale med både
Helse Øst og de andre helseforetakene,
og vi er helt enige om at det prosjektet ved det gamle Rikshospitalet,
med de jordmødrene som har tatt det initiativet, er svært
interessant og vil bli vurdert nærmere
med tanke på å prøve å få til
et opplegg. Det er jo det som ligger i det, så herom er
det ingen uenighet.

Jeg synes vel også det blir
interessant å se hva som skjer
når Ahus nå blir ferdig, og hvor mange fra dette
området som også vil velge å føde
der. Så vi får se på hele helheten.
Men representanten og jeg er ikke noe uenige om at vi
skal gjøre det vi kan for å sikre differensierte
fødetilbud av god kvalitet, og at vi så langt
som mulig skal sikre at en får velge det en ønsker.
Dessverre greier vi det ikke pr. i
dag i alle sammenhenger, men vi skal bestrebe oss på å bli enda
bedre.





                

