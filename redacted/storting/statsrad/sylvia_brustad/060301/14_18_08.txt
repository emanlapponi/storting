 Jeg mener at vi skal gjøre
alt som står i vår makt for å sørge
for at barn og unge som trenger hjelp innenfor
psykiatrien, får det så raskt som overhodet mulig,
og av en god kvalitet. Det jobber vi med. Det er det førende.

Så er det altså slik at det
innenfor det offentlige fortsatt er muligheter,
jf. mangel på produktivitet innenfor noen områder,
som gjør at det er mer å gå på – la
meg si det på den måten. Hovedsvaret mener
vi også her ligger i å utnytte kapasiteten
i det offentlige bedre. Men i tillegg til det er det klart at det
finnes private aktører også på dette
området som gjør en bra innsats, og som er et
nyttig supplement for å bidra til å få ventetiden
ned. Vi har ikke sagt at vi skal nulle ut når
det gjelder private, kommersielle aktører, men vi har sagt
at bruken skal reduseres. Hovedmålet – og jeg
understreker det – er å sørge for at
de som trenger hjelp og behandling, særlig sårbare
barn og unge, får det så fort som mulig. Da får
vi ta i bruk de virkemidler vi har.





                

