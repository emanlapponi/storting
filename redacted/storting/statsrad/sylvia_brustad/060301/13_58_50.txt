 Jeg mener at vi så langt
som mulig må legge til rette for at folk kan få oppfylt ønskene
de har om hvor de vil føde. Men samtidig er pasientrettighetsloven
utformet slik at hvis det ikke er plass, i dette tilfellet
ved Ullevål, som veldig mange flere vil til enn det er
plass til, må man godta å få tilbudet
et annet sted for å få forsvarlig fødselshjelp,
rett og slett fordi kapasiteten ikke er stor nok.

Jeg mener det er behov for, som jeg også sa
i mitt forrige svar, å se på det helhetlige
fødetilbudet i dette området, og hvorfor det er
så mange som synes at ABC-tilbudet ved Ullevål
er så interessant.

Jeg har for øvrig merket meg med interesse
at det nå er to jordmødre som planlegger å etablere
fødestue i det gamle Rikshospitalet, basert på den
samme ABC-modellen som ved Ullevål. Det forventes at de
i hvert fall kan ta unna 300 fødsler i året.
Det synes jeg bør oppmuntres. Det synes jeg en bør
gå igjennom. Det har også Helse Øst
informert meg om at de ønsker å gjøre.

Vi får gå igjennom dette.
Helse Øst gjør ikke noe galt i det de
gjør, men jeg skulle ønske at vi kunne
innfri flere ønsker enn det vi gjør
pr. i dag.

