 Jeg har på vegne av Regjeringa, helt
siden vi tok over regjeringskontorene, jobbet det jeg kan for å sikre
at de som lider av psykiske lidelser, og i særdeleshet
barn og unge, skal få raskere og bedre behandling.

Jeg vil også minne om at
det i dag er slik at det innenfor psykiatrien
blir behandlet i gjennomsnitt 1,8 pasienter pr. dag. Det mener
jeg er helt uakseptabelt. Alle vet at det å behandle
folk for psykiske lidelser tar mye tid, både der og da
og i lengden. Men hvis vi bare kunne få hver
behandler til å behandle i hvert fall to pasienter hver
dag i gjennomsnitt, ville vi greie å behandle mellom
3 000 og 4 000 flere pasienter pr. år. Da ville
vi – i et litt forenklet bilde – kunne avviklet
den køen som nå er for barn og unge,
som er helt uakseptabel.

Jeg har også gitt beskjed
om at bevilgningene til psykiatri og rusomsorg
skal ha en høyere vekst enn bevilgningene til somatikken
i våre helseforetak i det året vi nå er inne
i.

Jeg vil også si: Privat
virksomhet er et supplement. Det er ikke hovedsvaret,
ei heller innenfor dette området.

