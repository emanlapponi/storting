 Jeg
er enig i representanten Aspakers fokusering på at dette er et særs
viktig arbeid. Jeg er ikke enig i at dette er en sak som treneres av Regjeringa,
snarere tvert imot. Det er helt avgjørende for oss at vi bl.a. må
få se og lese hva EU gjør angående dette, særlig
opp mot den utviklinga vi ønsker for politisamarbeid, som også
Høyre har gitt bred tilslutning til, innunder Prüm-samarbeidet.
Derfor mener jeg at det er en veldig hensiktsmessig lovprosess som nå
pågår. Det er avansert, og det er komplisert. Det er det. 

Så vil jeg også si at det er ikke noe lovtomt rom på
dette området nå. Vi har regler for hvordan man skal forvalte
viktig informasjon. Det er heller ikke riktig slik som spørreren
sier i sitt spørsmål, at Datatilsynet ikke i dag har mulighet
til å foreta tilsyn av informasjonsflyten. Det har Datatilsynet. Slik
jeg også forstår det, er Datatilsynet fullt ut klar over det.
Så vi har i dag en situasjon hvor man faktisk også kan føre
effektivt tilsyn. 

