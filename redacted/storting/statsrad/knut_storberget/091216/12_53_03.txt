 Jeg er helt enig i representantens betraktninger rundt dette, men jeg er samtidig veldig trygg på trondheimspolitiet. Jeg er ikke sikker på om den framstillingen av deres synspunkter yter dem den største rettferdighet, for dette er engasjerte politifolk som ønsker å gjøre hva de kan for særlig å stanse menneskehandel.


Så er det slik for trondheimspolitiet som det er for politiet over hele landet, at man må følge de veldig stramme reglene vi har når det gjelder det å varsle om straffbare forhold. I utgangspunktet er det taushetsplikten som gjelder.






                

