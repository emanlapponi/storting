 Det er en krevende situasjon, men samtidig, gjennom den samtalen jeg har hatt med lensmannen i Solør nå i dag, får jeg bekreftet at det er ikke mye som skal til for å få vaktlister til å gå i hop, eller at man får tak på de sakene man ønsker å få tak på. Det ble antydet at man ønsket å utvide bemanningen med fire stillinger, og jeg er overbevist om at det vil gjøre sitt til at Solør klatrer oppover når det gjelder polititetthet pr. innbygger. Da syns jeg det er en god start at politimesteren i Hedmark har åpnet opp for at man får bemannet med en polititjenestemannstilling til, og får en nyrekruttert inn i en stilling, som viser at de grep som også Regjeringa tar for å styrke politiets driftsbudsjetter, særlig med henblikk på å få til en økning i antallet sivile, faktisk kommer helt fram, nemlig til befolkningen – også i Solør.


