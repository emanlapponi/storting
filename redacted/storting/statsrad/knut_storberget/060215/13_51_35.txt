 Dette er for så vidt gode
innspill, som jeg skal ta med meg til departementet og til kriminalomsorgen.
Jeg er ikke kjent med at det skal være
en så drastisk reduksjon i forhold
til hundebruk som representanten nå skisserer. Det vil
vi se på, særlig tatt i betraktning at man har økt
antall hundeekvipasjer, og særlig i lys av at dette er
et gunstig virkemiddel å bruke, som også representanten
har vært inne på. Totalt sett vil det
nok for kriminalomsorgens del i det ganske land være
slik at man får økt bruk av disse hundene. Det vil være
meningsløst med en motsatt utvikling. Jeg vil igjen påpeke
at vi raskt kan stirre oss blinde på virkemidler som går
på kontroll i øyeblikket, og glemme det som ligger
bak. Vi må ha begge tankene i hodet på en gang.

Når det gjelder ideen og
innspillet i forhold til urinprøvekontroller i tilfeller
hvor det er erkjent bruk, skal jeg ta med meg det for å se
på om det kan være en mulig strategi.





                

