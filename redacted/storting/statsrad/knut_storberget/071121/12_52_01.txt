  Jeg vil vise til at noe av det som
er foreslått, har man jo full anledning til å gjøre
i dag innenfor det eksisterende lovverket. Noen av forslagene
synes jeg absolutt man bør se nærmere på,
særlig det siste representanten peker på – politiposter
i Oslo. Det var den forrige regjeringa som valgte å legge
ned en god del av politipostene. Jeg tror ikke det var
noe sjakktrekk. Regjeringa arbeider derfor nå med
en bemanningsplan for politiet, og politiposter i Oslo
står sentralt i den tenkingen. Jeg tror at det
er viktig for å få nærhet, særlig til
de gruppene vi her snakker om.

Samtidig er det jo slik – som jeg
gav uttrykk for i svaret – at det er et svært
godt samarbeid mellom politi og barnevern
i kommunen, her i Oslo. Det er også noe man absolutt
bør bygge videre på, for der fins det virkemidler
for å kunne gripe inn mot denne gruppen. Men jeg er åpen
for å diskutere flere forslag, nettopp for å komme
denne type atferd til livs.

