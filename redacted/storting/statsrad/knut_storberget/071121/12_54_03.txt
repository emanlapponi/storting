  Dette er et omfattende spørsmål.

Når det gjelder spørsmålet
om innvandring, har jeg lyst til å si at jeg ikke
vil formulere meg slik at det er innvandring
som sådan som har ført til at man har fått
alvorlig kriminalitet i samfunnet. I Norge er det fortsatt
slik at den største andelen av kriminalitet begås
av oss nordmenn, selv om vi ser at visse innvandrergrupper er overrepresentert
i en del kriminelle handlinger. Men det er ikke innvandring
som sådan som har ført til dette. Jeg mener
at vi har store utfordringer i forhold
til hvordan vi integrerer, og i hvilken grad man forhindrer at bl.a.
yngre gutter som kommer fra utlandet, dropper veldig raskt
ut av videregående skole.

Argumentasjonen omkring å få offerperspektiv
er jeg enig i. Ofrene er jo opptatt av at man skal unngå slike handlinger
i framtida, ofrene er opptatt av at vi skal forebygge. Dette er
altså ikke hensyn mot eller for, men
jeg tror vi kan tjene ofrenes sak ved å være
raskere og reagere tydeligere.

