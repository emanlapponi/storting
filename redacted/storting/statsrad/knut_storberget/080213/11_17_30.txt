 Jeg
vil be spørreren om å utvise varsomhet med ved enhver anledning
å si at det er manglende ressurser, og at det ikke oppnås resultater.
Det er et uheldig signal å sende ut, all den tid et samlet storting
faktisk har bevilget mer penger til politiet og til tiltak når det
gjelder dette. 

Så trekkes Lommemannen-saken fram. Hvis det
skulle være et eksempel på at vi nå står i en situasjon
hvor vi ikke satser på denne typen saker, sender vi ut feil signaler.
Da må man i så fall rette adressaten til tidligere justisministere
og den tidligere regjering, som i så fall ikke lyktes med bl.a. å
få gjennombrudd i den typen saker. Når vi faktisk får
gjennombrudd, må det jo være grunn til å si at dette er
saker hvor man ser at det nytter å sette i verk tiltak. Det nytter
å bruke mer ressurser på det, og nå har man jo - som jeg
sa i mitt svarinnlegg - tatt sikte på å jobbe med å få
økt bemanningen i Kripos i forhold til den typen saker spørreren
spør om. 

