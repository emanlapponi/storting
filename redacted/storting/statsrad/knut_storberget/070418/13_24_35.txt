  Stortingets vedtak skal selvfølgelig
følges opp. Det man forholder seg til her, er først
og fremst den satsingen vi nå skal ha på DNA,
hvor regjeringsplattformen har uttalt seg klart i forhold til det.
Jeg har sagt at også når det gjelder
spørsmålet om obduksjoner, får man vurdere
det i denne sammenheng. Samtidig må jeg si at mye av den
etterforskningen politiet gjør ute,
koster mye penger. Obduksjoner utgjør ikke noen
særlig stor andel av etterforskningskostnadene. Vi kan ikke
basere finansieringen av norsk politi på sentral
finansiering av det ene og det andre. Det skal
særlige grunner til at man har en slik særlig
finansieringsordning. Vi har sagt at det er aktuelt når
det gjelder DNA-finansiering. Så vil vi komme tilbake til
spørsmålet om obduksjoner.

Jeg minner om at påtaleinstruksens
krav er helt klart, uavhengig av spørsmålet om
kost–nytte og kostnadene ved obduksjoner, særlig
når man står overfor alvorlige situasjoner hvor
man har mistanke om drap.

