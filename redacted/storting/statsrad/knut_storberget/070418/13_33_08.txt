  Jeg synes ikke det er riktig av
meg som regjeringsmedlem og justisminister å gi den ene eller
den andre attesten i forhold til hvordan Finnmarkeiendommen
som grunneier forvalter denne eiendommen, på lik
linje med at jeg viker tilbake i forhold til andre grunneiere.
Om det må man også innhente mer informasjon.

Når det gjelder spørsmålet
om småviltjakt, er dette regulert klart i finnmarksloven.
Men man har adgang til å foreta begrensninger der man bl.a.
ut fra bestanden har behov for å gjøre dette,
noe man også må gjøre andre
steder i landet.

Jeg minner igjen om at det store diskrimineringsspørsmålet
i forhold til denne loven nok ikke dreier seg
om spørrerens jaktrett, men om urfolket – og også andre
i Finnmark – som over lang tid ikke har hatt
de samme rettighetene som man har hatt ellers i Norge.

