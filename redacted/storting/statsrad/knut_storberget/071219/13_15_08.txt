 Vi vil aldri komme i en situasjon
der det er like vilkår over hele Politi-Norge
i den forstand at stedene er like attraktive å søke seg
til. Det er ikke til å stikke under stol at noen
steder i politiet er mer attraktive enn andre,
fordi folk faktisk oppfatter arbeidsoppgavene som mer spennende
der. Og sånn skal det være. Men det spørreren
vel sikter til, er at man skal sikre at arbeidsvilkårene
i stor grad slår likt ut, og bidra til det gjennom det
regelverket vi har. Det mener
jeg er et ansvar også for undertegnede, og det
vil jeg bidra til.

Samtidig har vi sett at den måten
Kripos jobber på, nettopp trekker til seg veldig
mye god kompetanse, og at det for mange er et veldig attraktivt
sted å være. Og der er jeg helt enig med spørreren:
Vi trenger et sterkt Kripos for å kunne drive bistand overfor
politidistriktene ute, og selvfølgelig også når
det gjelder de sakene som Kripos sjøl håndterer.

