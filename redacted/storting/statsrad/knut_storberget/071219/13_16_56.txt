 Det er til vurdering. Vi har også fra
Regjeringas side nettopp gått til det skrittet
at vi har styrket Kripos og Det nasjonale statsadvokatembetet – som
er veldig knyttet til Kripos’ aktiviteter – senest
i inneværende års budsjett, og det ligger også inne
for neste års budsjett.

Det er særlig på noen
områder jeg mener det er
viktig at vi henger med i forhold til kompetanse. Når det
gjelder kriminalitet på Internett, har vi samlet veldig
god kompetanse i Kripos. Den er av internasjonal klasse, etter
min mening. Den må vi ta vare på. Der
har vi også valgt å foreta en styrking,
bl.a. ved å etablere en politistasjon
på nett. Det er et godt eksempel på hvordan
vi samtidig som vi kan bidra med mer ressurser og penger, også hegner
om den utrolig viktige kompetansen som Kripos utgjør
på internettfeltet, og som har stor internasjonal betydning.





                

