 Når vi initierer forskning på dette området og ber om forskning, enten det er på egen
              kjøl eller – jeg ser på ministeren for høyere utdanning – i samråd med andre
              departement, er det nettopp fordi vi ønsker å se: Virker det vi gjør? 

Når det gjelder de frivillige organisasjonene, er det ingen hemmelighet at det er
              bred enighet i Stortinget om at vi bør styrke de frivilliges innsats på dette feltet,
              og det er gjort i løpet av de siste årene. I kjølvannet av det er det også viktig å se
              om dette virker. Se på Røde Kors’ visitortjeneste: Har den betydning i forhold til
              tilbakefall? Jeg mener at den åpenbart har det, men det ville være veldig interessant
              å se om den virker. Se på WayBack, som er en organisasjon som har fått et betydelig
              løft i løpet av de siste årene – det er tverrpolitisk enighet om det i Stortinget – og
              som jobber på en helt annen måte enn det tradisjonell kriminalomsorg har gjort. 

Hvis vi får ja på spørsmålet om slike tiltak virker, så har vi absolutt store
              muligheter i norsk kriminalomsorg. 





                

