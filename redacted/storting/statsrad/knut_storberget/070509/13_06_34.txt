  Jeg er enig med spørreren i vurderingene
rundt det å være til stede ved veldig
mange kriminalitetstyper. Det er bakgrunnen for at Regjeringa har
valgt å styrke Oslo-politiet. I den grad jeg forsøkte
meg på historieskriving, er det slik at vi faktisk har
styrket politiet. Den samme oppklaringsprosenten som spørreren
nå nevner, var også gjeldende under den
forrige regjeringa, da spørreren sjøl
var finansminister. Hvis man virkelig var bekymret for dette, kunne
man tatt grep da, og ikke foretatt det kuttet som man
gjorde i 2005 på Oslo-politiet, og som vi er i ferd med å rette
opp.

Så er det avgjørende for
meg å understreke at vi klarer ikke alene å bevilge
oss ut av bemanningssituasjonen i Oslo, for vi trenger faktisk flere
politifolk. Og det tar tid – selvfølgelig. Men
jeg er i hvert fall glad for å kunne si at vi i år
vil få det opptaket som jeg beskrev i sted, og som i hvert
fall vil legge grunnlaget for at vi med felles vilje kan få styrket også Oslo-politiet.

