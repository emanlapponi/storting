 Mitt poeng er todelt. Det er vanskelig å konstatere og beregne
kostnadene ved kriminalitet. De debattene har siden 1992 egentlig gitt oss
ganske lite. Skal vi knytte økonomiske argumenter til kriminalitetsbekjempelse,
må vi gjøre det i forhold til en kostnad-nytte-effekt. Vi må
se på hvilke tiltak som faktisk bidrar til nedgang i kriminaliteten.
Står man f.eks. overfor store unndragelser når det gjelder skatt,
er et veldig kostnadseffektivt tiltak å opprettholde den innsatsen
man gjør i skattevesenet og i tolletaten, og ikke gjøre som
Fremskrittspartiet foreslo i sitt budsjett, nærmest radere ut en av
de viktigste innsatsfaktorene som bidrar til å avdekke veldig stor
økonomisk kriminalitet. Det er en type debatt som jeg syns er mer
relevant enn å finne et tall på den totale prisen på kriminalitet.
Barn og kvinner som opplever vold hjemme, vil aldri kunne manifestere sine
lidelser i kroner og øre. De må motiveres ut fra noe annet.

