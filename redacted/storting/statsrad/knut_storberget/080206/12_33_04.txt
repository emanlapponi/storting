 Vi har fått
betydelig gjennomslag i Regjeringa for rekordsatsing på politiet.
Aldri har politibudsjettene vært så store som nå. Vi har
hatt rekordsatsing på nedbygging av soningskøene, som aldri
i løpet av de siste to årene har vært så lav som
nå. Vi har fått gjennomslag til å gjennomføre en
viktig reform for å oppklare mer kriminalitet, nemlig DNA-reformen,
som kommer i år. Grunnen til dette er jo ikke først og fremst
store økonomiske utgifter for samfunnet, men fordi mye av den kriminaliteten
vi avdekker, er forbundet med store lidelser for befolkningen. Hvis vi forebygger
ved å ha en aktiv justissektor, vil det skape et bedre liv og mer
frihet for dem som i framtiden slipper å oppleve slik kriminalitet.
Det har vært - og vil være - motivet for Regjeringa framover,
også når det gjelder vår satsing på bekjempelse
av vold mot kvinner og barn, som vi mener vil ha problemer med å komme
på banen dersom vi skal begynne å måle det i kroner og
øre. Der er vi nødt til å vise fram menneskene, få
fram historiene, slik at vi forstår hva slags lidelser folk utsettes
for. 





                

