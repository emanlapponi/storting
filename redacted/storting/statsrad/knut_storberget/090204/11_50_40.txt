 Jeg tror jeg bare kan si meg enig i forutsetningene i spørsmålet: Hvis det man leser i bl.a. Verdens Gang skulle være tilfellet, at det foregår den type aktiviteter, så er det svært uheldig.


Punkt 1: Det er det ikke opp til meg å avgjøre. Det ligger i Fornyingsdepartementet, og jeg vil overlate til fornyingsministeren å svare på spørsmål om den type aktiviteter – i den grad de finner sted.


Punkt 2: Jeg mener det er avgjørende at vi alle søker å bidra til at vi får ro rundt situasjonen i politiet. Vi har fått et innspill fra Politiets Fellesforbund, hvor det som gikk på mitt område, var å skaffe 200–300 sivile stillinger for å lette presset. Vi har valgt å svare det med å foreslå 460 stillinger.


Jeg må med respekt å melde si at nå er det tatt betydelige grep. Det må kunne bidra til at man tar konsekvensen av nettopp disse grep og får ro.


