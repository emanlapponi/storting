  Dette er jeg enig i. Samtidig er jeg veldig
glad for at mange ordførere, og også Agderrådet,
er så engasjert i det å skape mer trygghet i Agder.
Det er en forutsetning for at vi skal få fokus på hvor
viktig det er å oppklare kriminalitet.
Slik sett hilser jeg de innspillene som kommer derfra, velkommen. Det
tror jeg er en forutsetning for at vi skal klare å løfte innsatsen også i
Agder, og for at vi, når framtidige budsjetter blir lagt, også skal
styrke politiet i Agder, som vi har ambisjoner
om.

Den styrkingen kommer på bakgrunn
av at nettopp representanten Klungland har bidratt til å fokusere
på det man skal fokusere på, slik at vi får
riktig faktum, men vi skal også fokusere på at
man faktisk leverer gode resultater. Det må være
en stimulans til å styrke politidistriktet ytterligere.
Det er mye mer givende å styrke politidistrikter som leverer gode
resultater, og som også tør prioritere annerledes.
Det gjør Agder politidistrikt. Det er klart at å drive
en så aktiv etterforskning
av familievold har kostet, men det skal også lønne
seg.

