  Jeg har vel egentlig min fulle hyre
med å tenke tanker om hvordan vi kan gjøre jobben
innenfor de rammene vi har i dag.

Jeg må si at jeg er veldig godt fornøyd
med fylkesmennenes rolle i dette arbeidet. Det er kanskje mange
som ikke er klar over det arbeid som fylkesmennene gjør
hver dag, og den betydningen som fylkesmennene har for akkurat denne
sektoren. Man blir først klar over det når det er
for sent, når det smeller. Jeg mener at vi har gode
muligheter til nettopp gjennom fylkesmennene å få til gode resultater
i forhold til dette, for, som spørreren nettopp pekte
på, gjøres det et veldig godt arbeid når
man har et godt planverk og har øvd. Så ser vi
at mange kommuner strekker seg mye lenger i slike situasjoner, og
bidrar kanskje langt utover hva man kunne ha forventninger om, for å hjelpe
sin egen befolkning. Det er en god, norsk tradisjon. I så måte
mener jeg at fylkesmennene, slik systemet er i dag, har
en veldig viktig rolle.





                

