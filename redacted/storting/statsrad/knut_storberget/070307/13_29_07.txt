 Som jeg sa i mitt svar, er det slik at dette
er et arbeid vi nå har til vurdering. Jeg deler spørrerens
oppfatning av at det er viktig at vi deltar i det justispolitiske
samarbeid i Europa. Vi hadde formannskapet i
Schengen siste halvår, og vi så betydningen av
det. Vi ser også betydningen av å være
til stede i forhold til de øvrige utfordringer
som nå kommer i Europa. Det hersker det ingen tvil om.
Det står også en samlet regjering helt
klart bak.

Samtidig må jeg si at dette med Prüm-traktaten
byr på utfordringer, fordi vi ikke er medlem
av EU. Det er liksom ikke bare å melde
seg på – det er én ting – noe
som gjør sitt til at vi skal være grundige med
hensyn til hvordan vi tilnærmer oss både
prosess og innhold i dette, slik at vi som sluttsum får
det beste resultatet i forhold til vår deltakelse
i hele det europeiske justissamarbeidet. Men Regjeringa
og Justisdepartementet jobber for øvrig tett sammen med våre
kollegaer i Utenriksdepartementet for på en måte å tilnærme
oss dette. Dette vil jeg selvfølgelig komme tilbake til
Stortinget og orientere om.

