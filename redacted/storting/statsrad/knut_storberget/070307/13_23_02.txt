  Før vi nå går inn
på å vurdere flere lovpålegg overfor
norske kommuner enn dem vi allerede har, mener
jeg at noe av det aller viktigste vi kan gjøre,
er de tiltakene som jeg presiserte i mitt svar. Det som går
på kompetanseheving, tror jeg er veldig viktig. Det skaper
en arena for at kommunene faktisk skal skjønne at dette
er viktig. Inviterer man til kurs om beredskapsplaner, er det jo
rart å dra dit hvis man ikke har en beredskapsplan.

Det å få fylkesmennene til å være
særdeles aktpågivende i sin kontakt med norske
kommuner og være like ivrige til å føre
på lister dem som ikke skulle ha slike beredskapsplaner,
slik man har ført kommuner på ROBEK-lister – eller
hva det måtte være – tror jeg
er avgjørende viktig. Jeg tror at vi vil kunne oppnå mye
ved også å legge til rette for at flere
kommuner øver, og da er man helt avhengig av en plan. Så vår
intensjon er at vi skal klare å komme langt
med hensyn til beredskapsplaner før vi går inn
for ytterligere lovpålegg enn dem vi har.

