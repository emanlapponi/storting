  Ja, det er jeg enig i.

Å drive kriminalpolitikk handler om å ha
flere tanker i hodet på én gang: Politiet
må synes ute, samtidig som det må være
synlig overfor ganske skjulte grupper, bl.a. de barna
som utsettes for vold i nære relasjoner, hvor Agder politidistrikt
skårer veldig godt.

Det er derfor jeg mener at den debatten
som både ordførere i Agder og Agderrådet
har ført, er veldig viktig og veldig riktig. Men samtidig
som man går høyt på banen 
  – det er bra – må vi også operere
med et faktum som er riktig. Vi sitter med ansvaret for hele Norge
og fordeler ressurser ut i politidistriktene. Vi må passe
på at vi fordeler ressursene rettferdig og riktig.

Det er elementer i situasjonen i
Agder som påkaller økt oppmerksomhet. Det er først
og fremst at man presenterer gode resultater og har prioritert
riktig – som jeg sa i sted – men det er også viktig å ha
med seg at vi ønsker å opprettholde
et synlig politi ute i gatene. Ikke minst må vi også se
hen til i hvilken grad man er presset av forskjellige typer kriminalitet.
Det vil vi selvfølgelig også gjøre
i framtida, når vi skal vurdere både fordelingsmodell
og spesifikt tilskudd til Agder.





                

