 Takk for positiv tilbakemelding.

Jeg håper jo at dette bidrar til en
klargjøring. Men det er viktig at definisjonen av soningskø også er
slik at vi vet hva slags behov vi har til enhver tid. I den grad
en gravid kvinne har fått utsettelse av sin dom, er det
greit ikke å plassere henne i soningskø,
for da har vi ikke behov for plass for henne inntil hun
skal inn og sone. Så det er litt mer praktiske betraktninger
rundt det. Men jeg syns det er veldig ålreit at det spørres
om dette, for vi ønsker en politisk debatt rundt soningskøene.
Dette er ett av de viktigste satsingsområdene
til Regjeringa, så det er viktig at vi får klarhet
i det.

Jeg vil også si at for Kriminalomsorgens
Yrkesforbund er ikke dette ukjente problemstillinger.
Dette har vært offentlig. Det er viktig for Regjeringa
at vi har full offentlighet rundt tallene og disse tre typene køer.
Det er bare å lese budsjettframlegget
vårt. Der står det forklaring knyttet bl.a. til
samfunnsstraffkøene. Det er ikke noe forsøk fra
vår side på å skjule det, snarere
tvert imot. Vi mener at vi her faktisk gjør jobben
vår.





                

