  Jeg ber om forståelse for at jeg ikke
kan gå inn i en enkeltsak som blir lagt fram fra talerstolen
i Stortinget. Det er jeg forhindret fra – og
har altså heller ikke mulighet til å gjøre
nå.

Dette er et problem og en utfordring
vi ser over det ganske land. Reaksjonstida for politiet
bør i enkelte områder av landet kortes ned. Som
jeg sa i mitt hovedsvar, har nettopp Finnmark kommet bedre
ut når det gjelder fordeling av midler. Regjeringa valgte å gå et
skritt lenger enn den forrige regjeringa – ved å gi
flere ressurser til politiet for nettopp å ivareta
dette.

Den første anledningen Stortinget
får til å diskutere slike forhold, vil være
i forbindelse med politirollemeldingen, som skal debatteres i Stortinget
i vår. Da kan man også se på muligheten
til å endre noe av den lokale strukturen – for å sikre
bedre tilgjengelighet til bl.a. de offentlige servicekontorene.

Regjeringa ønsker først
og fremst et noe tettere og nærere politi. På den
måten vil vi få en god mulighet til kanskje også å møte noen
av de lokale behovene.

