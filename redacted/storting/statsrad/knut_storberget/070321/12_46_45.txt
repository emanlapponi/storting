  Ja, absolutt, jeg er av dem som hilser enhver
forvaltningsmessig revisjon fra Riksrevisjonen hjertelig velkommen.
Jeg tror det er veldig nyttig for oss, fordi jeg mener, og legger ikke skjul
på, at mye av den politiske debatten også dreier
seg veldig mye om å få mer penger inn i det offentlige,
uansett hva slags behov man har. Så ser jeg at vi har utrolig
store ressurser å forvalte både når
det gjelder personell og ikke minst utstyr, som gjør
sitt til at vi alltid – uansett hvilket departement vi
leder, og hvilken regjering vi måtte sitte i – bør
ha for øye hvordan vi kan få mer ut av de kronene
vi bruker. Jeg er helt avhengig av det hvis
Regjeringen fortsatt skal kunne klare å levere så pass
som den gjør, både når det
gjelder å redusere soningskø og også å skape
et tryggere samfunn.

