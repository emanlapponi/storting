 Dette er en aktuell problemstilling, som jeg drøftet med politimesteren
på Sunnmøre da jeg var der. Jeg tar oppfordringen fra representanten
om å ha en gjennomgang av etteroppgjøret etter rasulykken for
å se hvordan dette er håndtert i forhold til Sunnmøre
politidistrikt. Jeg kan ikke på stående fot svare for hva som
har vært prosessen der, men det er et poeng når det skjer så
ekstraordinære hendelser som den i Ålesund, at man kan ha behov
for ekstern hjelp med midler, men samtidig er det i politidistriktenes budsjetter
tatt høyde for at ting kan skje. Det er jo det politiet er der for,
men noen ganger går det en grense. 

Jeg vil ta med utfordringen
fra representanten, gå gjennom dette med politidirektøren og
se hvordan etteroppgjøret er, slik at Sunnmøre politidistrikt
kan fortsette den gode utviklingen distriktet faktisk er i. 

