 Vi
har en tett dialog med politidirektøren og også med politimesteren
i Oslo når det gjelder de spørsmål som nå reises.

Oslo politidistrikt har et budsjett på over 1,4 milliarder kr.
Vi er opptatt av at man skal holde orden i økonomien, slik at man
ikke bruker mer penger enn det man faktisk får. Så ser vi at
man så langt har et overskudd i år. Samtidig er ikke det større
enn at det er tillatt å overføre det til neste års drift.
Noe av det vil jeg vel anta - uten at jeg har brakt fullstendig klarhet
i det - vil være knyttet til investeringer, som kanskje skal betales
senere. Men det er selvfølgelig viktig for oss at vi får brukt
mest mulig av de midlene som er, særlig i en tid hvor Oslo politidistrikt
er presset. Og jeg håper at vi i løpet av dette året
nettopp kan få på plass bl.a. avklaring rundt politiposter.
Med flere tjenestemenn ute knyttet til et stort opptak ved Politihøgskolen
og ikke minst med igangsettelse av DNA-reformen vil jeg - folkelig sagt
- tro at pengene skal få bein å gå på. 





                

