 Jeg
mener det er grunn til å understreke de gode resultatene som Oslo-politiet
faktisk har. Vi kan i veldig stor grad karakterisere Oslo som en trygg by,
hvor det leveres utrolig mange gode polititjenester. Det hører vi
sjelden om i den offentlige debatten - det er gjerne når det går
galt, at politiets virksomhet blir beskrevet. 

Jeg har behov for å
si at Justisdepartementets og Regjeringas engasjement for å bedre
polititjenestene i Oslo ikke først og fremst er basert på den
oppfatning at det er full krise der ute. Det er en veldig god økonomistyring,
som har resultert i at man drar med seg et overskudd fra fjoråret
- som representanten helt riktig pekte på - inn i 2008. Det er positivt
- men det er et tankekors i diskusjonen om at det er altfor små økonomiske
ressurser i politidistriktet, all den tid man sitter igjen med anslagsvis
over 40 mill. kr etter 2007.  

Vi har mange utfordringer, men vårt
arbeid bygger først og fremst på at Oslo har vist at det nytter
å satse. 

