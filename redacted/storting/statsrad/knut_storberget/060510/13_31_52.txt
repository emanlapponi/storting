 Svaret er ubetinget ja på det siste,
og det gir meg anledning til å slutte argumentasjonen i
forhold til hva vi ønsker å se på i
etterkontrollen. Jeg har hevdet før, og det står
jeg ved, at når Kriminalomsorgen bl.a. innstiller på at
man ikke skal løslate, så mener
jeg at det er innstillinger som skal gis stor vekt. Jeg ønsker å styrke
de impulsene i rettssystemet på en eller annen
måte. Da kommer en jo ofte, eller noen ganger,
i konflikt med bl.a. sakkyndige.

Så vil jeg også tiltre
mye av det representanten sier i forhold til vanntette
skott og spørsmålet om ansvarsfordeling. Det er
en utfordring for oss, og det er derfor vi har innledet
et nært samarbeid med Helse- og omsorgsdepartementet
på dette området. Jeg tror at dette faktisk ikke først
og fremst handler om ressurser, men om å være
klar på hvem som har makt, hvem som har myndighet, og hvem
som har ansvar. Og vi har mulighet til å gjøre
noe.

Så har jeg lyst til å si
til slutt at mye av den forvaringspraksis som nå etableres,
og den jobben som gjøres, bl.a. ved Ila fengsel, viser
at vi også håndterer veldig mange av disse
sakene på en veldig god måte. Det er synd at det kommer
svikt, for det skaper ofte inntrykk av at det svikter
overalt. Det gjør det ikke.





                

