 Jeg deler representanten Ellingsens bekymring
i forhold til de utfordringer vi står
overfor, og jeg er helt enig i at hvis vi skal sikre legitimiteten,
som også representanten var inne på, og
tilliten hos befolkningen til dette systemet, så er vi
avhengige av at vi får minst mulig svikt. Det henger nettopp sammen
med at det er det som skaper økt trygghet for folk, for
dette er noen av de vanskeligste sakene vi står overfor.

Jeg er også glad for at
representanten nå ser at det er nyttig å gå igjennom hele
regelverket, slik at vi kan se på i hvert fall noen
områder som jeg mener bør
ha særlig fokus. Når det gjelder de utilregnelige,
som vi i dag ikke kan straffedømme, men som går
ute og faller mellom alle stoler, har vi et
arbeid på gang delt mellom Helse- og omsorgsdepartementet
og oss.

Så spørsmålet: Hva
skjer i forhold til dem som skal løslates fra forvaring?
Har vi mulighet til å utøve mer progresjon
i forhold til det? Og så til slutt, og der skal vi foreta styrking:
Kontrollen skal bli bedre enn det den er i dag.

