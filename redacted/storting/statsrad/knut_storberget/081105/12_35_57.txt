 Mitt svar på det er entydig ja.


Dette må vi gjøre på mange felt, først og fremst ved at når vi nå tar opp studenter ved Politihøgskolen, får politidistriktene og lokalmiljøene til rett og slett å sende «sine egne», som kommer tilbake.


Jeg mener at representanten Nesvik reiser en veldig viktig problemstilling om distrikt og by når det gjelder politiressurser. Det er på høy tid at denne debatten reises. Det sier jeg først og fremst fordi vi i altfor stor grad har konsentrert oss om Oslo‑regionen når det gjelder politiressurser. Det er et politidistrikt som i løpet av de siste åtte årene har fått økning i sine budsjetter fra i underkant av 1 milliard kr til nå nærmere 1,7 milliarder kr. Tiden er inne for å ha et større fokus på distriktenes bemanningssituasjon, ikke minst fordi der trenger man ytterligere bemanning på grunn av bl.a. ganske trælete infrastruktur, lange avstander og lengre responstid enn det vi opplever i Oslo.


Så jeg håper at når vi nå bl.a. skal ha studenter ut i praksis, vil det komme distriktene til gode.


