 I forbindelse med planleggingen av ny base for politihelikoptertjenesten i Oslo har Oslo politidistrikt også satt i gang planlegging av en samlokalisering av politihelikoptertjenesten, beredskapstroppen og et treningssenter for operativ trening. Jeg forstår godt behovet for en slik samlokalisering og også behovet for alle de elementene i en slik samlokalisering – som svar på det første spørsmålet. For tida er politiet i dialog med Statsbygg om ervervelse av tomt/utbygging. Vi snakker her om en betydelig investering eller økte leiekostnader, som vil måtte innarbeides i kommende budsjetter. Fra departementets side er det en forutsetning at etablering av helikopterbase kommer i første byggetrinn. Det er derfor i dag ikke mulig å si noe ekstakt tidspunkt for eventuell byggestart for de ulike delene av prosjektet før Statsbygg har kommet med sine avklaringer.


Etter min mening er det viktig at politiet har gode øvings‑ og treningsforhold. Utgifter må ses opp mot andre behov i politiet. Jeg kan derfor ikke si noe konkret om framdrift nå.


