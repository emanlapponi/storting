 Jeg er i veldig stor grad enig med representanten Ellingsen i behovet. Vi har store muligheter nå framover, fordi det skal gjøres grep overfor politiet både i forhold til bemanning, utdanning og nye lokaliteter i framtiden for Politihøgskolen. Og så kommer dette med politihelikoptre inn, som det altså er helt nødvendig å gå igjennom, selv om ikke jeg skal påta meg ansvaret – forut for min statsrådgjerning – for hvorfor den saken lå i dødvanne. Men det er kjent at det har vært mange diskusjoner om lokalisering, som nok også er noe utenfor mitt påvirkningsområde. Men jeg tar med meg oppfordringen fra representanten om at dette bør prioriteres.






                

