 Jeg syntes jeg hørte «økonomisk konkurs». Det er ikke situasjonen verken for
                     Sunnmøre politidistrikt eller politiet i Norge. I fjor overførte norsk politi
                     over 250 mill. kr fra fjorårets budsjett til inneværende års budsjett. Det er
                     ikke noen konkurssituasjon. Det er et tegn på at man faktisk ikke bruker opp de
                     pengene man har fått bevilget i løpet av et år. 

Hovedutfordringen nå er å skaffe mannskap. Det er derfor jeg er opptatt av å
                     peke på at man tre år etter at man tok opp elever på Politihøgskolen, merker
                     det lave opptaket. Det er derfor det er relevant å snakke om hva den forrige
                     regjering gjorde når det gjelder dette. Det er også relevant å se på hvilket
                     ansvar den nåværende regjering har, vi har valgt å skru opp antallet plasser
                     til rekordstore 552, som jo er langt over det dobbelte av det nivået det har
                     vært på tidligere. Det er klart at det er helt avgjørende for å skaffe flere
                     folk til Sunnmøre. 

Når det gjelder den andre delen av spørsmålet, rekker jeg antakelig ikke å
                     svare på det. 

