 Spørreren vet jo at vi ikke instruerer Domstoladministrasjonen. Dette
                     initiativet er kommet fra Domstoladministrasjonen sjøl, så jeg vil avvente det
                     arbeidet som gjøres der. Jeg vil også overlate til Domstoladministrasjonen å
                     vurdere hvilket tidsperspektiv man har på det. 

Jeg er veldig glad for at representanten Aspaker mener at det er en grei
                     prosess rundt dette. Jeg må nok si at nettopp disse spørsmålene, og de
                     opplevelser vi har hatt i løpet av de siste dagene, også taler for at man i
                     hvert fall er enig om hva slags prosess man skal ha i forhold til dette. Jeg
                     vil gjøre hva jeg kan for å komme tilbake til Stortinget på egnet måte så raskt
                     avklaringene foreligger fra Domstoladministrasjonen. 

