 Samarbeidet mellom utlendingsmyndighetene og politiet har i løpet av det siste
                     året blitt tettere og tettere. Det er helt nødvendig hvis vi skal kunne få til
                     det som kanskje er den mest effektive sanksjonen overfor utenlandske borgere
                     som kommer hit for å begå kriminalitet, nemlig at de får reisepass tilbake
                     igjen. 

Jeg vil ikke stå her og hevde at alt er ferdiggjort når det gjelder samarbeidet
                     mellom politiets utlendingsenhet og utlendingsmyndighetene for øvrig, men det
                     er et tett samarbeid. Det arbeides nå med å få til en mer effektiv utsending,
                     ikke bare av dem som kommer for å begå kriminalitet, men også av dem som har
                     sonet sin straff her i Norge. 





                

