 Nå har jeg redegjort for at politiet og påtalemyndighetene i Norge har hatt en
                     betydelig budsjettvekst. Jeg finner det vanskelig å tro at hovedutfordringene
                     ute i Politi-Norge er at man sier opp politifolk. 

Det som har vært ankepunktet mot politikken, har jo vært at vi har utdannet for
                     få politifolk. Når man da gjør tre ting – man øker budsjettene, man bevilger
                     til sivile stillinger, og samtidig har man et historisk høyt opptak til
                     Politihøgskolen – må jeg jo si at det må være gode svar med tanke på det
                     politidistriktene ber om. Når det gjelder de framtidige store kull som kommer
                     ut fra Politihøgskolen i 2010, 2011 og 2012, vil selvfølgelig de framtidige
                     budsjetter avklare om de vil få jobb. Det er ikke meg gitt å bestemme det nå,
                     men jeg ville finne det meget merkelig om vi anretter politibudsjettene slik at
                     ikke disse kreftene får jobb ute i politidistriktene. 





                

