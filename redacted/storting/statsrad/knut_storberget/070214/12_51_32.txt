  Mitt svar på det er ja. Det er jo ikke
slik at forvaringsinstituttet er absolutt i den forstand at man
skal være ett sted, og at man skal være
der til en fast tid. Det er jo nettopp snakk om å lage
opplegg slik at man kan fases tilbake til samfunnet igjen. Det er
helt åpenbart at vi vil ha behov for alle gode krefter
i det arbeidet. Det er jo også arbeid på gang – det vet
jeg spørreren kjenner godt til fra sitt eget distrikt – slik at
her har vi store muligheter for nettopp å trekke
inn ytterligere kompetanse.

Så har jeg lyst til å si
at hvis man får en ny gruppe forvaringsdømte mennesker,
så kan det utgjøre en betydelig utfordring
i forhold til bl.a. det sikkerhetsmessige aspektet, men det kan
samtidig bidra til at det endringsarbeidet som skal gjøres,
faktisk ikke er så tungt som det tradisjonelt
har vært. Så på noen områder
vil en ny gruppe også kunne gjøre det
lettere i forhold til forvaringsopplegget, og ikke bare
mer komplisert.

Vi får behandle dette som vi gjør
med alt i kriminalomsorgen. Det er individer vi har med å gjøre,
og da kan det være meget forskjellige utfordringer.





                

