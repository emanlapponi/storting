  Den utfordringen tar jeg gjerne.
Det er ting vi jobber med, bl.a. i forbindelse med etablering av
politiråd, hvor politiet skal ha mulighet
til å informere både politikerne og
andre om hva som er skadelig.

Men hvis man virkelig skal tenke forebygging,
vet vi  – som jeg sa i sted – at de ungdommene
som ruser seg mye på alkohol, har lettere for å prøve
illegale stoffer. Det er klart at da er det viktig å få ned
alkoholforbruket, særlig blant de yngre. Det er der jeg
tror hovedutfordringen ligger. Så hvis Høyre
skal lykkes med sin nulltoleranselinje, må man ha en langt
mer aktiv alkoholpolitikk for å få til det.

Det er slik, også i Troms,
at 60–70 pst. av den voldskriminaliteten som skjer, ikke
skjer i GHB-rus, men i alkoholrus. Vi vet at omfanget når
det gjelder dødsfall og en del andre ting, er
massivt større. Så jeg håper at representanten
vil dvele litt ved det, og kanskje også stille
spørsmål rundt det ved flere anledninger.





                

