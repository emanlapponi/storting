  Her er vi enige i sak. Det er en viktig debatt
om vi skal lage nye lovbestemmelser eller om
vi nå skal få politiet og
lokalpolitikere til å bruke de hjemlene som er.
Det er en stor utfordring. Vi vet at det foregår
en ganske omfattende overskjenking av mindreårige.
Vi vet også at det rapporteres om at åtte av
ti av dem som er under 18 år og prøver seg på å kjøpe alkoholvarer
i dagligvarebutikkene, får kjøpt, og der fins det også hjemler
til å gripe inn. Så vi har en stor oppgave her,
og et av Justisdepartementets trekk er å etablere
disse politirådene. Men jeg skal ta det med meg, for jeg
mener at dette er det veldig viktig at vi nå får
gjort noe med.





                

