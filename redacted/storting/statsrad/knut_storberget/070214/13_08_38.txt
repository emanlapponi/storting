  Ja, jeg syns at vi skal ha med oss dette elementet
i de internasjonale foraene – det er ikke nytt,
men det er et element som kan se ut til noen ganger å få sine
topper – først og fremst for å skape
effektiv motstand mot det. Men dette er også en
veldig sterk nasjonal utfordring. Vi vet at
mye av GHB-produksjonen står på egne
nasjonale bein. Som spørreren var inne på,
kan det produseres av råstoffer vi har tilgjengelig her
i landet. Men det er viktig å ta det opp internasjonalt.

Samtidig har jeg lyst til å si at
flesteparten av de yngre menneskene som prøver
denne type rusmidler, gjør det i alkoholrus.
Så hvis Høyre nå mener
alvor med at man virkelig ønsker å slå tilbake
bruk av narkotika blant unge, håper jeg ikke
at Høyre viderefører sin linje i forhold
til det å gjøre alkohol enda mer tilgjengelig,
skjenke enda lenger om natta og skape flere kilder hvor
bl.a. barn og unge lettere kan få kjøpt
seg alkoholvarer, som igjen skaper større risiko for at
man prøver ukjente rusmidler som gjør stor skade.

