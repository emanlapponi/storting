  Jeg mener at det er vel så viktig
nå at vi får brukt de hjemlene vi allerede har,
og at innsatsen bør knyttes opp mot det. Jeg syns at vi noen
ganger er litt for raske på labben i forhold til å ønske
oss nye lovhjemler, og så tenker vi ikke bestandig på om
lovhjemlene faktisk blir brukt.

Det som er utfordringen i forhold til skjenkepolitikken, er å bringe
politimyndighetene i tettere dialog med de lokale myndigheter,
slik at man rett og slett får se skriften på veggen.
Og vi har hjemmelen for å kunne reagere. Jeg mener
at overskjenking av mindreårige er et svært alvorlig
fenomen, som ingen av oss ønsker oss. Det kan være svært
risikabelt i forhold til ytterligere rusmiddelbruk, som vi for enhver
pris må stanse. Det må etter min mening danne
et godt grunnlag for å kunne ta i bruk mer varige sanksjoner,
men også for å kunne ta i bruk straksreaksjoner.
Jeg skal ikke være avvisende til å ta
med innspill i det arbeidet som bl.a. helseministeren
og undertegnede vil gjøre på dette feltet, for
nettopp å se på hvordan rammevilkårene
for dette er. Men jeg vil igjen understreke at forventningene nå må ivaretas
lokalt, slik at man bruker de mulighetene man har.

