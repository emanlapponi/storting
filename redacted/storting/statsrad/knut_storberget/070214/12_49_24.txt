 Aller først har jeg lyst til å gi
stor honnør til de ansatte ved Ila fengsel, som jeg må si
i løpet av den tida som forvaringsinstituttet har
vart, men også forut for det, har brøytet
mye ny mark på et så viktig område som
dette.

Det er jo endringsprosesser som – jeg
holdt på å si – ingen forskning
i tilstrekkelig grad har gitt oss noen klarhet i hvordan
man griper an, og det er sikkerhetsmessige utfordringer, som jo
kan være overveldende når vi kjenner til
hva som er grunnlaget for forvaringsdommen.

Det opplegget man har på Ila, og den
innsatsen som gjøres av de ansatte på Ila – jeg
har vært der på besøk ved flere anledninger – er
jo bare imponerende. Men jeg mener samtidig
det er viktig, slik også spørreren er inne
på, å få den kompetansen som man nå har
etablert på Ila, over i andre fengsler
hvor det vil kunne være aktuelt at forvaringsdømte
skal sitte. Det vil også være
riktig i lys av at vi nå har mulighet for at man får
forvaringsdømte med en noe annen bakgrunn enn det som har
vært i det tradisjonelle forvaringsinstituttet.

Vi har på mange måter flere
utfordringer, men jeg håper at Ila blir en av de viktige
medspillerne når vi nettopp skal styrke kompetansen
på dette området i kriminalomsorgen.

