 Vår ambisjon er jo å øke oppklaringsprosenten. Hvis den skulle stige til over vår ambisjon, vil ikke noe glede Regjeringa mer.


Jeg mener at representanten Ellingsen har et godt poeng når han sier at vi må vente på at de store kullene fra Politihøgskolen blir utdannet. Hva gjør man i mellomtida? Jo, vi faser altså i år inn 460 ekstra sivile stillinger for å få frigjort politistillinger. Det er beregnet opp mot 280 stillinger. Dette er en satsing som koster en kvart milliard kr, og som man har valgt å legge på bordet nå.


Politiets Fellesforbund har spilt inn forslag på mellom 200–300 stillinger, og Fremskrittspartiet har prisverdig spilt inn forslag, og det er helt åpenbart en størrelse på pakken som innebærer at bl.a. Oslo vil få 100 ekstra stillinger til transport, til vakt i tinghuset, osv., for å frigjøre politikapasitet. Jeg må si at dette er svaret i forhold til å kunne gjøre noe med bemanningssituasjonen i politiet.


