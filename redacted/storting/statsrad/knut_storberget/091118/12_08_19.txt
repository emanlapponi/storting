 På den ene siden ønsker man seg en rask avklaring, på den andre siden ønsker man at
              alle blir hørt. Det viser nettopp noe av utfordringen vi har i dette prosjektet. Jeg
              vil understreke en gang til at jeg oppfatter det slik at det er god dialog mellom de
              berørte parter. Men det er forskjellige oppfatninger av hvordan man ønsker at de
              framtidige redningshelikoptrene skal være. Det er derfor det er så viktig at man tar
              seg god tid med det kvalitetssikringsregimet man jobber under, slik at man ikke
              foretar en stor investering uten å ha kartlagt hva slags behov man faktisk har, og hva
              vi mener man bør ha lagt til grunn før man går til innkjøp av dette. 

Jeg oppfatter det slik at man i det innkjøpsprosjektet som er i gang, har god dialog
              med de berørte etater, at man får inn nettopp de ønsker og mål man har for
              redningshelikoptertjenesten, og at prosjektet nettopp sikrer ikke bare helse, men også
              andre aktørers interesser i prosjektet. 

