 Jeg mener at det aller, aller viktigste vi kan gjøre for å få flere søkere til
              politistillinger over det ganske land, er å utdanne politifolk. Jo flere politifolk vi
              får, desto lettere blir det også å rekruttere i distriktene. 

Så har jo distriktene sjøl mulighet til å komme med incitamenter, som jeg har vært
              inne på i svaret, og som gjør sitt til at jeg mener at nå har vi en situasjon hvor det
              er mye lettere – og det vil bli lettere også framover – å rekruttere enn i den
              situasjonen vi opplevde to–tre år etter de svært lave opptakene man hadde da Høyre
              satt i regjering. 

Jeg må si at jeg er imponert over Høyres ivrighet på dette feltet, men ikke fullt så
              imponert over et opptak til Politihøgskolen på 240 studenter i 2002, mens man altså nå
              utdanner tre ganger flere politifolk. Det er klart at det har bidratt til at det har
              vært vanskelig å rekruttere politifolk i løpet av de siste åra. Det tror jeg vil
              forbedre seg. 

Marit Nybakk hadde her overtatt presidentplassen. 

