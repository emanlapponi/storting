 For det første er jeg veldig glad for å få dette spørsmålet, for jeg mener at det er
              et veldig viktig spørsmål – det peker på dilemmaene i hele forvaltningen. Vi vil følge
              med på praksisen som UDI og UNE har i forhold til dem som sliter med den type
              situasjon som spørreren påpeker. Det gav jeg også uttrykk for i mitt svar. Det er det
              grunnlag for å gjøre. Og det er særlig grunnlag for det fordi vi ser at det brer om
              seg i mange land – også i vårt eget land – en hatvold rettet mot særlig yngre
              mennesker som har en annen seksuell legning enn det som kanskje de fleste av oss
              skulle ha. Det er helt uakseptabelt. Det må vi møte på mange hold. Det er mange av
              disse situasjonene man får drøfte om når opp i forhold til de definisjoner som gjelder
              for å få opphold. Men at vi skal ha fokus på det og følge praksis, det skal det være
              lov å spørre om. 





                

