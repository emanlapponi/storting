 Jeg viser til mitt svar når det gjelder det distriktet som representanten Kambe spør
              om. Jeg mener at det lover godt for distriktene når det gjelder spørsmålet om
              beredskap. 

Men jeg må med respekt å melde si at når det gjelder det å øke politibudsjetter, så
              har vi aldri vært i nærheten av en så stor økning som det Regjeringa har presentert i
              løpet av de siste åra, for ikke å glemme det siste budsjettet vi har lagt fram, på 1,3
              milliarder kr. Det er over 13 pst. vekst. Budsjettet har aldri vært så stort, selv
              ikke da Høyre satt i regjering. Så jeg syns ikke det er noe å skamme seg over. 

Når det gjelder behovet vi har for å peke på 2002 og 2003, henger det for det første
              sammen med at da hadde Høyre ansvar, for det andre at det har konsekvens inn i 2004,
              2005, 2006, 2007, 2008 og 2009. Det er jo avgjørende. Når en da tok opp få
              politihøgskolestudenter, har vi få å ta av nå, når vi skal plassere
              polititjenestemenn, enten det er i Sauda eller andre steder. Det har Regjeringa gjort
              noe med, og jeg er glad for at Høyre også støtter de høye opptakene som Regjeringa har
              foreslått. 





                

