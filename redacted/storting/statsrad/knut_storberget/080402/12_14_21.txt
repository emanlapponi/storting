 Regjeringa
fremmet sin handlingsplan for å avvikle soningskøene våren
2006, med masse tiltak, deriblant 400 nye plasser. Vi har gjennomført
det - vi er i siste fase nå, og vi skal gjennomføre resten.
Det er fantastisk å se at norsk kriminalomsorg nå har levert,
bl.a. Bruvoll fengsel i Hedmark, slik at man er i en køsituasjon
som har beveget seg fra 3 000 dommer og ned til 800, som jeg sa i stad.
Og det går raskt nedover. Men det er noen dilemmaer med å avvikle
køen, bl.a. at vi kjører på ganske høy kapasitet
i fengslene, slik at varetektssituasjonen for så vidt blir anstrengt
veldig lenge, fram til køen er avviklet. Jeg mener imidlertid at
vi, både som statsråd og som stortingsrepresentanter, vel bør
være opptatt av det nasjonale perspektivet og nettopp se på
hvordan vi kan få bort den nasjonale utfordringa som soningskøen
har vært. Da må det jo være bra at vi nå nærmer
oss null, slik at vi kan få ned belegget og få inn folk som
blir henvist til varetekt. 

