 Der
er jeg på Regjeringas linje. Vi er veldig opptatt av at politiet må
samarbeide både med skatte- og tollmyndighetene i mye større
grad enn man kanskje tradisjonelt har gjort, og jeg er glad for at vi ser
et veldig tett samarbeid. Det er bare én ting som truer det, og det
er et eventuelt gjennomslag for Fremskrittspartiets budsjettforslag, som
innebærer et dramatisk kutt når det gjelder både toll-
og skattemyndighetene. Vi får jo bare håpe at det fortsatt vil
være et politisk flertall her i huset som kan bidra til å opprettholde
tollaktiviteten også på grensen i Hedmark, slik at vi kan sikre
et godt samarbeid, fordi det er veldig viktige premissleverandører
innenfor politiet i Norge. Skulle man ha gått inn på Fremskrittspartiets
budsjettforslag i forhold til toll, ville vi antakelig ikke hatt behov for
sonings- eller varetektsplasser, for da ville vi ikke ha tatt noen, og det
er en utvikling jeg ikke ønsker meg for Hedmarks del. 





                

