 Jeg tror at det viktigste
vi kan gjøre, nettopp er å gå inn
i de enkelttilfellene vi nå står overfor, og hvor
det skjer svikt. Som jeg redegjorde for i svaret, mener
jeg at myndighetene har lagt seg rimelig godt på i denne
saken, bl.a. gjennom det møtet som var initiert av vår
ambassade i Roma, og at man faktisk følger opp når
det skjer slik svikt.

Det er, som representanten sier, helt uten
mening hvis vi skal lage regelverk og samarbeidsrutiner
uten at de blir fulgt opp. Det er et ansvar på begge sider.
Det er også bakgrunnen for at jeg mener
at vi bør ha økt fokus mot dette, også framover.
Når slike alvorlige episoder skjer, må vi sikre
oss at folk føler at de får den bistanden de skal
ha. Det vil være noe av det viktigste
preventive vi kan ha, fordi rask reaksjon, som også gjelder
kriminalitet her i Norge, er noe av det beste vi kan gjøre
for å forebygge framtidige kriminelle handlinger.

