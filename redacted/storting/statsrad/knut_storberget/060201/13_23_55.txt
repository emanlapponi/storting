 Jeg har lyst til å si at vi fortsatt
er åpne i forhold til konklusjonen – vi
har jo heller ikke konkludert når det gjelder
den proposisjonen som skal komme – og hvilken prosess vi
skal ha rundt utvelgelsen. Det er jo slik at i dag lager kommunene
lister, og så foretar domstolene trekning i forhold til
lista.

Jeg er allikevel, som jeg også sa
i svaret, av den oppfatning at det er veldig gode grunner
til at kommunestyrene fortsatt skal ha den oppgaven – litt
ut fra hvordan vi ønsker å organisere
forvaltningen, og at vi faktisk ønsker at viktige oppgaver
skal gjøres lokalt. Men jeg tror også at det
har sine fordeler når det gjelder eventuelle
kriterier som vi må sette for utvelgelsen med hensyn til
representasjon, og at tilfeldighet når det gjelder uttrekking
fra folkeregisteret, i mange tilfeller vil kunne innebære
at vi ikke får sikret oss representativitet.

Men dette skal vi gå åpent
inn i, og jeg tror at representanten og undertegnede nettopp
har de samme hensikter i forhold til hvilken sluttsum vi skal få,
og at vi skal få bedre representativitet. Det
er det viktigste i det prosessarbeidet, og jeg ønsker
velkommen til en debatt om det.

