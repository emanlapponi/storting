 Jeg tror spørreren er inne
på det aller vesentligste nå i den fasen vi står i
i denne typen saker, og det er informasjon, også om
de grep transportørene kan gjøre. Satellittovervåkingen
er jo spennende kriminalitetsforebygging, men vi har også andre
muligheter. Man har også vært inne
på spørsmålet om merking av varene, noe
som er interessant. Der vil Justisdepartementet ha en aktiv rolle også i
forhold til næringen, og vi skal se på egnede
virkemidler slik at vi kommer i en bedre posisjon også i
forhold til en næring som utsettes for denne type
kriminalitet, men også for annen type
kriminalitet.

Jeg vil også påpeke
et annet element i disse sakene        – og jeg
syns det er prisverdig at slike enkeltsaker bringes inn i spørretimen – som
viser hvor viktig det er at vi får større internasjonalt
samarbeid mellom politiaktører.
Vår regjering har sagt at det er en målsetting
at vi skal intensivere politisamarbeidet i Europa, og der må Norge være med.
Nettopp slike episoder som dette viser behovet for det,
hvor viktig det er at vi har dialog, og at informasjonen går
over grensene. Det skal jeg bidra til som justisminister.





                

