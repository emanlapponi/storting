 Dette handler jo i stor grad om budsjett
og investeringer i forhold til å få strukturen
klar for døgnkontinuerlig tilstedevakt slik at mannskapet
bl.a. har et sted å sove. Og så handler det om å øke
driftsmidlene fordi det koster noe mer. Derfor er det et budsjettspørsmål.
Jeg har lært meg at jeg bør være varsom
med å komme med for bastante konklusjoner, i hvert fall
før budsjettene er framlagt. Men jeg vil understreke at
Regjeringa mener at dette er et viktig felt å satse
på. Derfor har vi ambisjoner om å få tilstedevakt nettopp
ved de basene som det spørres om, slik at vi ikke bare
får utjevnet forskjeller, men får tilstrekkelig
beredskap, bl.a. i de nordområdene som Regjeringa har sagt helt
klart skal være et satsingsområde, og
som også må følges opp når det
gjelder spørsmålet om redning og beredskap.





                

