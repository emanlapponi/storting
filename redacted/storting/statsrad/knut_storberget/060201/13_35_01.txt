  Det betyr at statsråden håper
at han snart får gjennomslag i forhold til at vi får
døgnkontinuerlig tilstedevakt. Jeg har vært statsråd
i tre måneder, og Regjeringa har nå sittet i tre
måneder. Den forrige regjeringa hadde jo noen år
på seg til å få innfaset tilstedevakt.
Det hadde vært veldig viktig hvis man hadde fått
gjort det. For jeg deler representantens bekymring i forhold til
at det er forskjell fra sør til nord, at vi ikke har
lik beredskap, og jeg deler også bekymringen
i forhold til hvor effektiv redningstjenesten faktisk blir. Men det
jeg vil vokte meg vel for, er at vi går inn og måler
menneskeliv i penger. Dette er viktig uansett. Mitt motiv er at flere
liv kan reddes, og vi kan forhindre skade både
for familier og mennesker som det er avgjort viktig å forhindre. Det
er jo ingen hemmelighet at Regjeringa nå jobber aktivt
fram mot de budsjettprosesser vi står overfor, og ser på mulighetene
for å få tilstedevakt.

