  Det er urovekkende når vi ser på omfanget
av forsikringssvik i Norge. Og det er særlig urovekkende
at det dreier seg om mer enn – jeg holdt på å si – bagatellmessige
feil fra hverdagslige forsikringstakere. For vi ser altså et
mønster som kan innebære at det er nære
bånd mellom dem som begår
forsikringsbedragerier, og organisert internasjonalt rettet kriminalitet.
Det er bakgrunnen for at Regjeringa – så tidlig etter
at vi tiltrådte – valgte å øke
bevilgningene til Økokrim, og nettopp i forhold
til hvitvaskingsenheten. Det er gjort et veldig godt arbeid med å lage
lovregler, lage instrukser og å pålegge
bl.a. finansnæringen, advokater og andre å rapportere
inn mistenkelige transaksjoner. Vi var helt avhengige av å mønstre
opp mannskapet på Økokrim, for å analysere
og tolke de meldingene som kommer inn. Nå skal vi ta neste
skritt til neste år, når det bl.a. gjelder å ruste
opp utstyret for hvitvaskingsenheten. Det er mitt håp at
nettopp noe av den kriminaliteten som er knyttet til forsikringsbedrageri,
kan bli avdekket gjennom arbeidet på Økokrim.

