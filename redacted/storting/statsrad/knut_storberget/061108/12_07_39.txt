  Nei, jeg mener at her er det en
mulighet for politiet til å kunne strekke seg etter
mål som vi faktisk ser kan nås. Vi må ha
såpass mange tanker i hodet på én gang
at vi kan si at vi har noen mål underveis, særlig
på de områdene hvor vi sliter.

Det er også grunn til å peke
på at den gjennomsnittlige oppklaringsprosenten har ligget
stabilt på ca. 36 siden 2002. For første
halvår av 2006 har det imidlertid vært en økning,
til 39,7 pst., totalt sett. Det representerer en bra jobbing, som
denne regjeringa ikke kan høste all ære
for, men det representerer en bra jobbing også fra
politiets side. Jeg ser at vi må videre: Vi kan ikke leve
med en oppklaringsprosent – særlig når
det gjelder vinningsforbrytelser – som ligger under 20
pst. Det er nettopp derfor vi setter i verk disse tiltakene.

Jeg håper også at
Fremskrittspartiet og representanten Ellingsen
blir fornøyde når vi før jul kommer til
Stortinget med forslag om en utvidelse av DNA-registeret.

