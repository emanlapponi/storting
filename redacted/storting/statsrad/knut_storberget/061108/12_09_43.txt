 Jeg tør ikke gå god
for spørrerens framstilling av sitatet fra min statssekretær
i så henseende. La det ikke herske noen
tvil om at de alvorligste forbrytelsene skal ha høy prioritet
ute i politidistriktene. Det har de også.

Når det gjelder spørsmålet
om oppklaringsprosent i forhold til f.eks. drap, kommer vi godt
ut. Politiet legger stor tyngde i å få oppklart
slike saker. Når det gjelder de drapene man har hatt i Norge
i løpet av de siste ti årene, er oppklaringsprosenten
god. Det er svært få drap som ikke oppklares.
Mange av drapene oppklares faktisk ganske raskt.

Det betyr imidlertid at vi har en annen type
alvorlig kriminalitet som ikke på langt nær
har en så god oppklaringsprosent. Det gjelder særlig
vold i nære relasjoner, som vi aldri
får noen anmeldelse av. Det gjelder vold mot barn – jeg
skal svare på spørsmål om det senere
i spørretimen – og også spørsmål
om voldtekt. Vi står overfor en situasjon hvor
95 pst. av de jentene som voldtas i Norge, aldri opplever
at det idømmes straff. Jeg hilser hjertelig velkommen ethvert
politisk trykk når det gjelder dette, og vi jobber med
tiltak for å bedre situasjonen.





                

