 Vi skal i hvert fall ikke lage
oss organisatoriske løsninger som gir aktørene
inntrykk av at man har taushetspliktsregler som forhindrer dialog mellom
bl.a. politi og helsevesen. Det vi ofte ser, er at taushetspliktsreglene,
som mange påberoper seg, faktisk ikke er der,
slik at man har lagd seg en skranke som kanskje kan være
en god unnskyldning å ha for ikke å gjøre
den jobben man faktisk skal gjøre.

Et veldig viktig element i oppfølgingen
av disse rapportene og disse arbeidsgruppene er at vi har en organisering
av dette som bidrar til at de som skal ha informasjon, faktisk får
informasjon. Og jeg har ikke opplevd mange ganger at de
som står i en slik vanskelig situasjon,
har noe særlig imot at politiet også får
informasjonen. Problemstillingen har heller gått på hvordan
politiet og justissektoren har kommet inn i
sakene, sjøl om vi heller ikke skal overdramatisere 

det

 forholdet. Mange foreldre
som står i en vanskelig situasjon,
føler at det egentlig handler om 

hvordan 

politiet
møter dem, og ikke eventuelt 

når

.





                

