 Den utfordringen tar jeg. Det er helt sentralt
for Regjeringa. Jeg mener at noe av det aller viktigste
vi kan gjøre, er å tenke annerledes særlig
overfor de yngre lovbryterne, og ikke invitere til
en forbryterkarriere.

Det som ofte skjer, er at man får
en fullt ut betinget dom, som i realiteten ikke er noen
reaksjon, eller så får man en bot som
man ikke klarer å betale, og som egentlig ikke
virker. Vi bør egentlig reagere mer
aktivt overfor dem som begår kriminelle handlinger, og
sette dem inn i en ramme og en kontekst som kan bidra til mer utdanning, til
at de kan få seg arbeid etter hvert og få en
normal sosial ramme rundt livet sitt. Jeg mener
at nå har vi mange gode anledninger for nettopp å drøfte
dette, samtidig som vi ser at vi også har reaksjonsformer
som må tas mer i bruk av domstolene og av politiet. Der
har jeg en oppgave, og den skal jeg ta meg av.

