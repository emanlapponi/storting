 Når det gjelder vold mot barn som
ender så dramatisk som med dødsfall, mener
jeg at det er avgjørende at man nettopp får
avdekket eventuelle kriminelle forhold. Samtidig tror jeg faktisk
at det er godt for mange foreldre, som representanten var inne
på, å få vite om hva som var årsaken
til det hele. Det betyr ikke at det ikke er
vanskelig å vite hvordan vi
skal gå inn i en situasjon som er så kritisk også for
foreldrene. Man skal i hvert fall gjøre alt for å finne
en god og riktig måte å tilnærme
seg en familie som har opplevd dette, på. Jeg tror faktisk
at det også kan bidra til at vi sikrer oss at
vi får all den informasjonen vi skal ha, fordi de viktigste
premissleverandørene og de som sitter på de viktigste
faktaene i mange av disse sakene, er nettopp de nærmeste.
Derfor vil det å ha en god dialog i mange av
disse situasjonene være helt avgjørende.

