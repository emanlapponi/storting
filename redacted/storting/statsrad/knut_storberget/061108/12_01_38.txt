 Det vil jeg svare ja på. Det vil jeg
gjøre. Den oppfordringen tar jeg.

Budskapet i denne replikken er jo det som jeg også mener
er svært viktig. Vi kan bygge opp et sentralt Økokrim som
er sterkt, og som gjør en god jobb, men vi er helt avhengige
av at politidistriktene ute også klarer å ta
tak i denne type saker. Det er jo derfor jeg mener
at det arbeidet som den forrige regjeringa gjorde i forhold
til å bygge opp økoteamene som vi nå har
i alle politidistriktene, er viktig. Men det er samtidig også viktig
at man får kvalifisert finansiell rådgivning
inn i disse økoteamene. Det er også bakgrunnen
for at Regjeringa i neste års budsjett bl.a. foreslår å øke
tilskuddet til bistandsrevisor ute i politidistriktene med 10 mill.
kr, som er svært nyttige kroner for nettopp også å gi
status til denne type etterforskning. For det er åpenbart
at dette er skjult kriminalitet, som ikke bestandig får
det samme fokus som det faktisk fortjener, verken politisk eller
ute i media. I så måte vil jeg rette
honnør til spørreren, som velger å ta
det opp i Stortingets spørretime.





                

