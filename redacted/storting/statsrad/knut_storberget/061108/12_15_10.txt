 Svaret er ja. Det er forhold vi ser på.
Det er tatt initiativ, både på statssekretærnivå og
av meg og helse- og omsorgsministeren når det gjelder dette
spørsmålet. Jeg mener at enhver regjering
totalt sett er ansvarlig for all politikk. Som
representanten sier: En av de viktigste årsakene både
til økning og nedgang i voldskriminaliteten i samfunnet
henger så nært sammen med utviklingen av særlig
skjenkepolitikken at vi i Justisdepartementet ikke kan
overse det.

Vi vil nettopp se på rammeverket.
Vi vil se om det er ting vi kan bidra med, særlig opp mot
politirådene, og, som representanten spør om,
se om det er mulighet for å gi mer makt bl.a. til politiet
når de kommer med sine innsigelser og sine
uttalelser i forhold til bl.a. skjenkesaker.

