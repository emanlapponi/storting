 Det er vår ambisjon. Vi sa tydelig i valgkampen at det er to steder i Norge – Stavanger og Ålesund – som står for tur i denne stortingsperioden.


Vi er litt forsiktige med å «rulle ut» denne ordningen, for det er en nyetablert ordning.


Jeg er glad for at dette har vært en viktig sak for Kristelig Folkeparti i alle år, men problemstillingen i forrige periode, da Kristelig Folkeparti satt i regjeringskontorene, var jo at det ikke ble etablert noe. Det er nå vi har fått fart i dette, ved faktisk å bygge barnehus. Det er veldig viktig.


Jeg håper at Kristelig Folkeparti vil være en viktig alliansepartner også framover når vi skal sikre og fordele budsjettene. Jeg er overbevist om at spørreren helt sikkert vil ta vare på Ålesunds interesser.






                

