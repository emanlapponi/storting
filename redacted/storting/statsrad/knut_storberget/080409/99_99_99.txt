 Jeg tror jeg vil si det sånn
at det systemet vi nå videreutvikler, er det samme systemet som Høyre
forvaltet da de satt i regjering for bare få år siden. Det var
ikke noe initiativ fra Høyre om å etablere noe annet i tillegg
til dette. 

Jeg mener det er viktig når det gjelder den bevisutviklingen
vi ser i straffesaker, særlig knyttet opp mot DNA, at det er det offentlige
som skal ha hånd om det, særlig for å sikre at nettopp
alle hensyn til rettssikkerhet blir ivaretatt, og at det ikke kan herske
noen tvil om at det ikke skal være andre motiver i forbindelse med
prøvene. 

Så er det det rasjonelle argumentet: Når
man nå står overfor en slik utvikling i forhold til DNA-satsing,
er jeg overbevist om at det får vi best til - vi får mest mulig
ut av kronene, og vi får den beste og mest effektive forvaltning av
DNA-prosjektet - ved at det er fagmiljøet rundt RMI som skal håndtere
det. 

Sigvald Oppebøen
Hansen hadde her teke over presidentplassen. 





                

