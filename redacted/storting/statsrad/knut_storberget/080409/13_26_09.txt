 Det er litt uklart for meg nå hva som er problemet for spørreren,
for når politiet har bedt om prioritet, har det gått svært
raskt, og det har gått raskere enn det det private initiativet ville
kunne tilby. Så her mener jeg faktisk at man har et system som fungerer.
Det var også bakgrunnen for at jeg gikk så pass detaljert inn
i det. 

Det er min oppfatning at det er hensiktsmessig - og riktig
- at når vi nå utvikler DNA-reformen som vi gjør, bør
en slik type bevissikring og bevisutvikling nettopp være på
offentlige hender. Det er et rettssikkerhetsspørsmål. Men jeg
mener også at det er riktig av rasjonelle grunner. Vi skal satse utrolig
mye ressurser på det, og jeg tror det er riktig å bygge opp
et sterkt fagmiljø som kan håndtere dette. Til alt overmål
ser vi at i de konkrete sakene fra Stavanger som spørreren tar opp,
hvor man har bedt om prioritet, har man fått prioritet. 

