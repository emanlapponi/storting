 Jeg tror jeg bare må gjenta
siste del av mitt svar, om at dette er en sak som regjeringa Stoltenberg
II om kort tid vil foreta en avklaring i forhold til.
Det er altså ikke avklart hva slags prosess vi
nå skal velge videre.

Samtidig har jeg lyst til å si at
Regjeringa har sittet i vel fem–seks uker – ukene
går fort – og den forrige regjeringa
hadde fire år på seg fra dette vedtaket
ble fattet i Stortinget. Jeg ser at Gunvald Ludvigsen bærer
Venstre-merke på sitt jakkeslag, slik at han hadde gode
kontakter inn i Justisdepartementet, vil jeg tro. Noe tid ber jeg
om at også vår regjering får,
i hvert fall noen uker, når den forrige
regjeringa brukte såpass lang tid på å iverksette dette.

Det viktigste er at prekvalifiseringen
ble satt i gang den 14. oktober i år. I så måte
er prosessen i gang. Hvis det er politisk vilje når det
gjelder både penger og driftsform, skulle det være
mulig å få dette på plass slik som skissert av
spørrer.

