 Nå skal ikke jeg nok en
gang gjenta svaret om at regjeringa Stoltenberg II skal
ta stilling til dette i løpet av meget kort tid. Jeg vil
gjerne, med glede, informere Stortinget om utfallet av det.

Samtidig har jeg lyst til å påpeke
at det er betydelige utfordringer
i redningstjenesten over det ganske land, både
i spørsmålet om tilstedevakt, i spørsmålet
om innkjøp av nye helikoptre og i spørsmålet
om denne basen i Florø. Dette er store politiske utfordringer
som krever både økonomi og vedtak. Etter
kort tid i departementet registrerer jeg at mye av dette arbeidet
ligger der. Skal det iverksettes, må det fattes vedtak
av den nye regjeringa. Vi er parat til å gå inn
i en så viktig oppgave.





                

