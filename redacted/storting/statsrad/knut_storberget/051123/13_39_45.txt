 Jeg kan ikke se at det har nevneverdig
betydning. Det å opprettholde
en aktiv grensekontroll er viktig helt uavhengig av hvem som er
operatører, enten det er på en flyplass eller
andre steder. La det være helt klart.
Mye av den samfunnsskadelige virksomheten som kan skje ved en dårlig
grensekontroll, skal stoppes, helt uavhengig av hvem som er driftsoperatører
på en flyplass, eller hva det måtte
være.

Så har jeg lyst til igjen å presisere
at Regjeringen tar grep for å styrke politiet, i motsetning
til den forrige regjeringen. Vi håper faktisk
at nettopp slike sårbare områder
kan bli tilgodesett med noe mer ressurser. I så måte håper
jeg også på representanten Flåttens
partis støtte.





                

