  Ja, det er jo slik at når man står
i en situasjon med såpass mange domfelte i kø,
da har man problemer i forhold til lang ventetid. Jeg
må få lov til å gjenta at heldigvis har
også Fremskrittspartiet, fornuftig nok, sett problemet
med at særlig yngre mennesker som blir domfelt,
som står mange år i soningskø, som skikker
seg godt og er i arbeid, vil få ødelagt mye av
sin rehabilitering hvis de på et så sent tidspunkt
blir innkalt til soning. Her er det på mange måter
om å gjøre å ha flere tanker i hodet
på én gang. Jeg mener jo at Regjeringa
i veldig stor grad tar tak i denne utfordringen, bl.a. ved den tilleggsproposisjonen
som også spørreren skal få lov
til å være med og behandle. Jeg håper
at Fremskrittspartiet kan bidra med
sin støtte når Regjeringa nå bl.a. foreslår å etablere
45 nye soningsplasser, og når man også foreslår
byggestart for fengselet i Halden
til neste år, noe som vil bidra til at vi nettopp
tar grep i forhold til antall soningsplasser.

Så er det også viktig
for Regjeringa å peke på – der
har vi også hatt bred politisk støtte – at
vi må kunne tenke andre typer reaksjoner
enn fengselsstraff, særlig overfor yngre lovbrytere.





                

