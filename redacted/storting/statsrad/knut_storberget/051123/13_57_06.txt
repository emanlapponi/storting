  Jeg tror spørreren har viktige poenger
i forhold til spørsmålet om åpenhet.
Jeg prøvde å påpeke i mitt innledende
svar at her har vi mye av lovverket på plass som straffebelegger.
Problemet er at vi ikke får
opp sakene, og at det er stor belastning knyttet til det å si
fra. Da peker representanten Dahl på to viktige elementer
og to store utfordringer som Stortinget også vil
få, og hvor jeg vil bidra med hardt press i forhold til
at vi nettopp får igjennom muligheter for å bidra
til økt offentlig innsyn særlig i de instansene
som i dag ikke reguleres av offentlighetsloven. Det blir
særdeles viktig at det følges opp.

Så må jeg også si
at det er avgjørende viktig at vi bedrer forholdene
for de arbeidstakere som opptrer som whistle blowere.
Der vil jeg særlig peke på at det var
Arbeiderpartiet, Senterpartiet, Sosialistisk Venstreparti og Fremskrittspartiet
som bidrog til flertall for den bestemmelsen i arbeidslivsloven.
Så hvis spørrerens engasjement nå innebærer
at også Høyre vil bidra til at vi sikrer
disse whistle blowerne støtte og vern når dette
kommer opp på ny i Stortinget, hilser jeg det hjertelig
velkommen.

