 Jeg vil gjerne forsikre representanten Flåtten
om at politisk ledelse i Justisdepartementet selvfølgelig
vil forfølge dette. Hele grensekontrollproblematikken
er en utfordring for oss, i det ganske
land faktisk, helt fra Russland-grensen og til Torp, men også langs
den ganske kyst. Men den enorme veksten vi har
hatt på Torp, bidrar til, som spørreren påpeker,
at vi bør ha en økt oppmerksomhet på dette.

Da er det to elementer som vi må ha
med oss, og som mitt første svar peker på.
Det er Politidirektoratet og politimesterne som for så vidt
forvalter ressursene som man får tildelt, og politimesteren
ser på muligheten for omfordeling, som det ble påpekt.
Men det er ikke til å legge skjul på at
dette føyer seg inn i rekken av områder
hvor vi mener at det faktisk er et behov for å styrke
norsk politi, og da trenger vi flere midler inn i politiets driftsbudsjetter.

