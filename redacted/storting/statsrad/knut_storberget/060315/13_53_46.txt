 Det er to forhold jeg mener kan bedre
situasjonen når det gjelder politiets arbeidsbelastning.

For det første er jeg glad
for spørrerens vinkling på spørsmålet,
fordi vi stadig får oppfordringer om å styrke politiet.
Men det kan vi gjøre også med andre
metoder enn bare med rene bevilgninger. Det
representanten nå spør om, er jo ett av de viktige
innspillene vi kan ta med oss når det gjelder det å få flere
politiressurser, det at politiet slipper å måtte
frakte varetektsfanger, og jeg vil bl.a. også nevne
deres håndtering av folk med psykiske problemer.

Det er to elementer jeg mener vi
må ha med her. Det er det jeg sa innledningsvis, at vi
må bygge flere fengselsplasser. Det er Regjeringa godt
i gang med. Jeg er glad for å kunne si at vi allerede i år åpner
nærmere 98 nye plasser, og de vil komme det sentrale østlandsområdet
til gode, hvor det er stort press.

Det andre elementet Regjeringa ser
på, er hvem som skal foreta selve transportoppdraget. Der
ser Regjeringa for seg at man kan la andre aktører
enn de rent politifaglig utdannede forestå transporten, à la
den arrestforvaringsordningen vi har i flere fengsler.

