  Kriminalomsorgen arbeider aktivt med både
vedlikehold og fornyelse av alle sikkerhetstiltak i hele
organisasjonen av hensyn til både ansatte, innsatte
og samfunnet for øvrig, som representanten tar opp. Kriminalomsorgens
sentrale forvaltning har på bakgrunn av den siste tids
utvikling når det gjelder bruk av forvaring, gjennomgått
hvilke konsekvenser dette kan få for Kriminalomsorgen.

Det er gjennomført en risikovurdering,
og videre har man påbegynt arbeidet med gjennomgang av
regelverket som regulerer innsettelse
og gjennomføring av forvaring. Jeg kan forsikre at Kriminalomsorgen
er godt i gang med de nødvendige forberedelser for håndtering
av denne type forvaringsdømte. De budsjettmessige
konsekvenser av dette arbeidet vil jeg eventuelt komme
tilbake til i den ordinære budsjettprosessen.

