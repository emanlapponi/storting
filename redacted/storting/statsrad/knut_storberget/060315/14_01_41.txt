 Det ligger jo i mine tidligere svar
at jeg mener vi er tilstrekkelig forberedt i forhold til å takle også framtidige
forvaringsdømte, helt uavhengig av konkrete saker som nå pågår
og som ikke er avklart rettslig. Den erfaring vi har så langt
i forhold til fengsling og forvaring av mennesker som kvalifiserer
for forvaringsdommer, mener jeg gir et signal om at vi
er på rett vei, selv om – og det skal jeg ikke
underslå – dette er store utfordringer
for kriminalomsorgen. Jeg er glad for at representanten nettopp
tar opp innholdet i kriminalomsorgens aktiviteter på denne
måten, fordi vi trenger en økt politisk fokusering
på dette når det gjelder kriminalpolitiske handlinger
generelt.

Jeg er også veldig glad
for at representanten spør om forskning. Jeg tror at det
er helt nødvendig ikke bare å initiere
ny type forskning, men også at det
er nødvendig å styrke den forskningen
som allerede pågår i forhold til de erfaringer
vi nå gjør oss, nettopp for å sikre
at de politiske beslutninger som skal tas rundt forvaring og andre
straffereaksjoner, i mye større grad er kunnskapsbasert
og ikke hendelsesstyrt.





                

