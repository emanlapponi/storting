 Ja. Jeg kunne nesten ha latt det bli med det
svaret, men det kan jeg bekrefte. Halden fengsel er planlagt
med 251 plasser, herunder 227 lukkede og 24 åpne. Det er
planlagt en egen varetektsavdeling i fengslet. Fengslet
vil bli bygd med tanke på fleksibilitet mellom
varetektsplasser og ordinære plasser. Antall varetektsplasser
vil derfor kunne variere, avhengig av behovet til enhver tid.

Jeg føler også behov
for å legge til at jeg har hatt dialog med bl.a.
Politiets Fellesforbund i Østfold, som har reist dette
spørsmålet før. Jeg har også brakt
i erfaring at de har fått det samme svaret tidligere.

Når det gjelder situasjonen
i østlandsområdet, følger vi den nøye
når det gjelder spørsmålet om plasser
i varetekt. I tillegg til etableringen av Halden fengsel
er det nå satt i verk tiltak for å bedre
varetektssituasjonen. I 2006 er det åpnet til sammen 31
plasser i Oslo og Drammen fengsler, og i løpet
av 2006 tar jeg sikte på å åpne
ytterligere 67 fengselsplasser i Åna, Bredtvedt, Sarpsborg,
Bergen og Ilseng.

