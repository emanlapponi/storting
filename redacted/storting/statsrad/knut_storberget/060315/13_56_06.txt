  Det er riktig at vi følger opp intensjonene
om å bygge i Halden. Men fengslet i Halden vil
jo ikke komme på plass før i 2009, så vi
var nødt til å komme opp med noen ekstra
tiltak utover det Bondevik-regjeringa la på bordet. Den
forrige regjeringa etterlot seg en soningskø på nærmere
2 500 mennesker, og vi mente at det var behov for å ytterligere
styrke innsatsen i forhold til dette, utover det Bondevik-regjeringa
faktisk foreslo.

De 100 plassene jeg refererer til, er i stor
grad et resultat av den tilleggssatsingen som kom i tilleggsproposisjonen
i fjor. Jeg håper selvfølgelig på at
de partiene som dannet Bondevik-regjeringa,
vil bidra til å gi oss støtte til den innsatsen
som nå gjøres for å få flere
plasser, slik at vi unngår at folk løslates fra
varetekt, og at folk må stå så lenge
i kø for å få en reaksjon. Det svekker
tilliten til strafferettskjeden
hvis det skal være slike tilstander. Derfor er
dette en av den rød-grønne regjeringas viktigste oppgaver.





                

