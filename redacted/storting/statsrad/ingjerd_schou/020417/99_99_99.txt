 Alders- og uførepensjonister i folketrygden
mister i dag retten til barnetillegg i sin pensjon
når den andre av foreldrene dør. Dette
skyldes at barnet får rett til barnepensjon. Familien vil
likevel i en del tilfeller kunne gå ned i samlet
inntekt fordi det inntektsprøvde barnetillegget kan være
høyere enn barnepensjonen. Dessuten faller barnebidraget
fra avdøde bort. For personer med moderate pensjonsinntekter
vil en slik reduksjon i samlet inntekt være
svært uheldig.

Jeg fant dette lite rimelig og fremmet
derfor forslag om endring i høst. Fra 1. mai
skal det følgelig fortsatt kunne ytes barnetillegg selv
om barnet mottar barnepensjon. Siden barnetillegget er inntektsprøvd,
er tiltaket rettet mot stønadsmottakere med svak økonomi.

Denne lovendringen, som gir adgang til samtidig
barnetillegg og barnepensjon for samme barn, gjelder 

all

 utbetaling av barnetillegg, uansett
når situasjonen har oppstått. Jeg kan således
berolige representanten med at endringen gjelder samtlige alders-
og uførepensjonister i folketrygden med eneomsorg for barn.

Så vel Rikstrygdeverket som departementet
er ukjent med eventuelt misvisende opplysninger i pressen
om dette. Rikstrygdeverket er for øvrig i gang med de nødvendige
forberedelsene, slik at trygdeetaten raskest mulig når
de aktuelle stønadsmottakerne.

 Utbetalingen vil som sagt gjelde alle
som er i den situasjonen, og gjelder fra 1. mai uavhengig av om
den andre av foreldrene dør før eller
etter. Rikstrygdeverket er allerede i gang med de nødvendige
forberedelsene, slik at trygdeetaten raskest mulig når
de aktuelle stønadsmottakerne.

 Tidligere forelå det ikke rett
til pleiepenger ved barns innleggelse i sykehus med mindre
det forelå en livstruende eller
annen svært alvorlig sykdom eller skade. I Ot.prp.
nr. 26 for 1996-97 ble det foreslått å innføre
omsorgspenger, nå kalt pleiepenger, til foreldre
med barn som er innlagt på sykehus i mer enn
sju kalenderdager, uten hensyn til diagnose. I forbindelse med behandlingen
av forslaget foreslo sosialkomiteen
at foreldrene skulle få rett til omsorgspenger også ved
pleie av barn i hjemmet etter utskriving fra sykehuset.
Forslaget omfattet bare tilfeller hvor barnet har vært innlagt
på sykehus i mer enn sju kalenderdager. Komiteen
uttalte at ved kortere innleggelser med påfølgende pleiebehov
i en periode vil det som oftest være
snakk om barn med kronisk sykdom. I slike tilfeller er det allerede en
utvidet stønadsperiode på til sammen 40 dager etter
de generelle reglene som gjelder ved barns sykdom.

Det blir stadig kortere liggetid ved sykehus,
og flere vil derfor falle utenfor ordningen med pleiepenger. De fleste
sykehusopphold for barn
har en varighet av 1–3 liggedager. Dersom slike kortvarige
tilfeller skulle omfattes av reglene, ville det innebære
en årlig merutgift for trygden på mellom
110 og 240 mill. kr, og saken må behandles budsjettmessig.

Ellers er det viktig å understreke
at de mer generelle reglene om omsorgspenger
fanger opp svært mange av de tilfellene hvor det ikke
gis pleiepenger. Som sosialkomiteen også viste
til, vil situasjonen ofte være slik at sykehusoppholdet
er foranlediget av kronisk sykdom. I slike tilfeller har foreldrene
rett på til sammen 40 dager – tilsvarende åtte
arbeidsuker à fem dager – med omsorgspenger,
som kan benyttes i forbindelse med rehabiliteringen av barnet. Når
et ellers friskt barn må gjennomgå et sykehusopphold,
vil foreldrene kunne få inntil 20 dager med omsorgspenger.
Situasjonen kan imidlertid være slik at rehabiliteringen
tar enda lengre tid, eller at deler av eller hele
omsorgspengerettighetene er oppbrukt på forhånd.
I slike tilfeller kan det være aktuelt med lønnet eller
ulønnet permisjon fra arbeidsgiver, eller foreldrene kan
bruke feriedager.

Selv om liggetida på sykehus
går stadig nedover, er det fremdeles mange tilfeller med
lengre innleggelser. Som oftest er det i slike situasjoner
at behovet for en langvarig rehabilitering er størst, og
jeg finner det derfor riktig fortsatt å prioritere disse
tilfellene.

Når man ser ordningene med pleiepenger
og omsorgspenger under ett, gir dagens
regler gode løsninger. Selv om det som nevnt
vil kunne være tilfeller hvor foreldrene i en
sluttfase av rehabiliteringen ikke får dekket
lønn fra folketrygden, er det likevel et spørsmål
om dette er et område som bør prioriteres på bekostning
av de mange andre viktige utfordringer og behov som vi
må prioritere mellom.

 Den medisinske
vurdering og de ulike behandlingsmetoder skal jeg ikke
gå inn i. Det som er viktig er imidlertid at regelverket
tilsier at grensen går et sted, at sosialkomiteen
har uttrykt det jeg tidligere har sagt i svaret, og at det fins
andre ordninger. Spørsmål om enda
bedre ordninger tilsier at vi også må vurdere
den budsjettmessige siden, og i så fall er dette en budsjettsak.

 Jeg er helt enig med representanten i at det
er viktig å følge utviklingen nøye. Men, som
sagt, dette er også en prioritering, og det har
en budsjettmessig side – i så fall må dette
vurderes i den sammenheng.





                

 Velferdsalliansen er en frivillig interesseorganisasjon
som i flere sammenhenger har satt fattigdomsspørsmålet
på dagsordenen.

Jeg har undersøkt saken og har i den
forbindelse fått opplyst fra Sosial- og helsedirektoratet
at søknaden vil bli behandlet så raskt
som mulig, og senest i løpet av mai måned. For
inneværende år har kap. 614 post 70 en ramme på 39,2 mill.
kr, mens det totalt er mottatt søknader for 102 mill.
kr. Det er innkommet søknader til mange gode
formål, og det fremgår av dette at søknadssummen langt
overstiger den summen som er stilt til disposisjon. Sosial- og helsedirektoratet
opplyser imidlertid at man i saksbehandlingen også vil
legge vekt på de merknader som fremkom i sosialkomiteens
budsjettinnstilling, hvor komiteens medlemmer fra Arbeiderpartiet
gav uttrykk for at Velferdsalliansen bør få innvilget
støtte.

Jeg kan på det nåværende
tidspunkt ikke forskottere utfallet av søknadsbehandlingen,
men vil gjenta at Sosial- og helsedirektoratet vil behandle søknaden
så raskt som mulig.

 Det er helt riktig. Jeg er helt enig med representanten
i at Velferdsalliansen er en god og viktig organisasjon i dette
arbeidet, sammen med veldig mange andre, og den gir også viktige
innspill i forhold til vår fattigdomsutredning.

Det jeg har lyst til å si, er at det
er viktig at denne type organisasjoner får støtte,
at de får raskt svar, og at de har en forutsigbarhet for
driften. At det har tatt noe lengre tid denne gangen,
er vel et resultat av de mange søknader og av en omlegging
av sosial- og helseforvaltningen, som for øvrig forrige
arbeiderpartiregjering tok initiativ til. Men
jeg lover å følge opp denne saken raskt. Det direktoratet
har bekreftet overfor meg, er at innen utgangen av mai
skal Velferdsalliansen ha fått svar.

 Jeg tror svaret er gitt i det jeg allerede
har sagt.

