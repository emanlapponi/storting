 Det siste spørsmålet skal
jeg vente med å besvare, rett og slett fordi jeg har bedt
Vinmonopolet om en redegjørelse. Jeg har ikke tenkt å trekke
konklusjoner før en slik redegjørelse
foreligger.

Når det gjelder ansvarsfordelingen,
har det vært bred enighet i Stortinget om den oppgavefordelingen
som ligger i alkoholloven. Uten at jeg knytter dette til den konkrete
kommune som representanten Haga nå snakker om, er det slik
at det er kommunen som søker om pol, og det er kommunen
som godkjenner lokalisering. Men det er også en
oppgave for Vinmonopolet å vurdere lønnsomheten,
slik at man på en måte ikke
får etablering av et vinmonopol som viser røde
tall, og at det slik sett blir subsidiering. Men dette er en vurdering
som Vinmonopolet selv må gjøre.

Utgangspunktet er at man kommer frem til enighet
i nesten alle tilfeller, men jeg avventer en redegjørelse
fra Vinmonopolet. Jeg oppfatter det også slik
at dette ligger innenfor ansvaret i alkoholloven,
at det er opp til den enkelte kommune og Vinmonopolet
sammen å finne frem til en løsning.





                

