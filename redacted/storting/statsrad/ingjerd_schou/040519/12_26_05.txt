 Arbeidsfordelingen går frem av alkoholloven.
Den gir en klar oppgavefordeling mellom det som er Sosialdepartementets jobb,
det som er kommunenes ansvar, og det som er Vinmonopolets ansvar,
særlig når det gjelder lokaliseringsspørsmål.
Departementet har ansvar for å ta høyde
for det høyeste antall utsalg på landsbasis, og også for
en regional fordeling av utsalgene.

Det er kommunene som har ansvar for å bestemme om
de vil ha pol eller ikke, for dernest å søke
om å få et vinmonopol. Det er det den enkelte
kommune som bestemmer. Det er ikke politisk styrt hvor
og i hvilke kommuner polet skal etablere seg. Kommunene
kan selvfølgelig bestemme om de vil
ha pol, men de skal også godkjenne hvor det skal
ligge. I de aller fleste tilfeller finner man frem til en løsning mellom
kommunen og Vinmonopolet.

Jeg ønsker ikke å gå nærmere
inn i den konkrete saken nå, all den tid jeg har bedt om
en redegjørelse
fra Vinmonopolet.

