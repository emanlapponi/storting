 Spørsmålet om det er grunnlag
for å søke bevilling i Tvedestrand,
avgjøres av Vinmonopolets styre på bakgrunn av
en vurdering av forholdet mellom økonomiske kriterier
og ønsket om økt tilgjengelighet. Jeg
forstår imidlertid at mange kommuner kan ønske
seg en vinmonopolbutikk, og at det kan ligge distrikts- og næringspolitiske
hensyn til grunn for dette ønsket. Situasjonen er likevel
at om lag 90 pst. av befolkningen i dette langstrakte landet
vårt om kort tid vil befinne seg mindre enn 20
kilometer fra nærmeste utsalg. I tillegg er det etablert
en fjernhandelsløsning som gjør det enkelt for
kundene å bestille og få tilsendt eller tilkjørt
de varene de måtte ønske dersom avstanden
er et problem. Med fjernhandel menes at varer kan bestilles over
telefon, brev eller nettet, såkalt e-handel,
og utleveres gjennom posten.

Jeg ser ikke noen grunn
til å gå inn i en diskusjon med representanten
Torbjørn Andersen om ordningen med vinmonopol, men viser
til at Stortinget tidligere i år har avvist forslag om
salg av vin og sterkøl i dagligvareforretninger.

 Det er ikke sosialministeren som
bestemmer hvor pol skal ligge. Det gjør Vinmonopolet og
dets styre.

Også neste år blir
det etableringer av nye polutsalg. Det har vært en voldsom
utbygging de siste årene, så stor at 90 pst.
av befolkningen befinner seg mindre enn 20 kilometer
fra et vinmonopol. Det er ikke forutsatt at vi skal ha
en utbygging i samme tempo som det har vært, men også neste år
blir det, som sagt, nye etableringer. I tillegg skal vi også følge
opp det som Stortinget har vedtatt, nemlig forsøk med minipol,
som har et begrenset vareutvalg. Når representanten sier
at vi har en gammeldags ordning med vinmonopol, må jeg
si at jeg deler ikke representanten Torbjørn
Andersens bekymring og vurdering i forhold til det. Jeg opplever
at Vinmonopolet står sterkt i befolkningen, og at det også har å gjøre
med den moderniseringen som har skjedd i forhold til større
grad av selvbetjening, og muligheter til å skaffe seg polets
varer på annen måte enn ved å møte
opp selv.

 Jeg registrerer at Vinmonopolet står
sterkt i det norske samfunn. Det har å gjøre med
den modernisering som har skjedd, og at vi har fått en
utbygging som har vært enorm de siste årene. Gjennomføringen
av den planen er straks gjort, og i tillegg blir det også etableringer
neste år.

Jørgen Kosmo hadde
her gjeninntatt presidentplassen.





                

