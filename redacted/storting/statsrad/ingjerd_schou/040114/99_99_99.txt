 Arbeidstakere i såkalte VTA-bedrifter,
bedrifter med varig tilrettelagt arbeid, har i de aller fleste tilfeller
uførepensjon som hovedinntektskilde
til livsopphold. I tillegg betaler ofte bedriftene en økonomisk
godtgjøring eller bonus til tiltaksdeltakerne.

Spørsmålet om å utbetale
uførepensjon som lønn eller sammen
med lønn har vært diskutert ved flere anledninger.
En ordning der brutto uførepensjon
overføres til arbeidsgiver, er blitt avvist. Begrunnelsen
har vært at uførepensjon da vil fremstå som
pensjonsgivende inntekt. Dette vil ikke være
i samsvar med intensjonene i uførepensjonsordningen om
at uførepensjonen skal kompensere for inntektstap
på grunn av sykdom.

Etter gjeldende regler skal uførepensjonen
revurderes når pensjonisten har arbeidsinntekt. I den grad
det er behov for lønnssubsidiering, har oppfatningen vært
at dette bør skje på annen måte
enn gjennom uførepensjonsordningen. Et kompliserende element
er også at uførepensjonen skattlegges etter
andre regler enn arbeidsinntekten.

En løsning som ikke reiser
samme prinsipielle motforestillinger, vil være
at trygdeetaten etter fullmakt overfører netto
uførepensjon til arbeidsgiver,
som foretar utbetaling. En slik ordning har vært drøftet
med brukerorganisasjonene som stort sett er positive til at dette
blir forsøkt, men som presiserer at dette må være
en valgfri ordning.

Rikstrygdeverket arbeider med å tilrettelegge
for at den enkelte arbeidstaker i VTA-bedrifter skal kunne velge
en slik løsning dersom det er ønskelig. Dette
vil eventuelt kunne skje i løpet av kort tid.

 For å ha rett til sykepenger må man
ha hatt en årlig inntekt på minst  G, altså ca. 28 000
kr. I dette tilfellet har arbeidstakeren som regel 100 pst.
uførepensjon i bunnen, pluss en mindre arbeidsinntekt
innenfor det som går på friinntektssystemet
på l G, altså 57 000–58 000
kr.

De som har 100 pst. uførepensjon,
har ikke rett til sykepenger. Dersom arbeidsinntekten
overstiger friinntektsgrensen slik at uføregraden blir
redusert, vil det foreligge rett til sykepenger så lenge
inntekten er over  G. Når man er 100 pst.
uføretrygdet, er man ivaretatt nettopp ved at
man får 100 pst. uføretrygd uansett om man
er borte fra arbeid eller ikke. Dersom man både
skal kunne motta 100 pst. uførestønad
og sykelønn tilsvarende en prosentsats, vil man på den
måten i realiteten få en overkompensasjon eller
en dobbeltkompensasjon.

 Rikstrygdeverket har allerede fått
i oppdrag å tilrettelegge for at det skal være
mulig å overføre det som er uførepensjon,
til VTA-bedriftene, slik at utbetalingen kan skje fra bedriften
i stedet for fra trygden. Dette vil kunne være
på plass i løpet av to–tre måneder,
så det er ikke noen langvarig sak å vente
på.





                

