  Vi høyrer stadig vekk frå diverse
representantar her på Stortinget at vi tek omsyn til LO
i eitt og alt. Vi har eit samarbeid med organisasjonane
som Regjeringa legg stor vekt på. Ein av fordelane i norsk
næringsliv og norsk arbeidsliv er at vi har ryddige forhold
i arbeidslivet. Vi har god kontakt med arbeidsgivarsida, og vi har
god kontakt med arbeidstakarsida, det vere seg LO, Unio,
YS – alle organisasjonane. Det legg eg òg
vekt på i forhold til det arbeidet som vi no skal gjere. Eg
samarbeider med alle dei fire organisasjonane
i staten i samband med den gjennomgangen av tenestemannslova som
eg har varsla, noko den førre regjeringa ikkje
gjorde, fordi dei gjennomførte kutt utan å ta
organisasjonane med i arbeidet i det heile. Det vi skal vere
klåre over, er at ventelønsordninga og fortrinnsrett
til stillingar er framforhandla rettar ut frå eit ynske
frå staten om at vi skal ha dei tilsette med i viktige
omstillingar som staten treng å gjere, medan den førre
regjeringa berre kutta ein opparbeidd rett, utan å ha
ein dialog med partane i det heile på førehand.
Vi har tenkt å gå i dialog med alle
partar, og håpar å kome ut med ei tenestemannslov
som er oppdatert og god for både arbeidsgivar-
og arbeidstakarsida.





                

