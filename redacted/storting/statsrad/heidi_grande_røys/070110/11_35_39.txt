  Eg kjenner meg ikkje igjen i det
at Statsbygg er ein firkanta etat. Eg minner om det eg sa i mitt
fyrste svar: Når det gjeld husleigeberekninga for Justisbygget
i Kristiansand, var politiet og domstolen samde
om at det skulle vere lik husleige pr. kvadratmeter, uavhengig
av om det var eit nybygg eller eksisterande bygningsmasse.
Det var då avklåringane i arealfordelinga blant
leigetakarene var ferdige, at ein kopla inn kontraktsforhandlingar mellom
Statsbygg, Justisdepartementet og Politidirektoratet.

Eg minner òg om at Justisdepartementet
har ein avtale som seier at dei får dekt to tredelar
av den auka husleiga. Det har vore det same
sidan 2003. I tillegg har denne regjeringa auka betydeleg
overføringane til politiet. Så eg ser ingen grunn
til at Statsbygg skal ta grep her for å gjere noko
med husleiga for Justisbygget i Kristiansand.

