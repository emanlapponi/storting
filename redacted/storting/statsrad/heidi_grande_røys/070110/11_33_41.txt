  Eg minner igjen om det eg sa, at å samanlikne
eit spesialbygg som det ein har i Kristiansand, der ein har både
politi, fengsel og domstol samla i eitt bygg – noko
som er veldig effektivt for samfunnet samla sett og for dei tre
etatane samla sett – med eit mykje enklare, reint kontorbygg
som det ein har i Stavanger, vert som å samanlikne
epler og pærer. Det kan ein ikkje gjere. Ein
kan ikkje samanlikne husleiger
på den måten som representanten gjer.

Når vi snakkar om prinsipp, vil eg også minne
om at Stortinget ved to høve har pålagt
Statsbygg å bruke den modellen som heiter kostnadsdekkjande
husleige for sine eigedomar. Det er altså Stortinget
som ved to høve har vedteke og nedfelt denne
typen prinsipp, og det er det Statsbygg held seg til.

