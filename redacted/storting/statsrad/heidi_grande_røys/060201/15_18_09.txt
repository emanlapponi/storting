  Departementet kan ikkje
ta stilling til om innkjøpet er i samsvar med regelverket.
Men vi har Klagenemnden for offentlige anskaffelser, KOFA, som kan
uttale seg i sånne saker dersom sakene vert lagde fram
for dei. KOFA kan ikkje instruerast, og dei skal ikkje
instruerast – dei må vere eit nøytralt
organ som tek saker på eigen kjøl.

Men det som må vere vårt
utgangspunkt for å sikre konkurransen knytt til
open programvare, men òg for å sikre
at vi tek i bruk heile breidda av tilbydarar her, er kompetansen
hos den som skal kjøpe. Den kompetansen vurderer vi no
om kan vere litt for låg, og vi har som sagt fleire
tiltak på gang for nettopp å heve
den kompetansen gjennom forskjellige opplærings-/rettleiingsverktøy,
kurs osv. Det må jo vere det som er poenget,
at den som etterspør i marknaden, har kompetanse til å etterspørje
dei rette tinga, dvs. fleire aktørar. Det er jo det som
kan vere med og skape ein betre konkurranse.





                

