 No ligg jo ikkje fylkeskommunane
under Fornyings- og administrasjonsdepartementet. Det gjer derimot
det offentlege innkjøpsregelverket, og det er sjølvsagt
lagt til grunn at òg fylkeskommunane skal halde seg til
det regelverket som sikrar at innkjøp
går føre seg på riktig måte.

Når det gjeld behandlinga av m.a.
avtalar, har Konkurransetilsynet no til vurdering Microsoft sin
avtale om bruk av programvare ved skulane, og avtalen som fylkeskommunane
har inngått med Microsoft no, kan sjåast i samanheng
med dei skuleavtalane. Tilsynet har derfor i brev av 24. januar
i år bedt fylkeskommunane om å gjere greie for
innhaldet i og utforminga av desse avtalane. Men som statsråd
har eg sjølvsagt ikkje noka som helst
moglegheit til å meine noko
her. Tilsynet behandlar den saka, og så får vi
sjå kva tilsynet kjem fram til knytt til den konkrete problemstillinga.

