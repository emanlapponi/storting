 Det kan eg ikkje svare på,
for, som eg har vore inne på, dette
har skjedd i nokre få enkelttilfelle, der arbeidsgivar
og arbeidstakar har vore einige om at dette
var ei god løysing for den statlege etaten. Hadde
det hatt eit større omfang enn det det har hatt, ville
vi ha sett på om det var mogleg å regulere
det. Men eg vil jo tru at nettopp representanten Høie
frå Høgre vil vere oppteken
av nettopp å støtte at ein har ein stor
grad av desentralisert forvaltning knytt òg til personalansvaret
rundt om i statsetatane, og at vi ikkje skal begynne å regulere
det og dermed få eit stivbeint og firkanta regelverk som
hindrar at ein finn lokale løysingar på utfordringar
der og då i den lokale statlege etaten. Firkanta løysingar
brukar sjeldan å gagne nokon som helst, og det gagnar iallfall
ikkje ei effektiv forvaltning å ha ein type
svar på alle typar utfordringar. Så inntil
dette eventuelt får eit omfang som gjer at vi
ser grunn til å gripe inn, føler eg meg vel med
at statsetatane har eit fleksibelt regelverk som gjer
at dei når det er nødvendig, tek denne typen avgjerder,
fordi det var det beste for statsetaten, og det var det
beste for arbeidstakaren.

