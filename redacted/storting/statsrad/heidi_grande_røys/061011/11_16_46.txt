 Eg er langt på veg einig
i det representanten Blegen seier, men eg har berre lyst til å kommentere
ein ting: Eg meiner at næringa sjølv har teke
eit stort ansvar for å rydde i eigne rekkjer, nettopp,
som representanten viser til, gjennom det samarbeidet
som ein har hatt med myndigheitene no overalt, og spesielt
innan byggjenæringa, som har fått veldig orden på spesielt
det med svart økonomi. Tilsvarande har ein i reinhaldsbransjen
spesielt hatt ei opprydding, der ein opererer med ei tilsvarande
ordning for bedriftene som heiter «Ren Utvikling».

Eg meiner vi har gjort veldig mykje i høve
til det regelverket vi har. Det gjeld
innkjøpsregelverket, ILO-konvensjonen er teken opp, og
det gjeld det arbeidet eg no har gjort i forhold til statsrådskollegaene mine
med å innskjerpe dette forholdet. Men vi skal òg vere
klåre over at det kan finnast heilt ordentlege, skikkelege
selskap både i byggjenæringa og for
så vidt i reinhaldsbransjen som ikkje er med
i dei organisasjonane som representanten peiker på. Vi
skal passe på at dei ikkje vert ekskluderte fordi vi
oppfordrar til spesiell bruk av nokon som har valt seg ei organisasjonstilknyting.

