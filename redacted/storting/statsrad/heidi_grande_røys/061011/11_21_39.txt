  Eg kjem ikkje til å gå inn
og svare konkret på spørsmål
som gjeld UDI. Det ligg under arbeids- og inkluderingsministeren sitt
ansvarsområde. Eg kan svare generelt at det er ingen grunn
til å hevde at dette er av eit stort omfang. Hadde det vore
av eit stort omfang, hadde vi måtta gå inn og
sjå på om dette var eit forhold som vi skulle
regulere nærare, t.d. i det generelle permisjonsregelverket.
Men som eg seier: Når ein lagar slike ordningar, er det
som regel i samband med eit ynske om eit personskifte,
men utan at det ligg føre eit tenestemisforhold eller
ein annan grunn som skulle leie til oppseiing eller avskil. Årsakene
til at leiinga ynskjer eit personskifte, kan vere forskjellige.
Det kan vere frå at arbeidstakaren utgjer eit
arbeidsmiljøproblem som må løysast raskt,
til meir utanforliggjande årsaker der det er opplevd som
ei belastning at vedkommande vert verande i ei stilling. I andre høve
kan det vere arbeidstakaren som sjølv ynskjer
eit skifte for kortare eller lengre tid, kombinert
med at arbeidsgivaren ser seg tent med det for den statlege verksemda.
Men hovudpoenget er at dette er ei løysing som
ein finn på arbeidsplassen i ei foreining mellom
arbeidsgivar og arbeidstakar. Det er ein fleksibilitet som vi meiner
må liggje i regelverket, og når det ikkje har noko
stort omfang, er det liten grunn til å begynne å regulere
dette nærare fordi om ein f.eks. ikkje
liker den eine avgjerda som her har vore omtalt.

