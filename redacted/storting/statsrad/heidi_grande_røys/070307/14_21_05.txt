  Det er heilt rett at det ikkje er noko
kjekt å ha med seg besøkande opp på Slottsplassen
på dei dagane det ser absolutt verst ut der. No er det
heldigvis færre regnvêrsdagar i Oslo
enn det det kan vere andre stader i landet,
men det kan vere ille nok, sjølvsagt.
Eg opplever at dei tilsette på Slottet gjer kva dei kan
for raskt å få sanda på plass, og i det
heile har eit stort apparat rundt det.

Elles er det viktig å seie
at det foregår ganske mykje oppussing og arbeid
ved dei kongelege bygningane som Slottet har pr. no. Vi har nettopp
fullført Bygdø Kongsgård, der det skal vere
innflytting til sommaren – eit prosjekt som har hatt ei
kostnadsramme på over 213 mill. kr. Vi er nettopp
i gang på Oscarshall – eit flott prosjekt som det
er på tide at vi tek tak i, med dei store verdiane
som er der, spesielt når det gjeld inventaret.
Der ser vi òg for oss eit meir ope og tilgjengeleg slott
for folk når det vert ferdig i 2009. Dette har ei kostnadsramme
på 90 mill. kr.        – Så vi gjer ganske
mykje på ein del andre område når
det gjeld Det kongelege slott.

