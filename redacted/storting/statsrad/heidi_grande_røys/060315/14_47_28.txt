 No står eg i fare for å gå inn
på det som er arbeids- og inkluderingsministeren sitt område,
og det skal eg passe meg for, men når det gjeld det som
låg i pensjonsforliket i Stortinget i fjor vår – no
var verken representanten Grande Røys eller representanten
Eriksson med i det forliket – så var det, uavhengig
av kva som låg til grunn, å gi styrkt arbeidsincentiv.
Iallfall var vi veldig opptekne av å gi arbeidsincentiv
til dei som har lågast løn, og til dei som har
deltidsstillingar, for det er jo dei som har ein reserve som vi
ynskjer å utnytte i arbeidslivet. Samla sett vil eg òg
tru at det å få det til ligg hos alle
partar i arbeidet med pensjonsforliket, og at modellen og oppteninga
gir incentiv til å stå i arbeid, det vere
seg så mykje som folk klarar.

Som eg har sagt, vi skal sjå på om
dei som no ligg på under 14 timar – altså om
ein skal gjere endringar i offentlege tenestepensjonar for dei som
ligg på under 14 timar – vil ha gevinst av å verte
med i ei pensjonsordning. Det er heilt opplagt at vi må sjå på det.

