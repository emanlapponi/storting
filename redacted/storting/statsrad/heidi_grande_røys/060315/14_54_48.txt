 Eg veit ikkje om eg kan love å avvikle
ventetida, for det er klårt at ein her mottek veldig mange
klager. Skal ein avvikle ei behandlingstid,
betyr det anten at ein ikkje mottek klager, eller
at absolutt alle offentlege innkjøparar ikkje
gjer noko galt nokosinne. Det er sjølvsagt vanskeleg
for statsråden å seie. Men eg har tru på dei
tiltaka vi no har sett i gang. Vi har gjort regelverket
enklare. Det var ei oppfølging av Bondevik-regjeringa sine
forslag. Vi har òg innført protokollplikt for
kommunane for alle innkjøp over 100 000 kr, der
dei må godtgjere innkjøp for nettopp å synleggjere
dei kjøpa dei gjer, slik at ein kan prøve å unngå skuldingar
om korrupsjon og kameraderi, som eg er like
oppteken av som representanten Sørfonn.

Vi har også gjort andre
ting når det gjeld å gjere regelverket
enklare. Rettleiing er viktig. Det jobbar både
KS og departementet med, slik at folk skal forstå det regelverket dei
faktisk skal handtere. Som sagt, å vurdere innføring
av sanksjonar mot direkte brot på regelverket
trur eg vil rydde opp i området.





                

