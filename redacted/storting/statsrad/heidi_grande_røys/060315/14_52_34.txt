  Vi gjer fleire ting på fleire ulike
hald i høve til offentlege innkjøp. Når
det gjeld sjølve regelverket, har vi, for å gjere
regelverket enklare – og
det gjorde jo òg den førre regjeringa – heva terskelen
for innkjøp omfatta av anbod. Det har vore viktig, for
veldig mange av dei brota som har skjedd, har hatt si årsak
i at regelverket har vore
for vanskeleg. Ein har ikkje vilja bryte regelverket,
men har altså kome i skade for å bryte
det. Vi har gjort regelverket enklare
og driv no ein omfattande jobb med å rettleie offentlege
innkjøparar. Det gjer òg KS.

Eg kjem til å leggje fram ein odelstingsproposisjon
for komiteen som representanten Sørfonn
sit i, i løpet av ein månads tid. Der vil eg òg
vurdere sanksjonar retta mot brot på kommunale innkjøp.

Så er representanten inne
på om vi bør sjå på gebyret for å klage.
Får vi inn for mange klager på stort og smått? Det
er òg ein del av det eg vil vurdere i evalueringa.

