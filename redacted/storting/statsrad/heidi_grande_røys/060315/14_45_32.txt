 Det er jo eit problem for dei det
gjeld. Nesten same kor mange det er, er det eit problem
for dei det gjeld, at dei ikkje får pensjonsopptening.
Så der vil eg absolutt slutte meg til representanten sitt
syn. Men, som eg sa, når det gjeld dei offentlege tenestepensjonane,
har problemstillinga vore at om ein var medlem og i jobb
over 7 timar pr. veke, så ville det verte samordna
vekk med folketrygda. Ein ville ikkje få ein auka
samla pensjon om ein likevel var medlem. Men
det kan jo endre seg når vi no går gjennom
heile pensjonssystemet, inkludert dei offentlege tenestepensjonane.
Då må vi igjen sjå på om dei
som ligg på mellom sju og 14 timar, vil ha ein
gevinst av å verte medlemer, for då er det jo
naturleg å ta det opp.

Dette er jo òg eit viktig likestillingsspørsmål,
for det er jo som regel kvinnene som har desse stillingane
som representanten tek opp. Dette bør altså vere
viktig òg for å sikre kvinnene. Helst
burde dei få større stilling, men i mange turnusar
er det vanskeleg å få til,
og då vil det vere viktig òg å sikre
dei pensjonsrettar.

