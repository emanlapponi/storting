 Jeg mener vel at jeg svarte på det i mitt hovedsvar, der jeg sa:

«Etaten er også i ferd med
å intensivere hjelpen til mennesker med psykiske lidelser som ønsker
å stå i arbeid. 5 000 ansatte har det siste året vært
gjennom opplæring. Egne koordinatorer i hvert fylke skal sørge
for at trykket holdes oppe i gjennomføringen av den nasjonale strategien
for arbeid og psykisk helse. I disse dager ansettes egne medarbeidere eller
det som kalles loser, i de største byene, som skal følge opp
sårbare brukere ekstra tett. Brukere med spesielle behov skal få
en fast kontaktperson i etaten.» 

Det mener jeg
er svar på det oppfølgingsspørsmålet som representanten
Eriksson nå stiller. Ellers tror jeg at representanten Eriksson og
jeg er helt enige om at det ikke er noen tvil om at de ansatte i NAV har
en kompetanseutfordring. Det er ikke noe som har oppstått som følge
av NAV-reformen. Det var også en del av den virkeligheten man før
levde i, men like fullt er det en stor utfordring til oss. 

