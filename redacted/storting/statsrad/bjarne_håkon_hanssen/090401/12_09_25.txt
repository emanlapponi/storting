 Da starter jeg med å si at jeg håper at både Venstre, Kristelig Folkeparti og alle sammen støtter opp om etablering av et hjerte- og karregister, for jeg tror det er viktig å få kunnskap. Å bygge helsetjenestens gjøremål på kunnskap og kunnskapsutvikling er så viktig.


Jeg har lyst til å si det til representanten Larsen at jeg synes det er veldig bra at denne typen spørsmål tas opp i spørretimen, at det fokuseres på det, holdes et fokus på det. Det bidrar til at verden går framover. Det vil bli forsket mer. Jeg tror sannheten er den at resultater fra forskning implementeres hele tiden, altså at forskning virker, og det fører til endring i behandlingsformer. Så det er et selvstendig poeng at det forskes mer på denne type spørsmål, fordi det har betydning for å endre behandlingsopplegg. Jeg kan i hvert fall forsikre om at vi fra departementets side vil holde trykket oppe på kjønnsperspektivet i helsevesenet.


