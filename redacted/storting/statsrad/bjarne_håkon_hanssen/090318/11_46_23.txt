 Jeg vet ikke om jeg har noe mer å tilføye annet enn å si at noe av det som engasjerer meg veldig i forhold til behandling av denne pasientgruppen, er nærhet til behandlingstilbudet. Så det jeg mener er rett å foreta en vurdering av, er om man istedenfor å ha dette samlet ved SSR i Helse SørØst, har muligheten til å få til et like godt tilbud med større spredning, slik at behandlingsoppleggene er nærmere de pasientene som skal jobbe med livsstilsendringer over lang tid.


Men nå får vi en ny gjennomgang av det. La oss se på resultatene før vi feller den endelige dom. Vi har nå en diskusjon der vi er midt inne i en prosess, og det er alltid krevende. Det er enklere å diskutere når vi har et forslag til konklusjon på prosessen å forholde oss til.






                

