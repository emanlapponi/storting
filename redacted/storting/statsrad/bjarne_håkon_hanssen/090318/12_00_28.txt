 Jeg tror det er viktig for meg nå å være veldig tydelig på at det regionale helseforetaket har et ansvar for å følge opp helseforetaket på en slik måte at det ivaretar sitt arbeidsgiveransvar på en god måte. Jeg mener at det nå er viktig å legge ansvaret der ansvaret skal være, på helseforetaket og RHF. Det er klart at dialog er en forutsetning for et godt arbeidsmiljø. Mange av de påleggene som er kommet fra Arbeidstilsynet, handler nettopp om å ha gode rutiner og arenaer for samarbeid og konfliktløsning. Det ligger i kortene at det må på plass.


Samtidig tror jeg at representanten Nesvik og jeg skal være oppmerksomme på at denne typen omstillinger, som er nødvendige, er krevende og konfliktfylte. En må heller ikke bli så handlingslammet når det oppstår utfordringer i den sammenhengen, at vi må gripe inn i prosesser som faktisk må løses lokalt.


