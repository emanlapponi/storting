 Jeg føler meg trygg på at denne typen prosess nå er i gang. Som jeg sa i svaret mitt, er Spekter nå koblet inn nasjonalt, Fagforbundet er koblet inn nasjonalt, og RHF er koblet inn.


Arbeidstilsynets rapport ligger der, og de avvikene som Arbeidstilsynet påpeker, er først og fremst mangel på dialog og konfliktløsningssystem. Avvikene skal lukkes, det er en klar beskjed fra meg.


Jeg mener at det har skjedd nye ting i prosessen den siste tiden. Det er nye parter inne i dialogen i det lokale helseforetaket. Jeg har tillit til at det nå vil føre saken inn i en fruktbar utvikling.






                

