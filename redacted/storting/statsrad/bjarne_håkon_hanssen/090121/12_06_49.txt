 Jeg er veldig klar på at vi skal gjøre en bedre jobb for å koordinere innsatsen når det gjelder organdonasjon. Det handler om å jobbe opp mot departementet, det handler ikke minst om å jobbe opp mot de regionale helseforetakene, og det handler også om å jobbe opp mot kanskje særlig universitetssykehusene. Da handler det om både å presse på for at organansvarlig lege får tid til å gjøre jobben sin og at helsepersonell får opplæring, at liksom alt det vi vet må til, følges opp. Det har Helsedirektoratet fått et veldig klart ansvar for å gjennomføre. Om så Helsedirektoratet organiserer det ved at en avdeling eller en gruppe får ansvaret og gjennomfører det ved å bruke to, tre eller fire personer, eller om de gjennomfører det ved å bruke én person, avgjør de selv. Jeg vet ikke hvordan Nesvik eventuelt har tenkt å styre Helse-Norge hvis han skulle komme i min stol, men på det nivået har i hvert fall ikke jeg tenkt å begynne å styre.


