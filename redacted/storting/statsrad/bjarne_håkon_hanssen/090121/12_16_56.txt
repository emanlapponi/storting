 På den første delen av oppfølgingsspørsmålet tror jeg at jeg vil svare at jeg skal få undersøkt mer om det tilbudet som skal bygges opp i Bodø og gi informasjonen videre til representanten Dåvøy om det.


Så er det hyggelig at vi finner hverandre helt til slutt, for jeg tror også at erfaringer knyttet til oppbygging av ambulante team ved det nye Oslo universitetssykehus, er veldig viktig. Jeg er ingen ekspert på ME, men slik som jeg opplever situasjonen, er det nettopp det å kunne gi faglig gode tjenester rett og slett hjemme til mange, som trengs. Derfor er det så viktig at det som kanskje er spydspissen i Helse-Norge, Oslo universitetssykehus, gjør seg noen erfaringer med det ambulante teamet, og så at jeg og helseregionene sørger for «learning by doing», altså at man virkelig greier å høste erfaringer fra det, for så å bygge opp tilsvarende tilbud andre steder.






                

