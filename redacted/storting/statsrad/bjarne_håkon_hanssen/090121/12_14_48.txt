 Jeg har i og for seg ingen annen mulighet enn bare å gjenta at i oppdragsdokumentet til Helse Nord er det stilt et veldig tydelig krav til det, og da er det ikke sånn at det forsvinner. Hvis det da eventuelt skulle være utelatt i dokumentet fra Helse Nord til de enkelte helseforetakene, ligger jo kravet der like reelt fra oss og vil bli fulgt opp.


Det er faktisk mange ting jeg kan være kritisk til i Helse Nord, men akkurat på dette området synes jeg faktisk at de gjør en god jobb i den forstand at de har bygd opp et tilbud på UNN. Så kan man si at det er ikke godt nok, for det er for mange som er rammet. Derfor planlegger de i 2010 i et samarbeid mellom UNN og Nordlandssykehuset å bygge opp også et tilbud i Bodø.


