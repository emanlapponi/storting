 Jeg vil bare veldig kort først kommentere Ahus. Jeg føler meg ganske sikker på
                     at representanten Nesvik er klar over at det som er en stor utfordring på Ahus,
                     er at utbyggingen ikke er ferdig. Når hele Ahus er ferdigbygd, ser jeg veldig
                     optimistisk på at vi får en bedre løsning på korridorpasientutfordringen der. 

Ja, vi jobber kontinuerlig med utfordringen med å skape en lærende organisasjon
                     av hele Sykehus-Norge. Det må selvfølgelig også handle om at de regionale
                     helseforetakene lærer av hverandre, så vi får en helhet ut av det. Det er helt
                     sikkert ting å gjøre som kan forbedre det. Og så tror jeg at det aller
                     viktigste vi nå kan gjøre i forhold til korridorpasientutfordringen, er å stå i
                     det og jobbe med samhandlingsreformen. 





                

