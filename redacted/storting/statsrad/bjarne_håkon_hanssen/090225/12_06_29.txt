 Det siste er et veldig viktig spørsmål, og jeg skulle ønske jeg hadde et veldig
                     enkelt og klart svar på det. Men jeg tror at vi bare må innse at vi har en lang
                     vei å gå i helsevesenet for å få sykehusene til å fungere som lærende
                     organisasjoner som aktivt søker etter «best practice», og som har gode systemer
                     for å implementere det når det er etablert ved andre institusjoner enn den
                     aktuelle. 

Men det finnes ikke noe annet alternativ enn å jobbe videre med det. Og jeg
                     synes det som nå skjer i Helse Sør-Øst, som er halve Helse-Norge og vel så det
                     i sykehussammenheng, er et godt eksempel på at de regionale helseforetakene tar
                     det på alvor. Og i de foretaksmøtene som jeg har vært med på nå, har jeg kjørt
                     knallhardt på det med korridorpasienter. Vi må ikke gi opp; vi må bare
                     fortsette å stille krav på dette området. Og så går det faktisk i rett retning,
                     men veldig sakte. 

