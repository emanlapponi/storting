 Jeg synes at det ville være feil av meg å gå inn og uttale meg sånn på stående
                     fot om de vurderinger som Helse Vest har gjort, og som jeg ikke har noen som
                     helst innsikt i. Så det må jeg rett og slett få komme tilbake til. 

Men det bærende prinsippet, som også har gått ut som beskjed fra Helse- og
                     omsorgsdepartementet, har vært at de institusjonene som er fullt ut integrert,
                     og som vi har driftsavtaler med, skal inkluderes. Det er fordi det ville ha
                     vært feil, f.eks. her i Oslo, om ikke to viktige sykehus som Diakonhjemmet
                     Sykehus og Lovisenberg Sykehus skulle komme inn under denne ordningen, for de
                     er jo en del av sykehustilbudet i Oslo og fullt ut integrert. Men jeg har satt
                     grensen ved kjøpsavtaler. Skulle vi ha åpnet opp for det, er det klart at da
                     ville det vært veldig mange institusjoner som hadde kommet med. Da hadde
                     tempoet blitt hemmet, og det viktigste her er rask effekt. 

