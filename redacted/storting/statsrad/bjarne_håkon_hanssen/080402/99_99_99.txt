 Jo, jeg synes at det er et viktig
poeng. Nettopp derfor er det også, som jeg sa i mitt hovedsvar, at
vi nå har innført skjerpede krav til offentlige oppdragsgivere
i stat og kommune ved kjøp av tjenester og bygg- og anleggsarbeid,
og at vi nå har fått en regulering som gjør at oppdragsgiverne
må stille kontraktsrettslige krav om at arbeidstakerne skal ha normale
lønns- og arbeidsvilkår. Men ikke minst like viktig: Oppdragsgiverne
skal dessuten foreta nødvendige kontroller for å sjekke om
dette oppfylles, og sanksjonere dersom det oppdages brudd. 

Med alle
mulige forbehold - jeg mener jo dette er svært viktig - var, så
vidt jeg husker, Kristelig Folkeparti imot det. Så ja, jeg er enig
i at staten er viktig, og da tror jeg dette er noe av det aller viktigste.
Tar jeg feil, må jeg be om unnskyldning for det. 

