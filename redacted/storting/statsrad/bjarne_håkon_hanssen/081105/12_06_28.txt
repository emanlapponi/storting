 Jeg er i og for seg enig med spørreren i at de spørsmålene som her tas opp, er relevante – altså: Hvordan håndterer styret avvikene? Hvordan følger man opp? Hvordan er tilsynsrapporter fulgt opp? Hvordan er avvik lukket? Hvordan er det med bruk av tvang i psykiatrien i Østfold? Hvordan er det med mangel på spesialister i psykiatrien osv. i Østfold? Det er gode spørsmål. Jeg har ikke svar på dem nå i dag, for det er ikke stilt spørsmål til meg om det i dag i spørretimen. Vi kan gjerne komme tilbake til de spørsmålene, for de er viktige nok, men på det spørsmålet jeg er stilt – hvorvidt det finnes rutiner på dette feltet – er svaret: Ja, det gjør det.


Så kan vi antakeligvis diskutere det andre i en senere spørretime.






                

