 Sånn som jeg oppfatter det, er vi uenige om virkelighetsbeskrivelsen. Representanten tar utgangspunkt i en virkelighet som vi mener ikke finnes. Virkeligheten er at tilsynsrapporter legges fram for styret. Det er rutinemessig etablert, og styret følger opp avviksrapportering og etterspør avviksrapportering inntil avvik er lukket. Det er ikke bare styrepraksis i Sykehuset Østfold HF, men i tråd med det pålegg vi har gitt gjennom våre foretaksmøter, og som skal være etablerte rutiner i hele Helse‑Norge. Og det skulle bare mangle – jeg tror spørreren og jeg har akkurat de samme intensjonene.


Så opplever jeg at det er uenighet om hvorvidt dette praktiseres, men både Helse Sør‑Øst og Sykehuset Østfold har forsikret meg om at de rutinene jeg nå beskriver, også er etablert der.


