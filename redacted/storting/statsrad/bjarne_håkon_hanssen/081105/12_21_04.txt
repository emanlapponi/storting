 Jeg er enig med representanten Lønning i at selv om det som registreres her ikke i seg selv er svært sensitive opplysninger, er det allikevel all grunn til aktsomhet overfor opplysningene, og det er nettopp det jeg prøver å gi uttrykk for at vi har. 




Jeg har ikke fått noen nærmere tidsangivelse for når man regner med å kunne være ferdig med den dialogen vi nå er i gang med overfor Datatilsynet. Derfor må jeg be om å få komme tilbake til representanten Lønning med en vurdering av tidsperspektivet. Men jeg forutsetter jo at det skjer uten opphold, altså at det skjer så raskt som mulig. Men definisjonen av begrepet «så raskt som mulig» må jeg da få lov til å komme tilbake til. 




