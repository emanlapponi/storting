 Statens fagorgan for innføring av vaksiner har kommet med en klar og entydig anbefaling, og vår vurdering av uttalelsen av Bioteknologinemnda er at den ikke bringer noe nytt inn i debatten. Alle de forhold som Bioteknologinemnda er opptatt av, er forhold som er diskutert og avveid når man har vurdert spørsmålet om å innføre vaksinen. Sånn sett er det beste man kan si at når Bioteknologinemnda kommer på banen, kommer den i hvert fall sent på banen, fordi dette er en prosess som har gått i lang tid, og de forhold som påpekes, har vært vurdert.


