 Som jeg sa i mitt svar: For å følge opp Stortingets forutsetninger arbeider Folkehelseinstituttet med et informasjonsmateriell rettet mot jenter, foreldre og helsepersonell. Så det vil bli lagt opp til en grundig og god informasjon til de foreldre som sammen med sine barn skal ta valget om man skal bruke HPV-vaksine. Norske helsemyndigheter har ikke for vane å fordreie virkeligheten når man informerer om effekter av medisiner. Det har vi gode og skikkelige rutiner på, og vi skal informere om denne vaksinen – som vi gjør om alle andre vaksiner – på en edruelig og skikkelig måte.






                

