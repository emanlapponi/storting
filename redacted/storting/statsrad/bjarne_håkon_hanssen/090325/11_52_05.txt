 Jeg forholder meg til det lovverket vi har, og lovverket sier at det er fritt sykehusvalg når det gjelder private sykehus, når det gjelder distriktspsykiatriske senter, og når det gjelder tverrfaglige rusinstitusjoner. Det er loven. Da må Capio komme inn under ett av disse kriteriene. Enten må det være et sykehus, eller så må det være et distriktspsykiatrisk senter, eller så må det være en tverrfaglig rusinstitusjon. Den faglige vurderingen av det spørsmålet er at Capio ikke er noen av delene. Det er ikke et sykehus, det er ikke et distriktspsykiatrisk senter, og det er heller ingen rusinstitusjon. Med andre ord er det ikke adgang i loven til å ta dem inn under fritt sykehusvalg.


