 Nå begynner vi å nærme oss pasienten, det er interessant oppe i dette. Da er utgangspunktet mitt at de regionale helseforetakene har et sørge for-ansvar. De skal sørge for at også denne pasientgruppen får behandling.


Det har skjedd store endringer i pasienttilbudet for mennesker med spiseforstyrrelser de siste årene. Det er bygd opp en rekke nye tilbud. Det betyr at Helse Sør-Øst, Helse Vest og Helse Midt-Norge nå i liten grad bruker muligheten til å sende pasienter til Capio. Det betyr ikke at pasientene ikke får tilbud, men de får tilbud andre steder enn ved Capio. Det kan være mange gode faglige begrunnelser for at det skjer. I Helse Nord er ikke tilbudene godt nok bygd ut ennå, og derfor så vi også at Helse Nord i 2008 brukte over 800 behandlingsdøgn på Capio i Fredrikstad. Det er fordi pasientene er i fokus – man får et tilbud enten i egen region eller ved Capio, hvis man ikke har tilstrekkelig tilbud.






                

