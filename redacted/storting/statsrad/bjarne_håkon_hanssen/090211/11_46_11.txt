 Det jeg kan si til det siste temaet representanten Dåvøy tar opp, er at vi har vært veldig opptatt av å få fram disse anbefalingene fra Kompetansesenteret for legevaktmedisin, nettopp fordi det er en så viktig del av samhandlingsreformen, som vi nå er i ferd med å fullføre.


Legevakt er en veldig viktig bit av den kommunehelsetjenesten vi nå beskriver for framtiden, og fastlegens nye rolle. Halvparten av fastlegene kjører ikke legevakt. Det fører til at vi veldig ofte bruker for dårlige leger – rett og slett – i legevaktarbeidet. Jeg tror at noe av årsaken til at man ikke får fastleger til å kjøre, er at vaktbelastningen er for stor, og den er for dårlig organisert. Så dette er en veldig viktig bit av det vi nå jobber intenst med i beslutningsfasen av samhandlingsreformen.






                

