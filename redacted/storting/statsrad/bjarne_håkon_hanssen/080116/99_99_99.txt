 Jeg føler vel at jeg er i
en fase der jeg gjentar meg selv, og da får jeg nok en gang sitere
hva vi har sagt til utlendingsmyndighetene i forskrifts form. Det sies i
forskriften at det «skal legges vekt på om barnet går
i barnehage eller skole, om barnet snakker norsk, og om situasjonen for
øvrig tilsier at barnet er særlig knyttet til det norske samfunnet».
Det er jo ikke, i motsetning til det som mange har antydet som et mulig
forslag her, å sette veldig klare årsgrenser, aldersgrenser,
og si så og så lenge for den og den alderen. Dette er mer en
helhetsvurdering. Det er, som jeg sa i mitt hovedsvar, viktig å understreke
at det alltid vil være en helhetsvurdering, der mange forhold blir
vurdert. Og så langt, etter at denne forskriften trådte i kraft
og alle de berostilte sakene har blitt behandlet, har jo det store flertallet
fått innvilget opphold.

