 Som jeg nevnte: I rundskrivet om ikraftsetting av forskriften sa departementet,
altså AID, at det også «skal legges vekt på om barnet
går i barnehage eller skole, om barnet snakker norsk, og om situasjonen
for øvrig tilsier at barnet er særlig knyttet til det norske
samfunnet». Så ja, språk er et av de momentene som skal
vurderes i en helhetsvurdering.

Men samtidig mener jeg også
at det er viktig og riktig å understreke at det vi snakker om, er
barn som har opparbeidet en tilknytning til riket Norge, og det er klart
at hvis vi snakker om et barn på 1 1/2-3 år, må det være
relevant å stille spørsmål om hvorvidt dette barnet har
opparbeidet en tilknytning til riket Norge, eller om det først og
fremst har opparbeidet en tilknytning til sine foreldre og sine omsorgspersoner.
Så det å opparbeide en tilknytning til riket, en tilknytning
til Norge, har en sammenheng med barnets alder.

