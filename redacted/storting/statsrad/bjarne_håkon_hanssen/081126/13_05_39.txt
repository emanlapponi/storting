 Jo, hvis det er slik som Lønning nå beskriver det, er det uakseptabelt. Og det som jeg har veldig behov for å understreke, er at det selvfølgelig ikke skal være slik at når man frykter at man kan lide av en alvorlig sykdom, skal man måtte vente så lenge som det Lønning bruker som et eksempel i sitt spørsmål her. Det er fullstendig uakseptabelt at man ved mistanke om brystkreft skal måtte vente i månedsvis på en røntgenundersøkelse. Jeg håper det ikke skjer. I den grad det skjer, er det uakseptabelt.


Men mitt inntrykk er at når vi opererer med lange ventetider på en del av disse undersøkelsene, gjelder det for de lavt prioriterte pasientene. Men selv der finner jeg grunn til å stille spørsmål ved om ikke ventetiden nå er av en slik karakter at de regionale helseforetakene må gjennomgå det på nytt.






                

