 Jo, det vil det, og derfor jobber vi med det. Jeg står her med et dokument som
                     heter «Strategi for å redusere radoneksponeringen i Norge». Det er en bredt
                     sammensatt arbeidsgruppe som har laget denne planen. Den var ferdig i november
                     2008, og da fikk vi den i Helsedepartementet. 

Vi er nå i den situasjonen at vi driver og finpusser på en ny strategiplan
                     nettopp for å ta tak i utfordringene knyttet til radoneksponering. Jeg deler
                     fullt ut spørrerens engasjement i saken. Den er faktisk viktig. Det er mange
                     som dør av radoneksponering i Norge hvert år. Det er klart at desto tidligere
                     eksponeringen skjer, og desto større omfanget er, desto farligere er det.
                     Derfor er det å ha fokus på skoler og barnehager veldig viktig. Jeg tror
                     foreldre, med rette, forventer at når de sender barna til barnehagen, har man
                     gjort denne type kartlegging. 

