 Ja, gjennom både regelverket og våre forskningsbevilgninger vil departementet legge til rette for at nye lusemidler utvikles, men vi kan på en måte ikke vedta det. Det krever de gode hodene og at man dytter på med krav for at disse midlene faktisk utvikles.


Det er jo ikke slik i dag at ingen av de midlene vi har, virker; det at man har påvist lakselusresistens i ett anlegg, betyr jo ikke at de ikke virker andre steder. Vi er også opptatt av at næringen må veksle mellom ulike lakselusmidler, nettopp fordi de ikke skal utvikle resistens, og at man må gjennomføre grundig koordinert behandling slik at færrest mulig lus overlever, for det er da de utvikler resistensproblemene. Så har vi et annet virkemiddel som lusa ennå ikke har blitt resistent mot, og det er leppefisk. Det er jo også noe vi oppfordrer næringen til å bruke.


