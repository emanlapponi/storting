 For
det første vil jeg si at jeg har stor respekt for det brede stortingsflertallet
som i forrige stortingsperiode bad om utredning om rettighetsforholdene
i havet utenfor Finnmark, og jeg synes at de forslagene utvalget har lagt
fram basert på forhistorien, fortjener en skikkelig prosess. Jeg vil
også at partiet Høyre, næringsorganisasjonene, de berørte
lokalsamfunn osv. skal ha mulighet til å si sin mening om denne saken
før Regjeringen konkluderer. 

Regjeringen har enda ikke tatt
stilling til hvor lang høringsfristen skal være. Her må
vi avveie hensynet til at folk skal få sette seg skikkelig inn i saken
og ha god tid til å si sin mening, mot behovet for at både næringen
og andre berørte skal ha en avklaring om ikke altfor lang tid. 

