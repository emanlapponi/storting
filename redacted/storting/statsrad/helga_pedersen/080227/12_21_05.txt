 I forrige stortingsperiode innførte daværende fiskeriminister
Svein Ludvigsen en ny struktur for havfiskeflåten uten at det hadde
vært gjenstand for bred debatt. Det gjorde at den nye strukturpolitikken
ikke fikk den nødvendige legitimiteten verken i næringen eller
i samfunnet for øvrig. Det har lært meg at når vi skal
foreta endringer i fiskeripolitikken, skal det skje etter grundige prosesser
og høringsrunder der alle har hatt mulighet til å sette seg
skikkelig inn i saken og fått komme til orde. Det skal vi gjøre
også i denne saken. Jeg kommer ikke i dag til å konkludere i
noen spørsmål når det gjelder det Kystfiskeutvalget har
lagt fram, bortsett fra på ett punkt, og det er at jeg anser det som
uaktuelt for denne regjeringen å gå inn på ordninger som
skiller mellom folk på etnisk individuelt grunnlag. 

