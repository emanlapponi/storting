 Jeg er veldig godt orientert om Bergen bystyres
holdning i denne saken. Jeg skjønner veldig godt det lokale
engasjementet for dette prosjektet. Men det er også veldig
mange andre gode prosjekter rundt om i dette
landet. Mesteparten av våre planrammer innenfor
Kystverket er bundet opp både for 2008 og 2009.

Det er riktig at mange av båtene blir
større, men her må vi også kunne
se på tempoet i utskiftingen. Altså: Hvor fort
går det? Det vil jeg fortsatt følge med på,
men vi må se dette prosjektet opp mot andre aktuelle
havne- og farledsprosjekter. Vi har ikke en egen pott
ved siden av de midlene vi har til havne- og farleder.

