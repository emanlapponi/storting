 Jeg
kan forsikre om at departementet har vært og skal være både
aktive og proaktive i å følge opp selskapet, og selskapets
styre har jo også tatt de hendelsene som er avdekket, på største
alvor. 

Det å sette i verk et slamdeponeringsprosjekt, eller
å ta stilling til det, er en sak som ligger utenfor mitt ansvarsområde.
Det er et prosjekt som føres i regi av Oslo kommune, Oslo Havn. Det
er SFT som er tilsynsorgan for det, så jeg skal vokte meg vel for
å ha synspunkter på denne saken i denne salen. Mitt ansvar er
å sørge for at Secora som et statlig selskap forholder seg
til lover og til regelverk. Jeg vil følge det nøye også
i fortsettelsen, og jeg har full tillit til at styret gjør den jobben
de skal og må gjøre i så henseende. 

