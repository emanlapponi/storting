 Når det gjelder klappmyssbestanden,
skal det som sagt settes i gang ny forskning på det
området. Jeg vil ikke her og nå ta stilling til
de enkelte metodene som skal inngå i den forskningen. Det
får vi komme tilbake til, men vi er opptatt av å ha
en tett dialog med næringen på alle
områder i selfangstpolitikken.

Når det gjelder subsidiene til selfangstnæringen,
synes jeg at det er hyggelig at Fremskrittspartiet
tar til orde for offentlig medvirkning til å holde liv
i en gammel næring.

Når det gjelder støttenivå,
har Regjeringen som sagt lagt opp til å videreføre
støtten fra tidligere år. Så er det om å gjøre
at vi får brukt de pengene på en måte
som gir best mulig resultat, både for selfangsten og for
selfangstnæringen.

