 Først vil jeg bare si at
når det gjelder markedsadgangen for selfangstprodukter,
er det et område som Regjeringen tar på største
alvor, der vi også er aktive overfor de landene
det er viktig å ha kontakt med i denne sammenhengen. Men
det å markedsføre produktene sine er
faktisk et ansvar for næringen.

Så er jeg selvfølgelig kjent
med den stortingsmeldingen som ble lagt fram i forrige
periode, og også det engasjementet som Stortinget
hadde i den saken. Jeg vil komme tilbake til Stortinget på en
egnet måte som en oppfølging av Stortingets
behandling av stortingsmeldingen i forrige periode.

