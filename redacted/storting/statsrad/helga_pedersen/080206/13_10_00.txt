 Jeg
vil for det første kommentere kort den ESA-rapporten. Den blir nå
fulgt opp ved at man har mer tilsyn, og ved at Mattilsynet har større
fokus på å lukke avvik fortere. Det er en rapport vi har tatt
på største alvor. Når det gjelder spørsmålet
om de russiske kravene har endret seg: Importrestriksjonene på norsk
oppdrettslaks startet med beskyldninger om funn av fremmedstoffer i laksen.
Det var altså ikke hygiene som var utgangspunktet. Det er et tema
som er kommet sterkere på banen den siste tiden. Om vi er enig eller
uenig i de innvendingene den russiske veterinærtjenesten har mot norsk
sjømat, anser jeg det som svært viktig at vi har gode svar
på de spørsmålene de stiller. Det krever grundighet både
fra Fiskeri- og kystdepartementets side, fra det norske mattilsynets side
og ikke minst fra den norske næringens side. 

Så skal
det også sies at selv om den situasjonen vi har nå, er en uønsket
situasjon, fordi den ikke sikrer like konkurransevilkår for norske
eksportører, har eksporten av laks til Russland økt i denne
perioden. 

