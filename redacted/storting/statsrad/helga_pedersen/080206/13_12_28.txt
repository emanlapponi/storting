 La meg
bare understreke at Regjeringens langsiktige mål er at det norske
mattilsynet skal være godkjent av russiske myndigheter som den etaten
som godkjenner norsk sjømat for eksport. På kort sikt jobber
vi for at flest mulig bedrifter skal bli inspisert. 

Så er det
jo slik at flere statsråder har tatt opp denne saken med de russiske
motparter. Blant annet har utenriksministeren tatt opp dette flere ganger.
Selv skulle jeg hatt møter med lederen for den russiske fiskerikomiteen
i Oslo denne uka, men han måtte dessverre avlyse sitt besøk.
Det vil selvfølgelig bli fulgt opp på politisk nivå i
tiden som kommer. Men det nytter ikke med den politiske dialogen alene.
Det må også følges opp på faglig nivå og
med god dokumentasjon på at sjømaten vår er trygg å
spise, både for russere og for norske innbyggere. 

