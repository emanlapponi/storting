 Nå er det sånn at vi for året
2006 har satt av et meget beskjedent kvantum til distriktskvoteordninga – det
er 3,5 pst. av den store kystgruppa og torsketrålflåten.
Distriktskvotekvantumet er satt av til den gruppa, og det vil også bli
fisket opp av den gruppa, selvfølgelig.

Når det gjelder dette med lønnsomhet
og struktur, mener jeg at det er en selvfølge
at kvantumet som er satt av under distriktskvoteordninga, selvfølgelig
skal gå til bedrifter som driver lønnsomt. Vi
skal ikke subsidiere bedrifter
som står på konkursens rand. Men som oppslaget
i Fiskeribladet veldig klart viser, sliter mange av stedene langs
kysten og flere av bedriftene med å få tak i råstoff. Det
klarer ikke markedsmekanismene alene å løse,
og det er dette distriktskvoteordninga skal bidra til.

