 Regjeringa vil legge til rette for en fiskeflåte
som bidrar til aktivitet og sysselsetting
langs hele kysten, og som kan sikre industrien
helårig stabil tilgang på råstoff.

Som et ledd i dette skal vi forsterke distriktskvoteordninga
og ta den mer aktivt i bruk. I år har vi satt av et kvantum
på 3 500 tonn torsk i den store kystflåten og
torsketrålgruppen til distriktskvoteordninga. I departementet pågår
det nå et arbeid for å utarbeide kriterier for
hvilke fartøy som skal være med i ordninga,
og for hvilke områder eller
bedrifter som skal tilgodeses med distriktskvote.

Fylkeskommunen skal ha en rolle i dette ved
at regionale myndigheter skal tilbys å fordele
distriktskvotelandingene til de områdene og virksomhetene
som i kortere eller lengre tid har behov for
den type virkemidler. Vi har ennå ikke
tatt stilling til hvordan dette konkret skal foregå,
og her har jeg bl.a. bedt om innspill fra fylkeskommunene. Når
vi har et forslag klart, vil det bli sendt på høring
før fastsetting av kriterier for tildeling og bruk av ordninga.

Det er en selvfølge at ikke
noe av det kvantum som ligger i distriktskvoten, er disponert eller «brukt
opp» på noen måte
før kriteriene er foreslått, hørt og
endelig fastsatt!

For øvrig viser jeg til Soria Moria-erklæringen
som slår fast at fartøy i alle deler
av landet som ønsker å levere fisk under
distriktskvoteordningen, skal behandles likt.

