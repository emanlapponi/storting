  Jeg tar selvfølgelig avstand fra
enhver form for voldshandling som har til hensikt å skremme
norske fiskere og fangstfolk fra lovlig og bærekraftig
næringsvirksomhet. Fra Regjeringens side tar
vi dette svært alvorlig.

Uansett årsak er «Willassen
Senior»-forliset en tragedie for rederen, mannskapet og
hvalfangstnæringen. Men jeg vil avvente resultatene av
politiets etterforskning før jeg
kommenterer omstendighetene rundt forliset nærmere, herunder
hva Regjeringen eventuelt vil foreta seg overfor eierne
av skuta.

For fiskerinæringen er det uansett
viktig at den er best mulig rustet til å tåle
de økonomiske konsekvensene av et forlis, enten det skyldes
uhell eller sabotasje. Det finnes forsikringsordninger
som dekker begge forhold, og det er rederens ansvar å sørge
for å ha det.

