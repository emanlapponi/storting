  La meg bare understreke at jeg følger
denne saken veldig nøye, men jeg er også opptatt
av å være ryddig i framgangsmåten.

«Willassen Senior»-forliset
er ikke et unikt eksempel. «Nybræna» ble
senket ved kai i 1992. Den gang dekket kaskoforsikringen utgiftene
med å få båten i drift igjen, da senkingen
ble ansett som grovt skadeverk. Senere ble Paul Watson dømt
for å ha vært medskyldig i senkingen av «Nybræna».
Det er mange organisasjoner som er mot hvalfangst, og som vil ta æren
for at grovt skadeverk er gjort på en hvalskute. Det er
fryktelig vanskelig å fastslå om
det er riktig, eller om det er bare skryt. Det
er ikke dokumentert at Agenda 21 står bak senkingen
av «Willassen Senior», selv om organisasjonen
hevder det. Dersom politiet konkluderer med
at det er grovt skadeverk som ligger bak, og man ikke
vet hvem som har forårsaket det, vil forsikringsselskapet
formodentlig dekke skaden over kaskoforsikringen, som jo «Willassen
senior» har.

