 Det jobbes meget aktivt og meget hardt fra
norske myndigheters side      – det
har det vært gjort fra første dag – for å få løst
denne saken, for å få en snarlig løsning
av den. Men det er ingen som på dette tidspunktet kan gi noen
garantier for når denne saken er løst. Det er
selvfølgelig fordi det her er to parter – det
er den norske siden, og det er også en
part på den russiske siden.

Vi har valgt å møte
de russiske påstandene med faglig dokumentasjon og en seriøs
holdning i forhold til det de har kommet med. Jeg tror at den dialogen
skal bidra til å få saken løst. Det er
viktig at man her opptrer på en måte som bidrar
til å løse saken, ikke låse
situasjonen, og at vi ivaretar de viktige norske eksportinteressene.
Jeg vil understreke nok en gang at vi har hatt en tett dialog
med næringen i denne saken, og at vi hele tiden
har hatt deres støtte.

