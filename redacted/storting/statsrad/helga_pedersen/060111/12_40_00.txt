  Ja, Stortinget har lagt til grunn at fyreiendommene
skal komme allmennheten til gode, og det legger vi til grunn i de
prosessene vi har. Departementet har 4. januar gitt en oversikt over
hvilke fyreiendommer som er lagt ut for salg, og hvordan prosessen
ligger an i forhold til de enkelte fyrene.

Når det gjelder Rogaland, er Vibberodden
under avhending til Eigersund kommune, da med en forlenget svarfrist
til fylkeskommunen. Egerøy er solgt til Eigersund kommune,
og Obrestad er inne i en prosess som Nærings-
og handelsdepartementet håndterer. I forhold til den listen
som er forelagt, er det noen fyr i Nordland som ennå ikke
er avhendet, og det er også ett i Sogn og Fjordane
og ett i Møre og Romsdal. Jeg regner med at vi
skal få avklaring når det gjelder disse, i løpet
av ikke så altfor lang tid.





                

