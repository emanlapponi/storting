 Når det gjelder bevilgningene til Redningsselskapet, er det riktig at disse bevilgningene har gått ned, fordi automatinntektene har falt bort. Der har Regjeringen nettopp fått på plass et forutsigbart opplegg, slik at Redningsselskapet vet hva de skal få som kompensasjon for tapte spillemidler. Det tilskuddet man får fra Fiskeri- og kystdepartementet, er et tilskudd til driften, og er pr. i dag ikke et tilskudd som er knyttet til spesielle tjenester.


Bondevik II-regjeringen reduserte jo bevilgningene til Redningsselskapet i det budsjettforslaget som de la fram for 2006. Da kuttet de med 10 mill. kr. Så det er nok flere enn den rød-grønne regjeringen som har gjort prioriteringer som gjør at Redningsselskapet har fått mindre midler.


Vi skal som sagt nå se på tilskuddet vårt til Redningsselskapet og hvordan det blir brukt, og eventuelt gjøre endringer på det i framtiden.


