 Det er for tidlig å si hvor store
tallene for overfiske vil bli i år. Vi fikk nettopp
tallene for i fjor. De er høyere enn det vi skulle ønske.
Derfor vil Regjeringen også i fortsettelsen prioritere kampen
mot overfiske i Barentshavet.

Det er helt på det reine at dette
er veldig komplekse problemstillinger, som dels må løses
på hjemmebane nasjonalt, dels i samarbeid
med Russland og dels gjennom samarbeid med andre
europeiske land og i internasjonale organer. Jeg regner med at vi
vil kunne begynne å se resultater av kampen mot overfiske
allerede i år, men det vil nok ta betydelig lengre
tid før vi er kvitt overfisket som sådant. Det
henger bl.a. sammen med at den forrige regjeringen i svært
liten grad hadde fokusert på denne svært viktige
problemstillingen, slik at det er først nå vi
har kommet skikkelig i gang med den internasjonale innsatsen.

Men nettopp fordi vi har en høy
profil på dette og er en initiativtaker internasjonalt,
må vi også sørge for å ha
orden på hjemmebane, slik at ingen kan beskylde oss for å huse
ulovlige fartøy i våre havner.

