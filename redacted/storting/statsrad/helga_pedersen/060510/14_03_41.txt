  Jeg kjenner meg ikke igjen i den
virkeligheten som representanten Løvik her beskriver. Jeg
kommer nettopp fra den store sjømatmessen i Brussel,
og det er alt annet enn pessimisme som preger norsk fiskerinæring
for øyeblikket.

Regjeringen er i full gang med å konkretisere
Soria Moria-erklæringen, og vi vil om kort tid
komme tilbake med bl.a. en sak om distriktskvoter, som representanten Løvik
og jeg flere ganger har diskutert i denne salen. Vi jobber også på spreng
med gjennomgangen av leveringsvilkårene, som nettopp
vil styrke industrien i utsatte områder.

Så vil jeg også peke
på den betydelige innsatsen som Regjeringen har lagt ned
mot overfiske i Barentshavet, som nettopp Aker Seafoods
har gitt Regjeringen ros for, og som gir, og vil gi, resultater
for næringen.

