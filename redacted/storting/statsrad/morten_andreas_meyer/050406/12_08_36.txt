  Jeg understreker at ved utflytting av tilsyn
er det et klart mål at flest mulig medarbeidere skal flytte
med. Det er et betydelig virkemiddelapparat
som er stilt tilgjengelig for tilsynene nettopp for å få dette
til. Det vil i en slik prosess alltid være noen
større utfordringer for enkeltmedarbeidere, men jeg har
altså all mulig grunn til å ha tillit til de lederne
som står for utflyttingen av disse tilsynene. Jeg har all
mulig tillit til at medarbeideres interesser
blir godt ivaretatt, og at virkemidlene blir brukt slik Stortinget
har forutsatt. Det betyr ikke at enhver medarbeider kan
forvente – skal vi si – en likebehandling. Det
er jo helt nødvendig å tilpasse virkemidlene til
den aktuelle enkeltmedarbeideren, og det handlingsrommet har selvfølgelig
etatslederne. Jeg har som sagt tillit til at etatslederne bruker
det virkemiddelapparatet godt og med medarbeiderens interesser
for øye.

