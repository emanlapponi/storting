  Jeg kan bekrefte at jeg tar med meg forslaget
fra representanten Leknes i det videre arbeidet. Jeg bekrefter at
det er et godt forslag å vurdere videre. Og representanten
skal ikke bli overrasket om dette er ett av virkemidlene
vi vil ta med oss når vi presenterer det jeg understreker
må være en helhetlig og robust politikk
for utviklingen av mer åpne standarder i offentlig sektor.
For jeg tror representanten vil være enig med
meg i at det skal mer til enn opplæringstiltak, men opplæringstiltak
kan være et nyttig og viktig element i en helhetlig
strategi.





                

