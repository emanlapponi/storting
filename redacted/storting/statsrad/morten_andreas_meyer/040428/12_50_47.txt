 I dette tilfellet er vi langt fra den grensen
jeg mener det er naturlig å sette for oppgaver
som kan overlates til private selskaper eller ikke. Et
grunnleggende prinsipp for Regjeringens tilnærming til
kommunesektoren og prinsipper for statens styring av kommunesektoren
er fra vår side preget av tillit. Vi ønsker
en stor grad av desentralisering. Vi ønsker i
stor grad å gi lokalpolitikerne ansvar for å utvikle gode
tjenester til innbyggerne uten unødvendig statlig innblanding.

I motsetning til representanten Bjørlo
Lysbakken har jeg stor tillit til at lokalpolitikerne i den enkelte
kommune er i stand til å velge de løsningene som
innbyggerne er tjent med, også på dette
området. Jeg ser ingen grunn til å gripe inn i
lokalpolitikernes mulighet til selv å velge løsninger
i forhold til hvordan kommunale krav skal inndrives.

