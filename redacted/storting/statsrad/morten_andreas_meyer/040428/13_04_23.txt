 Jeg vil understreke det jeg sa i mitt første
svar. Det er at i en situasjon hvor hele pensjonssystemet
vårt er i støpeskjeen, hvor vi aner
at vi etter stortingsbehandlingen kommer til å se
ganske omfattende endringer i pensjonssystemet, vil det
fra mitt ståsted ikke synes hensiktsmessig at
Statens Pensjonskasse nå driver en produktutvikling knyttet til
rammene innenfor dagens pensjonssystem. Jeg
oppfatter at det vil være hensiktsmessig å avvente
Stortingets behandling av det framtidige pensjonssystemet. Det vil gi
Statens Pensjonskasse bedre muligheter til eventuelt å tilpasse
produktspekteret sitt til framtidens pensjonssystem.

