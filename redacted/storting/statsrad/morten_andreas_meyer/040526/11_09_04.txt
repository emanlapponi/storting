 Veksten i antall utlyste stillinger
i Oslo og Akershus er så langt i år
på ca. 27 pst. Det er et tydelig uttrykk for at
arbeidsmarkedet er i en forsiktig bedring.

Jeg har stor tillit til at Aetat dimensjonerer
tiltakene tilpasset den faktiske situasjonen i hvert enkelt fylke,
og minner om at Regjeringen i forslaget til revidert nasjonalbudsjett
viderefører antall tiltaksplasser fra det opprinnelige
budsjettet for 2004. Dette skjer til tross for at sysselsettingssituasjonen
ser noe lysere ut enn det som var lagt til grunn da det ordinære
budsjettet ble presentert i fjor høst.

