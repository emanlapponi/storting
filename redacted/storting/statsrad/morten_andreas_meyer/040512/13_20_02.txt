 Arbeidsmarkedssituasjonen i Oslo og Akershus er, som i landet for øvrig, i tydelig bedring. Antall stillinger utlyst i første kvartal 2004 ligger 27 pst. høyere enn i første kvartal 2003.




Arbeidsmarkedsetaten i Oslo og Akershus har vært kjent med rammene etaten har å arbeide innenfor, både for første halvår 2004 og antakeligvis også for annet halvår 2004. Jeg har full tillit til at Aetat lokalt selv dimensjonerer tiltakene fornuftig i forhold til svingninger i arbeidsmarkedet, ledigheten og sysselsettingen. Jeg har også tillit til at Aetat selv finner fram til en fornuftig og riktig dimensjonering.




Vi legger fram i revidert budsjettforslag om det samme antall tiltaksplasser for annet halvår som vi foreslo i nasjonalbudsjettet, til tross for at sysselsettingssituasjonen er prognostisert til å bli bedre i annet halvår enn det som lå til grunn. Jeg antar derfor at antall tiltaksplasser er godt dimensjonert i forhold til de utfordringene vi står overfor.




