 Jeg kan berolige og sannsynligvis glede representanten Hildeng med å orientere om at den innsatsen vi legger inn i revidert nasjonalbudsjett på 85 mill. kr, kommer i tillegg til de ressursene som Aetat får overført fra Rikstrygdeverket. Det betyr at de 160 stillingene i Aetat og de 750 nye tiltaksplassene er friske midler, som kommer i tillegg til de ressursene som Aetat ble styrket med gjennom overføringene fra Rikstrygdeverket. Dette vil gjøre Aetat langt bedre i stand til å følge enkeltmennesket ut i arbeidslivet, og det vil sørge for at vi ikke bare bistår folk i å komme ut i arbeid, men gjennom individuell oppfølging også sørger for at de forblir i varig inntektsbringende arbeid. Derfor var Regjeringens varsling av en stor satsing i går svært viktig for de mest utsatte gruppene.Se for øvrig statsrådens korreksjon i møte 26. mai.




