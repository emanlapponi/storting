 Til tross for at jeg, som jeg sa, etter beste evne har satt meg inn i saken, ber jeg
              om forståelse for at det kan være momenter og detaljer som jeg ikke har fått med meg. 

Samtidig legger jeg til grunn at representanten Nesvik er enig med meg i at det
              kanskje ikke er strategisk lurt å diskutere forhandlingsstrategier i det offentlige
              rom, hvilket jeg i aller høyeste grad definerer denne talerstolen som. Men jeg kommer
              gjerne tilbake til Stortinget for å redegjøre nærmere om de vurderinger vi gjør, og
              tiltak vi setter i verk. 

