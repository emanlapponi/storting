 Når det skal skrives historie om alle som har bidratt til de fantastisk gode resultatene vi har i nord, tror jeg for så vidt vi skulle nevnt flere, men det tillater ikke tiden her i dag. Det er ikke minst veldig mange gode embetsmenn både i Norge og Russland som har gjort veldig mye godt arbeid her.


Når det gjelder måten vi arbeider på i Blandakommisjonen, er det sånn at Kystvakten er en del av kommisjonen og deltar på alle møter. Så har denne regjeringen vært opptatt av en del andre positive saker for nordområdene, nemlig det å flytte Kystvakten nordover. Da dette møtet pågikk, var Kystvakten veldig opptatt med det og deltok ikke i akkurat den sesjonen. Samtidig er det ikke til å legge skjul på at det var en faglig krevende diskusjon i de møtene som var. Når det gjaldt å løse et praktisk problem for norske og russiske fiskere, prøvde man seg på denne teksten. Man har i ettertid sett, og det har blitt veldig klargjort, ikke minst fra påtalemyndighetene, at dette er en tekst som er mer egnet til å villede enn å veilede.


