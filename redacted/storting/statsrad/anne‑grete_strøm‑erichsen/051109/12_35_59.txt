 Som jeg sa i svaret mitt, ønsker
Regjeringen å ha en høy tilstedeværelse
av Forsvaret i nord, og at nordområdene er det viktigste
satsingsområdet for oss.

Når det gjelder disse feltvognene
som blir prøvd ut, er det den samme type feltvogner
som brukes av våre styrker i Afghanistan. Det
er også denne type vogner som man har
vurdert vil være mest fleksible og mest operative for det
trusselbildet vi ser i dag. Dersom det skulle bli trusler mot Norge,
vil det høyst sannsynlig, hvis det skulle skje, være
terroranslag. Hvis det skulle skje mot f.eks. infrastruktur, vil
det være viktig at man har kjøretøyer
som er fleksible, operative og hurtige.

