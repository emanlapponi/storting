 Som jeg sa, har det i det arbeidet som er gjort frem til nå, vært anbefalt at
              storbyfunksjonene skulle til Ullevål-området, og at det var den riktige
              lokaliseringen. 

Så ser jeg helt klart veldig godt de store utfordringene som er i Oslo. Det vil også
              når den samhandlingsreformen som nå ligger til behandling i Stortinget, er ferdig
              innført, måtte bli tatt opp hvordan oppgavene blir mellom Oslo og
              spesialisthelsetjenesten. Jeg er helt enig i at de spesielle utfordringene som er
              knyttet til rus og psykiatri, må ivaretas. Det vil ikke bli gjort noen endringer før
              disse tingene er skikkelig ivaretatt. Som jeg også sa i innlegget mitt, skal det
              gjøres mange analyser, også sårbarhetsanalyser, når det gjelder hvordan den fremtidige
              strukturen skal være. 





                

