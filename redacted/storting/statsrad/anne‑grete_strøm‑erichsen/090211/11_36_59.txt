 Primært er hovedoppgavene til Heimevernet hjemme. Primært er hovedoppgavene til det norske forsvaret også hjemme. Det er i først rekke derfor vi har et forsvar. Samtidig er det ikke tvil om at det er veldig høy kompetanse spesielt blant innsatsstyrkene i Heimevernet, og det øker deres kompetanse til beredskapen hjemme at de også kan være med og delta i oppgaver ute, fordi det er kompetansegivende i seg selv.


Når det gjelder antall øvingsdøgn, er det meget misvisende, for her kommer Cold Response i tillegg og den daglige øving og trening. Det er ikke riktig at Hæren i inneværende år skal spare 1 milliard kr. Det er ikke det som står i budsjettet, og det er budsjettet som gjelder – ikke det som eventuelt måtte stå i en eller annen avis.






                

