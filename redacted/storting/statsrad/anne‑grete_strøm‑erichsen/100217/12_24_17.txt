 Jeg er opptatt av at både internkontroll og kvalitetssystemer er på plass, og spesielt i fødetilbud, som berører så mange.


Så er det slik at Helse Sør-Øst har både internkontroll og kvalitetssystemer til å følge opp helseforetakene sine. Når det gjelder den aktuelle saken, kom det en rapport fra Helsetilsynet som jeg selv overrakte representanten Høie, som stilte meg spørsmål i forrige uke i forbindelse med akkurat det samme tema. Jeg kan jo ikke gå inn og vurdere på hvilken måte dette er fulgt opp i en virksomhet som er under politietterforskning og for så vidt også under etterforskning fra Helsetilsynet. Jeg må avvente dette. Men foreløpig er det tilbudet til dem som skal føde, som er viktig, og det skjer altså ved Sykehuset Buskerud i Drammen.


