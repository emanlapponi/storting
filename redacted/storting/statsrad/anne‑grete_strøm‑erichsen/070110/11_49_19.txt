  Jeg kan ikke her og nå si
hva det vil koste eventuelt å leie nye Hercules
transportfly. Det som er viktig for Regjeringen, er at vi skal sikre
denne kapasiteten, både den taktiske og den strategiske
flykapasiteten, slik at vi ikke skal bli stående
uten en slik nødvendig kapasitet.

Når det gjelder Hercules-flyene, er
det slik at vi hadde tenkt å oppgradere dem for å kunne
strekke bruken av dem i hvert fall fram mot 2012, da vi hadde planer
om å få nye Hercules-fly eller en ny type
tilsvarende fly. Det har vist seg å være
usikkert. Derfor har vi satt i gang denne hurtiganskaffelsen, men
det er et arbeid som må gjøres ut mot mange miljøer,
for å se om det er tilgjengelige fly på markedet.





                

