 Som jeg sier, har vi en fortløpende situasjon når det gjelder tilskudd og omfang. Målsettingen vår er 12 000 plasser frem til 2015. Vi skal følge opp på bakgrunn av det som ble vedtatt i Stortinget i 2008. 


Så har jeg lyst til å si når det gjelder kommunene: Jeg har veldig stor forståelse for at dette er krevende oppgaver for kommunene. Like fullt er det også en stor interesse i kommunene for å følge dette opp, for de ser det som en veldig viktig primæroppgave. Da vil jeg også vise til at det har vært en betydelig vekst i de kommunale inntektene under denne regjeringen, og er det også på budsjettet i 2010. 






                

