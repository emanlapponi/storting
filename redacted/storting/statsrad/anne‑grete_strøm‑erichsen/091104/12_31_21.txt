 Staten gir tilskudd tilsvarende 25 pst. av investeringskostnadene til heldøgns omsorgsplasser. Det skjer gjennom investeringsordningen for sykehjem og omsorgsboliger.


Vurderingene knyttet til tilskuddsandelen er basert på beregninger og gjennomsnitt av investeringskostnader til heldøgns omsorgsplasser – bl.a. erfaringer fra Handlingsplan for eldreomsorgen. Både beregningsgrunnlaget og tilskuddsandelen prisjusteres i takt med det generelle kostnadsnivået i samfunnet. Det betyr at det blir gitt flere tilskuddskroner i 2009 enn i 2008.


Husbankens investeringstilskudd til heldøgns omsorgsplasser har som mål å gi tilsagn om tilskudd til 12 000 plasser i perioden 2008–2015. Hittil er det gitt tilsagn om 3 500 enheter. Inkluderer vi neste års tilsagnsramme, er vi oppe i 6 000 enheter i 2010. 


Regjeringen følger nøye med på søknadene som kommer inn til tilskuddsordningen. Rammen som er gitt for ordningen, og innfasingen av denne vil vurderes fortløpende.


