 Jeg sa at alt var til ekstern kvalitetssikring. Det betyr at tallene
foreløpig ikke er tilgjengelige, verken for meg eller for noen i
Stortinget. De tallene som har vært tilgjengelig tidligere, har vært
tall basert på forsvarssjefens innspill, Forsvarssjefens studie. 

Jeg har lyst til å understreke at uansett hva som måtte komme
av lekkasjer i media, eller hva det måtte være, er det sånn
at denne saken legges frem av Regjeringen, og først da kan vi se
hvilket forslag vi endelig legger vekt på. Alle forhold i forbindelse
med det vil da, som jeg også sa i svaret mitt, komme frem for Stortinget.





                

