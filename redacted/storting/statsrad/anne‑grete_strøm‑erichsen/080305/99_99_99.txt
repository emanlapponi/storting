 Regjeringen har foreløpig ikke trukket
noen endelige konklusjoner om den fremtidige innretningen av forsvarsstrukturen.
Dette medfører at sentrale forutsetninger, herunder økonomiske
beregninger og grunnlag, fortsatt er til vurdering. I denne forbindelse
pågår det også en ekstern kvalitetssikring av sentrale
økonomiske beregninger. Resultatet av denne kvalitetssikringen vil
selvsagt bli gjort tilgjengelig for Stortinget når proposisjonen er
fremlagt. 

Det vil bli lagt stor vekt på å sikre at de
anbefalinger som skal forelegges Stortinget, er helhetlige og robuste. I
en slik helhet vil både sikkerhets- og forsvarspolitiske, operative,
økonomiske og en rekke andre hensyn måtte vurderes. Dette vil
også inkludere en regional og distriktspolitisk konsekvensvurdering.

Regjeringen er opptatt av at Stortinget skal ha et godt og korrekt
grunnlag for sin behandling av langtidsproposisjonen. Først må
imidlertid Regjeringen sluttføre sitt arbeid med proposisjonen og
grunnlaget for de anbefalinger som faktisk skal fremmes for Stortinget.
Før dette finner jeg det ikke hensiktsmessig å gå ut
og ta stilling til konkrete enkeltsaker stykkevis og delt, eller å
kommentere enkelttall som gjengis i pressen eller i andre sammenhenger.

For Regjeringen er det viktig at Forsvarets basestruktur innrettes
slik at Forsvaret kan løse sine oppgaver på en best mulig måte.
Regjeringen vil tilstrebe løsninger som i størst mulig grad
dekker Forsvarets nødvendige behov, herunder både hensynet
til å sikre robuste og bærekraftige fagmiljøer og evnen
til raskt å kunne være til stede med de riktige kapasiteter
der det er behov for dem. 

Når Regjeringen har lagt frem langtidsproposisjonen
for Stortinget, vil Forsvarsdepartementet selvfølgelig være
beredt til å besvare alle de spørsmål som Stortinget
måtte ha i tilknytning til de forslag som da blir fremlagt. 

 Det er slik at dette
helseregisteret har vært ført manuelt og senere elektronisk.
Også når man fører et helseregister elektronisk, er det
en utvikling over tid i deler av helseregisteret hvor man kan føre
statistiske opplysninger. 

Helseregisteret i dag har en god kvalitet,
men akkurat til hvilken dato man må gå tilbake i tid for at
det skal være 100 pst., er jo også avhengig av utviklingen i
et slikt helseregister. Det som er viktig i dag, er at man fører
et helseregister med en fleksibilitet som gjør at man har mulighet
for å ta ut opplysninger. Helseregisteret gjør også,
som det er sagt, at man kan forebygge bedre fremover. 

 Det ble jo tatt en beslutning om å
kjøpe Bæreia like før jul, så vidt jeg kan huske
- det var på det tidspunkt, eller rundt årsskiftet. Det er en
prosess og en overtakelse som man jobber med, så vidt jeg kjenner
til, men det kan jeg komme tilbake til representanten Bredvold med et mer
eksakt svar på. 





                

