 Det er helt klart at der hvor Forsvaret har egen kapasitet, skal vi overhodet ikke leie inn eksternkapasitet. Når man leier inn eksternkapasitet, skal det kun være for å ta toppene – toppbelastningen – eller i de tilfeller hvor man ikke har den kapasiteten selv.


Dersom det er mer kostnadseffektivt på lang sikt å ansette flere, har Forsvaret også anledning til å gjøre det. Men dette er jo hele tiden en avveining av hva som vil være den jevne belastningen over tid, for vi ønsker jo heller ikke å sitte med en overkapasitet. Men jeg er helt enig med representanten Bredvold i at der hvor vi har kapasitet selv, der skal Forsvaret også gjøre jobben.


