 Nå ligger jo denne meldingen i Stortinget. Spesialisthelsetjenesten skal selvfølgelig fremdeles gjøre sin jobb. Men det som er det viktige ved Samhandlingsreformen, er å få til et bedre pasientløp, at man ikke får opphold mellom ulike stadier i pasientbehandling eller håndtering, som man har hatt.


Det er klart at rusmiddelmisbrukere, som er en stor gruppe og trenger mye helsetjeneste, vil være veldig viktige nettopp i denne sammenheng. Så er det ett ansvar som for så vidt endres i Samhandlingsreformen, hvis den blir vedtatt i den form som Regjeringen har foreslått. Det er at det blir et større ansvar for kommunene til å ivareta innbyggernes helse, altså til på en måte å ha ansvaret for å følge de ulike løpene.


