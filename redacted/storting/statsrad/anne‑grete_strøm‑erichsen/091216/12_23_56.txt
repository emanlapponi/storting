 Jeg kan berolige med at vi skal komme tilbake. Spørsmålet er mer hvilken form forslaget skal ha, altså hvilken form denne strategien skal ha. Det er det som det ikke er tatt stilling til ennå. Men vi skal komme tilbake. Vi ser behovet for det.


Men det er også viktig, i det siste året til opptrappingsplanen, å se på de tiltakene som har vært. Det er tross alt ganske mange tiltak. Vi må se på hva som har virket, og hva som ikke har virket, før vi legger opp til den nye strategien. Så vil vi komme tilbake til Stortinget med hvilken form dette skal ha.


