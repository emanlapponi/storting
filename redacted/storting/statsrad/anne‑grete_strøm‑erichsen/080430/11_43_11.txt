 Som jeg sa innledningsvis, er jeg opptatt av å legge forholdene
til rette for at det skal være forsvarlig å sende soldater ut
i krevende operasjoner. Det er min vurdering at vi i første omgang
må løse disse slitasjeproblemene for de personalgruppene dette
gjelder, fremfor å redusere det totale bidraget. 

Jeg har også
lyst til å si at det er viktig som representanten Bredvold sier, at
vi har en fordeling mellom det å være hjemme og det å
være ute i oppdrag. Men som sagt er belastningen her på enkelte
grupper av personell. Og mens vi er i ferd med å bygge dette opp i
Forsvaret, må vi også bruke personell fra de andre forsvarsgrenene,
også fra Heimevernet, som det nå gjøres i ganske stor
utstrekning i Afghanistan. 

