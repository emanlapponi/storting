 Som jeg sa, har det i løpet av de to siste årene vært
en økning på 40 pst. i størrelsen på Hæren,
fra 2 150 personell til 3 100 personell, for å være helt korrekt.

Vi skal ha en videre oppbygging av Hæren. Jeg forventer at
forsvarssjefen og generalinspektøren for Hæren bygger opp de
kapasitetene hvor det er mangler, og hvor belastningene har vært størst.
Det er et viktig spørsmål som her tas opp. 

Jeg mener
at det ikke er noen grunn til å si at det er et umiddelbart behov
for å redusere omfattende i Afghanistan. Jeg vil understreke at vi
nå har ute spesialstyrker. Vi har et helikopterbidrag. Vi trekker
tilbake den hurtigreaksjonsstyrken vi har, nettopp for å forsøke
å fordele belastningene på flere grupper. 

Det er ikke
mitt inntrykk at de soldatene som er i Afghanistan i dag, ikke fullt ut
er i stand til å løse oppdraget. Men vi skal selvfølgelig
fokusere sterkt på belastningsutfordringene for personellet vårt.





                

