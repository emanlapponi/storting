 Jeg vet at det er en rekke materiell som står på listen over manglende anskaffelser. Jeg vil likevel understreke at våre soldater i internasjonale operasjoner blir utstyrt med det beste tilgjengelige utstyret vi har. Men det er stor slitasje på det materiellet vi har i Afghanistan, for det er svært vanskelige forhold, både topografisk og klimatisk, som sliter sterkt på utstyret. 




Når det gjelder de kapasitetene som representanten Bredvold tar opp, er en del av dette under bestilling. Det er lange leveringstider på dette, ikke minst fordi en rekke land står i kø. Det er mange andre lands soldater som ønsker å få tilført det samme utstyret. 




