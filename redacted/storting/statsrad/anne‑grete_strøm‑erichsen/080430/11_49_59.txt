 Når det gjelder vår deltakelse med helikopter i internasjonale
operasjoner, har vi valgt å utstasjonere helikopter i Afghanistan
for å ivareta vårt personells mulighet til å kunne evakuere
dersom det i en kritisk medisinsk situasjon skulle være nødvendig.

Når det gjelder det helikopteret som er utplassert i grenseområdet,
er det ikke noe krav i Schengen-regelverket om at vi skal ha et slikt helikopter
i døgnkontinuerlig beredskap. Ut fra situasjonen på grensen,
hvor det er få krenkelser, mener vi at det heller ikke ville være
en riktig prioritering. Uansett vil ressursene alltid være begrensede.

