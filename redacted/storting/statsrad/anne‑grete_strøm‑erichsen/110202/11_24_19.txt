 Det er jo nettopp fordi vi både gjorde en undersøkelse i juni i fjor og fordi vi har stilt veldig klare styringskrav når det gjelder bruk av deltid, som vi vil redusere med 20 pst. i inneværende år, når det gjelder bruk av vikariater, som vi skal ha på et minimum, og når det gjelder midlertidige stillinger, som vi også skal ha på et minimum fordi det skal være fast ansettelse som er det vanlige.


Så er det også slik at noen ganger er det forskerstillinger som kan være eksternt finansiert, eller det kan være en forskerstilling for en periode. Det må vi kunne godta, men det er en helt klar forutsetning at dette ikke skal skje – jeg holdt på å si – med spekulasjoner, slik at det blir ulovlige stillinger. Det er en helt klar forutsetning. Nettopp på grunn av disse forholdene har jeg nå bedt om å få månedlig rapportering på disse områdene.


