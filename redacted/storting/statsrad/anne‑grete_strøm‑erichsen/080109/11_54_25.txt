  Som jeg har informert om tidligere, har vi 35 kjøretøy som er bestilt som en ny hurtiganskaffelse ved at vi har kommet inn på andre lands produksjonslinjer, og som blir levert i utgangen av mai. De øvrige kjøretøyene som Forsvaret har bestilt, vil bli levert i slutten av dette året.

Vi kunne godt ønske oss at alt skulle bli levert øyeblikkelig, men vi er altså ett av mange land som er ute etter å skaffe seg denne typen pansrede kjøretøy. Derfor må vi også finne oss i at vi må stå i kø i en periode, men vi gjør alt vi kan for å skaffe oss kjøretøyene så raskt som mulig.





                

