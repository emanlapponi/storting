 Jeg er enig i at alle dilemmaer og etiske spørsmål vi blir stilt overfor i forbindelse med bioteknologiloven og ikke minst ny forskning, nye muligheter for hva man kan gjøre, gjør at dette er spørsmål som vi må drøfte veldig grundig og skaffe oss all kunnskap om. Så ser jeg jo også at Kunnskapssenteret er ganske nyansert når det gjelder dette, som representanten også refererte til. Derfor er jeg opptatt av at vi skal ta dette opp i full bredde. Det er så krevende spørsmål, at vi alle fortjener å skaffe oss kunnskap og ta alle de debatter som dette medfører.






                

