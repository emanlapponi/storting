 Det må alltid vurderes hvilken ambulanseberedskap som skal være til stede. Det er noe som vi fortløpende må vurdere ut fra det behovet som er.


Men jeg har lyst til å understreke at det er ingen kvinner i Norge som skal være uten et fødetilbud. Hele poenget er jo at det også må være et trygt og forutsigbart fødetilbud. Der hvor vi sier vi skal ha leger til stede, må det faktisk være leger til stede. De må være kvalifiserte, og de må være forutsigbare. Det er disse tingene vi ser på nå. Og så må man alltid se på dette også i forhold til den beredskapen når det gjelder ambulanse som er nødvendig, enten det er på vei, til vanns eller i luften.






                

