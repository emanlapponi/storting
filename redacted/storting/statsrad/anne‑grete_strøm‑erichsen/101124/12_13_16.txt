 Jeg kan love representanten Sjøli at jeg ønsker ikke å sette verken kvinnehelse eller amming på spill. Jeg synes begge deler er like viktig, og jeg synes også det er viktig at man har fokusert nettopp på forskning på kvinnehelse og på kompetanse.


Likevel er det ikke alltid sånn at fordi om man har startet opp innenfor visse rammer, skal man fortsette innenfor de samme rammene. Det betyr ikke at man ikke synes at temaet er like viktig. Jeg synes det er viktig at vi ivaretar den kompetansen som er, og at vi kan bygge videre på den kompetansen. Så har vi sagt at vi kommer tilbake til hvordan i løpet av 2011.


