 Det er ikke underlig at jeg forholder meg til helseforetaket Møre og Romsdal eller Helse Midt-Norge RHF. Det er jo gjennom det regionale helseforetaket at min styringslinje går, og det er de som har ansvaret for å sørge for at det er et godt tilbud til alle pasientgrupper – også i Møre og Romsdal. Så er det styret i helseforetaket Møre og Romsdal som har ansvaret for å tilrettelegge tilbudet rent praktisk for sine innbyggere.


Det at det er færre senger, er jeg også klar over, i hvert fall i første omgang er det fire senger i Ålesund og fire senger i Molde. I tillegg skal det bli flere polikliniske plasser. Det er viktig for å kunne gi tilbud nærmere der hvor de fleste bor, og også et mer fleksibelt tilbud, sånn at man kan gi tilbud til flere.


