 Jeg er opptatt av at pasientene i Møre og Romsdal skal ha et godt tilbud. Men jeg må med all respekt si at jeg tror de er bedre skikket til å ivareta den medisinskfaglige vurderingen i Møre og Romsdal enn jeg skulle være fra mitt kontor i Oslo, eller vi skulle være i Stortinget. Det er faktisk slik at det er de som må gjøre vurderingen av hvilket tilbud det er som nå fremover skal tilrettelegges for denne pasientgruppen. Så er det klart at vi vil følge nøye med på alle pasientgrupper, for her er det jo slik at spesialisttjenesten hele tiden må vurdere det tilbudet de har, om det er godt nok, om det holder den faglige standarden som er nødvendig. Her er det jo meningen at man skal få et bedre – et bredere – medisinskfaglig tilbud, ikke et dårligere.






                

