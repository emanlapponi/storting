 Som jeg prøvde å referere til i svaret mitt, er det slik at det er mange vurderinger som gjøres når man står overfor å vurdere om en person skal få transplantasjon. Så vidt jeg har forstått, er det slik, i hvert fall for en god del transplantasjoner, f.eks. av nyrer, at man går lenger opp i alder, men det er vanskelig når det gjelder lungetransplantasjon. Så er det dette med at når lungene svikter, ifølge medisinere, svikter ofte også andre organer, f.eks. hjertet.


Det er jo hele tiden slik at dette må være en medisinsk-faglig vurdering. Det er heller ikke slik at man har veldig stor tilgang på organer. I hvert fall må vi glede oss over at dette er et felt som stadig går fremover.


