 Det er ikke mulig i Stortinget å gå inn i en enkeltsak, selv om jeg har fått den referert fra representanten Bredvold. Jeg må svare på generelt grunnlag, og det har jeg prøvd å gjøre så omfattende som jeg kan.


Det er mange faktorer man må ta hensyn til når det gjelder transplantasjon. Det er komplisert. Det er komplisert med hensyn til alder, men det er også andre forhold som blir vurdert. Jeg mener at de som selv mener at de ikke får det tilbudet de skal ha, skal ta dette opp med fylkesmannen, slik at klagen eventuelt blir vurdert en gang til.






                

