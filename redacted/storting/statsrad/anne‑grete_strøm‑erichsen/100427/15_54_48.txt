 Dette er et viktig tema, som jeg også sa i innledningen til innlegget mitt. Det som jeg opplever er det viktigste vi kan jobbe videre med, er nettopp å synliggjøre ansvaret, understreke den plikten som vi har til å varsle, bli mye mer bevisst, utarbeide den veilederen mellom de tre departementene, som vil være viktig for å skape den tryggheten for varsling, som også interpellanten var inne på, og å få på plass klare rutiner som hindrer at barn lider, og at barn lider unødvendig på grunn av at voksne ikke tar ansvaret og informerer. 




Dette er heldigvis et tema som har fått stadig større oppmerksomhet, og som vi derfor også har grunn til å tro at vi kommer lenger med. Men det er helt klart at her trengs det mye oppmerksomhet, her trengs det trykk, og her trengs det synliggjøring av ansvar og plikter. 




