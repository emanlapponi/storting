 Jeg tror at representanten Høie og jeg har veldig sammenfallende mening om at vi må
              bygge opp tilbudet til rusmiddelavhengige i Helse Vest. Alle oversikter over de ulike
              regionale helseforetakene viser at det er dårligst tilbud i Helse Vest, at det ikke er
              godt nok, og at her har helseforetaket, både Helse Vest og de lokale helseforetakene,
              en jobb å gjøre når det gjelder å ivareta sitt ansvar overfor denne pasientgruppen, og
              ha et bredt og tilrettelagt ansvar. Målsettingen er å kunne gi et bedre tilbud til
              flere. Så er det slik at det er det regionale helseforetaket som har ansvar for sin
              region, og de må få foretatt en vurdering av det. Men de sier jo klart at de vil være
              nødt til å ha den samme andel private også i fremtiden. I tillegg må de også etablere
              mer spesialisering selv. 





                

