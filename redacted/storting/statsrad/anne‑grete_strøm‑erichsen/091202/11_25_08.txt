 Som jeg sa i innlegget mitt, har vi understreket at den foreslåtte lånebevilgningen
              ikke innebærer endring i prioriteringsrekkefølgen for sykehusprosjekter i Helse
              Sør-Øst. Det burde være klart nok. Her dreide det seg om at man ville sikre seg en
              tomt, og derfor er det en gitt låneramme på 250 mill. kr til det. Men det dreier seg
              ikke om at man skal bygge sykehus der først. Den prioriteringsrekkefølgen som ble
              vedtatt både i desember 2008 og i juni 2009, ligger fast. Da er det Østfold-sykehuset
              som ligger først i køen. 

