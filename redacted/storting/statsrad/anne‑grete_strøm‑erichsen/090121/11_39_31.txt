 Ja, som jeg sa er klargjøringen av prosjektet allerede i gang. Til høsten vil Forsvarsbygg starte den konkrete planleggingen av byggeprosjektene. Det er etter planen slik at byggingen skal starte sommeren/høsten 2010. 


Når det gjelder NH90-helikoptrene og når de er operative, har det vært et prosjekt med stadige utsettelser. Den nåværende planen er at NH90-helikoptrene til Kystvakten kommer i 2010. Disse vil da erstatte 337-skvadronens Lynx-helikoptre, som er lokalisert i og opereres fra Bardufoss.


Vi har i St.prp. nr. 1 for budsjettåret 2009 omtalt at det er en viss risiko for ytterligere forsinkelser. Planleggingen av mottak av NH90 blir fortløpende behandlet av Luftforsvaret og Forsvarets logistikkorganisasjon.


