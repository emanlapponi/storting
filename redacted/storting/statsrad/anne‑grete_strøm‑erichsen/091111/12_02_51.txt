 Som sagt er det gjennom EUs sentrale prosedyre for godkjenning av legemidler, der
              også Norge deltar, besluttet at Tamiflu skulle være et reseptbelagt preparat. Mitt
              inntrykk er at det at vi gav reseptretten til farmasøyten, var et godt grep for å gi
              flere tilgang til Tamiflu lettere. Det er særlig viktig at de som blir syke, får
              tilgang til dette preparatet innen 48 timer, som jeg også nevnte i innlegget mitt. Men
              det er klart at dette er en situasjon vi følger nøye, fordi vi er opptatt av at de som
              blir rammet av influensa, skal få den beste behandlingen så fort som mulig, og vi vet
              at dette kan hjelpe. Derfor er også dette grepet tatt. 

Slik som det er med apotektettheten rundt omkring i landet, er det lettere i hvert
              fall å komme til apotek enn det var tidligere. Men vi følger situasjonen med
              influensaen veldig nøye. 





                

