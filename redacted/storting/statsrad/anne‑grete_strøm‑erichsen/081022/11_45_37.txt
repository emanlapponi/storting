 Det var en svært viktig beslutning som ble tatt da vi besluttet å kjøpe tilbake Bæreia og lage et veteransenter der, noe som var i tråd med veldig mange veteraners ønske. Vi er opptatt av at dette stedet skal drives på en måte som ivaretar våre veteraners rettigheter og behov. Det er vår målsetting. Vi har store planer for det, og det er ingen grunn til å tro at ikke Bæreia skal kunne møte de behovene. Dette er et av veldig mange tiltak, som Stortinget er kjent med, som Forsvarsdepartementet nå har iverksatt for å ivareta veteranene på en langt bedre måte enn tidligere.






                

