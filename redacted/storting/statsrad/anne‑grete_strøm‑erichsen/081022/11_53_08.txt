 Jeg er glad for at representanten Gundersen sier at man ikke er lurt av Forsvaret. Jeg opplever at det er stor forståelse for de behovene Forsvaret har, for vi driver tross alt i henhold til konsesjonen. Samtidig vil jeg si at det må være viktig å ta disse problemstillingene opp i samarbeidsrådet. Jeg har jevnlige møter med de lokale myndighetene i området når jeg besøker Forsvarets baser der, og jeg skal ta det med meg videre for å høre hvordan kontakten er.






                

