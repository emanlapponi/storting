 Her vil jeg si at dette dreier seg ikke om penger. Det dreier seg faktisk
om å få kjøretøyer som er brukbare, til Afghanistan
til rett tid. Jeg fikk en klar fagmilitær anbefaling om å sende
kjøretøyene til Afghanistan så raskt de var frigitt
fra leverandøren. Det var en anbefaling jeg støttet, og som
jeg mente var riktig ut fra situasjonen, at det var viktig å få
på plass pansrede kjøretøyer i Afghanistan. 

Det er altså ikke slik at man må tro at man kan gå i butikken
og kjøpe pansrede kjøretøyer. Det kan verken vi fra
det norske forsvaret eller noen andre lands forsvar. 

Når det
gjelder den artikkelen som det henvises til fra 25. mars, er det i dag 9. april.
Vi har hatt folk fra leverandøren for å rette opp en del problemstillinger.
Vi har hatt folk fra FLO til stede i Afghanistan, og vi har også sett
på hvordan kjøretøyene belastes og brukes. Her er det
tatt mange initiativ, nettopp for å bedre situasjonen. Så erkjenner
vi at det er en del innkjøringsproblemer med disse kjøretøyene,
som vi også deler med flere andre land. Vi har, som sagt, fullt trykk
på å rette opp det. 





                

