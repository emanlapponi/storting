 Jeg kan se at det er mange av de forslagene
som er kommet i forbindelse med Forsvarsstudien, som det nok for mange
lokalt rundt omkring ville være ønskelig å få en rask
avklaring av. Like fullt må vi ha en skikkelig
og en helhetlig prosess.

Her har jeg også lyst til å peke
på det som har vært poenget både
fra forsvarssjefen og fra Forsvarspolitisk
utvalg, at det eventuelt vil være andre
kapasiteter som kan gjøre den jobben som disse MTB-ene
skulle gjøre. Det er et synspunkt som jeg ikke
har konkludert på, og som Regjeringen heller ikke
har tatt stilling til. Derfor blir dette å behandle som
en del av langtidsproposisjonen.

Det er nok slik at alle må forholde
seg til at vi må se Forsvaret under ett før vi
kan gjøre den endelige vurderingen og si hvilke kapasiteter
vi skal anbefale for fremtiden, og hvilke baser og leirer vi også skal
ha.

