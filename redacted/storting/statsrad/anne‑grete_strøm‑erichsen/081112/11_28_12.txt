 Jeg fastholder at Forsvaret ikke avhender utstyr som Forsvaret har bruk for. Det er heller ikke slik at det å avhende utstyr skal være begrunnet i at man ikke har garasjer. Her er det et spørsmål om hvordan man skal tilpasse det utstyret og den mengden av utstyr man har, til den fremtidige strukturen.


Jeg vil igjen komme med eksempelet med en del hengere som jeg vet det er planlagt å skrote. Det er ca. 500 amerikanske hengere som er helt fra 1950‑tallet, og som er i særdeles dårlig stand. Vi har en del hundre Mercedes 240 som kommer til å bli avhendet fordi de er i særdeles dårlig stand, og fordi Forsvaret pr. i dag ikke har bruk for dem. Annet materiell blir solgt hvis det ikke passer inn i strukturen, ikke på bakgrunn av at man ikke har garasjer.






                

