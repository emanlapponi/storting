 Det materiellet vi har nå, og som vi også skal ha for framtiden, går ikke nødvendigvis inn i de garasjene som man har hatt tidligere. Da kommer man av og til i den situasjon at man må avhende garasjer fordi de ikke lenger passer til det materiellet man har, og som man har planlagt for i den framtidige strukturen. Men det er ikke slik at vi vil avhende materiell som vi har bruk for, på grunn av mangel på garasjeplass. Da vil heller de prosjektene bli lagt inn i planene for nye garasjer som Forsvaret trenger. Det materiellet som avhendes, er materiell som Forsvaret ikke lenger har bruk for. Når det gjelder f.eks. en del hengere, er dette hengere som skriver seg helt tilbake til 1950‑tallet, og som ikke nødvendigvis kan brukes i dag.


