 Som jeg også sa i mitt innlegg, er det slik at sluttet orden - marsjering og våpeneksersis - er en del av de grunnleggende ferdighetene vi vil at alle våre soldater - mannskaper og befal - skal inneha.




Jeg er helt enig i at dette er en viktig del av identiteten og fellesskapsfølelsen til avdelingene. Samtidig er det slik at dette er en profesjon i seg selv, og når forsvarssjefen velger nærmest å spesialutdanne noen avdelinger på dette området - de som har en viktig rolle i den sammenheng - har jeg tillit til at den profesjonelle delen av det ivaretas best på den måten, samtidig som dette er en grunnleggende ferdighet som alle skal ha til et visst nivå.




