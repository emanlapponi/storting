 Forsvaret driver først og fremst med det som Forsvaret skal gjøre, men Forsvaret har et veldig bredt spekter av oppgaver. Vi har også mannskaper som kan drive med den type arbeid som det her er snakk om, og nettopp de mannskapene hadde ledig kapasitet og trengte også trening med utstyret. 




Her gjorde man en innsats for å avhjelpe det sivile samfunnet, fordi det ikke var kommersielle aktører tilgjengelig, og fordi Forsvaret hadde ledig kapasitet. Jeg tror ikke det ville blitt forstått hvis man i ettertid hadde fått vite at Forsvaret hadde hatt disse ressursene og ikke hadde kunnet bruke dem. For det er like viktig for Forsvaret som for utrykningskjøretøyer og alle andre at det er en god og høy beredskap på veiene.





                

