 Ja, det
er ikke noe prinsipielt i veien for at den typen prosjekter støttes
av Innovasjon Norge. Tvert imot er det slik at Regjeringen har lagt fram
en egen handlingsplan for kultur og næring, som var en vesentlig del
av den aktiviteten som vi så på IKADA. Det er et praktisk spørsmål
at Innovasjon Norge gjennom sine tilskuddsordninger i hovedsak støtter
prosjekter i tre år. Bakgrunnen for at inkubatorprosjekter støttes,
er at det skal etableres et økonomisk drivverdig grunnlag, basert
på bl.a. den hjelpen som Innovasjon Norge gir i oppstartingsfasen.
Det er et praktisk spørsmål at det ikke var mulig å etablere
det økonomiske grunnlaget, men prinsipielt kan selvfølgelig
også Innovasjon Norge i framtiden støtte den type prosjekter.

