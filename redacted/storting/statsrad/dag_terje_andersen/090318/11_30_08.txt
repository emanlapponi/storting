 Det er heldigvis slik at vi nå har et mangfold av virkemidler, både for dem som har spesielle utfordringer på arbeidsmarkedet, og for de arbeidsledige. Ved det enkelte kontor blir det gjort fortløpende vurderinger om hvilke tilbud som passer best for den enkelte bruker. For meg vil det være utgangspunktet. Vi har altså gjort det mer fleksibelt å velge mellom tiltaksformer. Stortinget har vært enig med Regjeringen om det. Vi har altså i større grad gitt anledning til å yte skreddersøm for å tilpasse tilbudet. Etter hvert kommer vi også til å slå sammen ytelsesgrunnlaget.


Alt har den felles hensikt å gi brukerne det tilbudet som passer best for dem, noe vi også får til f.eks. gjennom tidsubegrenset lønnstilskudd, som er et nytt virkemiddel blant flere som gir muligheter. I den menyen av muligheter har selvfølgelig også attføringsbedriftene sin rolle for dem det er det riktige tiltaket for.






                

