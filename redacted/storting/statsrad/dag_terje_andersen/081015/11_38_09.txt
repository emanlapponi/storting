 For å holde på rollene mellom departementene er det faktisk sånn at jeg har ansvar for tilsynet av virksomheten, hvorvidt virksomheten er statlig eller privat. Det ligger til Fornyelses‑ og administrasjonsdepartementet å ivareta arbeidsgiverrollen i det offentlige.


Det vi er enige om, er at vi er opptatt av dette spørsmålet, spesielt i offentlige etater. Derfor har denne regjeringen sørget for å implementere ILO‑konvensjon nr. 94, som skal gjelde for offentlig sektor. Derfor er det også sånn at de departementer som har hatt underleverandører som ikke har hatt ting i orden, ikke har gjort jobben sin, og da vil de, som andre arbeidsgivere, få beskjed om at de ikke har gjort jobben sin, og at det må strammes opp.






                

