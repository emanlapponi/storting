 Jeg sa i mitt første svar at vi er i ferd med å rydde opp i disse sakene. Men
                     skal vi rydde opp i dem, må vi sørge for at vi har en forskrift som gir hjemmel
                     for det. Vi må gjøre dette på en lovlig og holdbar måte, ikke minst av hensyn
                     til dem som skal bli statsborgere. Derfor planlegger vi å sende ut en
                     forskrift. Jeg kan antyde, uten å forplikte meg på dato, at det ligger an til å
                     kunne skje i løpet av juni. Da vil vi også vurdere eventuelt fritak for
                     passgebyr for denne typen spesielle saker. Jeg kan berolige representanten
                     Hoksrud med at dette vil bli ryddet opp i innen rimelig kort tid. 

