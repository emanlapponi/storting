 Som jeg sa: Gruppen fra Irak ble valgt ut fordi det var en stor andel som fikk
                     avslag, og vi visste det ville ha en effekt at avslagene kom fort. Jeg har
                     inntrykk av at vi er enige om at det var en god løsning. Men den gruppen har
                     blitt betydelig redusert, og så har en prøvd å fylle på med andre landgrupper.
                     Da får en ikke den samme effekten ut av spesialisert kompetanse på et land –
                     med landkunnskap osv. 

Så er det slik at i overkant av 20 pst. av dem som hevder å være enslige
                     mindreårige, ikke er det. Det gir grunnlag for et raskt avslag og
                     tilbakesendelse. Det er derfor det nå har blitt valgt ut som neste tema. Skulle
                     Irak-gruppen vokse igjen, kan det bli aktuelt å oppta Irak på nytt. Poenget er
                     til enhver tid den gode ideen. Jeg har inntrykk av at vi er enige om at
                     Torshovprosjektet er en god idé, og at det kan komme til å bli brukt overfor
                     forskjellige grupper etter hvert som ankomstenes sammensetning forandrer seg.
                     Jeg tror det er en riktig tilnærming. 





                

