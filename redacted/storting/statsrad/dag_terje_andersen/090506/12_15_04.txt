 Nå er det slik, som representanten selvfølgelig vet, at Politiets
                     utlendingsenhet ikke ligger under mitt departement. Jeg hadde ikke hatt noe
                     imot at Politiets utlendingsenhet hadde fortsatt i Torshovprosjektet. Men
                     Torshovprosjektet videreføres altså. Jeg har fått forsikringer fra UDI om at
                     Politiets utlendingsenhet på samme måte som tidligere skal gjøre en rask jobb
                     med de sakene som blir prioritert i Torshovprosjektet. Det er altså snakk om en
                     geografisk forflytning. 

Så oppfattet jeg representanten dit hen, og at det er det som er
                     hovedspørsmålet, at det er enighet om at Torshovprosjektet bør behandle saker
                     hvor det er stor sannsynlighet for raske avslag – at det er tilslutning til den
                     ideen. Det er altså UDIs vurdering, og den deler jeg. Det kan være andre
                     grupper som det nå er mer presserende for, ettersom gruppen fra Irak, som kan
                     defineres i denne kategorien, har blitt betydelig redusert, noe som nettopp er
                     et bevis på at Torshovprosjektet har virket. 

