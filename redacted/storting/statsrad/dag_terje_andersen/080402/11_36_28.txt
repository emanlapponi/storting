 For staten er det en selvfølge å følge de pålegg
som måtte komme fra Statens forurensningstilsyn. Som nevnt er departementet
og Bergvesenet i god dialog med SFT for å løse forurensningsproblemene
ved Løkken. 

Det er ikke tatt stilling til hvilke tiltak som
eventuelt skal iverksettes ved Løkken Verk. Først når
utredningen foreligger, er det mulig å si noe nærmere om dette.
SFT vil som forurensningsmyndighet være sentralt ved valg av tiltak.
Det videre arbeidet med å vurdere konkrete tiltak vil bl.a. basere
seg på konsekvensvurderingen for Løkken gruver som Bergvesenet
gjennomførte i 2006 og 2007. Rapporten redegjør bl.a. for
mulige forurensningsbegrensende tiltak, slik som fjerning av masser og tildekking
av masser. Også renseanlegg nevnes. Erfaringer fra vårt eget
land og fra Sverige er også viktige i vurderingen av konkrete tiltak.

