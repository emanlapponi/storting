 Nei, det er ikke på den måten det skal oppmuntres til retur – men jeg anser det heller ikke som sannsynlig at det er den vanlige måten å oppmuntre til retur på. Derfor er jeg veldig opptatt av at UDI er like tett i sin oppfølging av Lier ventemottak som av andre mottak, og ser fram til den gjennomgangen som Sivilombudsmannen har hatt.


Jeg tror det er viktig å ha for seg at det er en spesiell situasjon å sitte på ventemottak, fordi søknaden da er avslått, og at det i den sammenheng både kan føles og påstås at forholdene ikke er trivelige, gitt den spesielle situasjonen som en er i, uten at det nødvendigvis er en bevisst eller uaktsom dårlig oppførsel fra dem som jobber ved mottaket. Allikevel er det viktig å følge opp at den måten som mottaket drives på, er profesjonell, og det har vi rutiner for.


