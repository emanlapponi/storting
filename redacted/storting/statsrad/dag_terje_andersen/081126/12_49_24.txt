 For det første har jeg selv besøkt Lier ventemottak og vet at det der er folk med spesiell kompetanse på den psykologisk vanskelige og krevende situasjonen det er å vite at svaret er at du skal hjem – spørsmålet er når. Mitt inntrykk fra besøket på mottaket var nettopp at det er stor grad av spesielt god kompetanse på dette der ute.


Så er jeg litt usikker på det andre spørsmålet fra representanten. Men hvis det er slik at hun spør om at det at en holder ut og lar være å reise hjem, skal gi belønning eller premiering i form av bedre rammevilkår, er jeg ikke tilhenger av det. Jeg er generelt opptatt av at de vedtak som er fattet – også når det gjelder avslag, at en da skal returneres – også håndheves, og at en eventuell utholdenhet i å trenere sin egen hjemreise ikke på noen måte skal premieres i systemet.






                

