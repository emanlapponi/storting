 Det er fordi det er mange andre som også bidrar positivt til verdiskapingen i distriktene og for så vidt i hele landet, i form av tilleggsarbeid, enten det er taxikjøring eller hva det måtte være i tillegg til en full jobb, eller det er annen selvstendig næringsvirksomhet enn landbruket. Det som er hovedpoenget for meg, er at vi her må likebehandle når det gjelder grensene for hva som skal til for at en havner i den situasjonen at en skal ha erstattet sin inntekt med ytelser fra folketrygden.






                

