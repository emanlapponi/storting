 Ja, representanten har skjønt meg helt riktig når han har oppfattet at jeg gjør noe med det.


Det er mange utfordringer i Nav. Det gjelder andre ytelser, som det er altfor lang ventetid på. Bare en liten presisering: Det er nok ikke slik at Nav Nord-Trøndelag har sagt at de skal nedprioritere små bedrifter, jeg vil bare ta forbehold om det. De har altså prioritert først det å utbetale dagpenger i en veldig hektisk periode. Men la nå det ligge.


Representanten og jeg er enige om at det må være et mål at Nav skal få ned ventetidene på alle sine saksområder. Og jeg tror ikke jeg – og heller ikke representanten, kanskje – kan garantere at det ikke vil dukke opp enkeltsaker i et system med 14 000 statlige og 3 000–4 000 kommunalt ansatte som kan ha ligget for lenge av forskjellige årsaker, kanskje noen ganger sakens kompleksitet. Det som er min klare ambisjon med den proposisjonen jeg har lagt fram for Stortinget, er at vi skal utvikle oss i retning av vår felles ambisjon om at ventelistene skal ned og saksbehandlingen bli bedre med de tilleggsressurser som er bevilget, og den gjennomgangen som for øvrig blir gjort.






                

