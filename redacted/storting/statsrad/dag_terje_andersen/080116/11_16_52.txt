 Det samme spørsmålet som vi utdyper nå, har blitt besvart av tidligere statsråd Odd Eriksen på grunnlag av spørsmål i 2006. Det er en rekke kanaler, som representanten selv sa, som har reiseliv som et av sine hovedområder. Innovasjon Norge, som står for den faglige delen av markedsføring av Norge i utlandet, og vi, vurderer det sånn at det er mye mer attraktivt å få gjennomslag i de flatene som folk bruker, enn eventuelt å skulle bruke veldig mye ressurser på å etablere en kanal som vil være vanskelig å få inn i forskjellige kabelselskaper osv. rundt omkring i verden. Derfor har det ikke vært en del av vurderingen av alternativene i siste runde.




Innovasjon Norge har heller ikke vurdert dette som et alternativ. Det er bedre å få gjennomslag i de kanalene publikum bruker. Jeg har hatt møte med utrolig mange i reiselivsbransjen i forbindelse med utformingen av reiselivsstrategien og har heller ikke fra noen av dem fått ønske om at det skulle være den valgte kommunikasjonsformen.




