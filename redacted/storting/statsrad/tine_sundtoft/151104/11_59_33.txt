 Det samme Stortinget har jo fristilt regjeringen, slik at regjeringen nå kan planlegge ny E16 og Ringeriksbanen i en sammenheng. Det er det vi gjør, for vi ser at det å få Ringeriksbanen på plass er veldig viktig ut fra klimahensyn. Så det å kunne planlegge dette i en sammenheng er vi opptatt av.


Så vet vi at uansett hvilken trasé som blir valgt, skal hensyn til natur og kulturverdier innarbeides i de kommende detaljplanene. Det vil gjelde også for eventuelle nødvendige avbøtende og kompenserende tiltak. Vi ønsker også å se verneplanen for Tyrifjorden i sammenheng med planleggingen av både ny vei og ny jernbane.






                

