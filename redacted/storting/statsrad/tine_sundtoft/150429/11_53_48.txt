 Jeg tror at det for enhver statsråd er viktig å forholde seg til hva Stortinget vedtar. Stortinget har vært helt tydelig i sine vedtak rundt rovviltforliket. Det er det som er styrende for hva regjeringen og statsråden følger opp.


Når det gjelder spørsmålet om gaupe, refererte jeg jo i mitt innlegg hva rovviltforliket har satt av bestandsmål, og det er viktig at vi er nærmest mulig det bestandsmålet. Hvis det viser seg – som det kan synes at det kommer til å gjøre når vi ser tallene i mai – at vi ligger under på gaupe, vil jeg vurdere å be forvaltningsmyndigheten på rovviltfeltet om å ta hensyn til gaupas bestandsutvikling i framtidige vedtak og forholde seg til det. Når Stortinget har vedtatt tydelige bestandsmål, må det gå begge veier.


