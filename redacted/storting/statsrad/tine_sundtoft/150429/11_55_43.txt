 Denne statsråden er opptatt av at både statsråden og regjeringen forholder seg til hva Stortinget vedtar. Vi forbereder disse sakene, legger Artsdatabankens kunnskap til grunn, men vi vet at rovviltforliket er så styrende for hvilke bestandsmål vi skal ha for ulv, gaupe, jerv og bjørn i Norge, at det er denne statsrådens oppgave å føre en politikk i tråd med hva Stortinget har vedtatt. Det betyr at Stortinget har lagt så klare føringer på at vi i dette landet både skal ha beitedyr og vi skal ha store rovdyr. Det kommer denne statsråden til å følge opp også framover.






                

