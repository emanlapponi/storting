 Det er etter plan- og bygningsloven ikke noe
til hinder for at Skedsmo kommune gjennom omregulering omdisponerer
det aktuelle arealet, eller knytter bestemmelser til eksisterende
plan som hindrer etablering av energianlegg basert på avfallsforbrenning. 

Dette ble også meddelt Skedsmo kommune
av departementet i møte den 23. februar i år. 

Årsaken til at det kan ha oppstått
uklarhet om spørsmålet har vært at Miljøverndepartementet
i brev av 15. februar i år, etter henvendelse fra Skedsmo
kommune og Energos ASA 17. januar i år, gav uttrykk for
at gjeldende reguleringsplan for området ikke var til hinder
for at det etableres et fyringsanlegg for industrivirksomhet som bruker
avfall som brensel. 

Men jeg vil igjen understreke at kommunen kan
regulere området slik den selv ønsker, og på den
måten hindre uønsket etablering av avfallsforbrenningsanlegget. 

  På dette området deler statsråden
engasjementet til representanten Svarstad Haugland, og jeg kan bekrefte
at det er å forstå slik. 

