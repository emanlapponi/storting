 Jeg tror vi
må akseptere at når det gjelder kulturminnevern, er det et faglig
element, hvor man må akseptere at Riksantikvaren kan gå inn
og frede også i situasjoner hvor det lokalt ikke skulle være
stemning for det. Jeg går hver eneste dag forbi Gamle Aker kirke i
Oslo, som jeg tror samtlige mennesker i Norge i dag vil mene er et verneverdig
bygg, men bystyret i Kristiania vedtok i sin tid at man ikke hadde råd
til å verne den. Hvis man skulle ha fulgt lokaldemokratiet den gangen,
ville vi ikke hatt noen Gamle Aker kirke i Oslo. Hva man i gitte historiske
perioder mener er verneverdig, vil endre seg. Smak og behag endrer seg.
Av alle disse grunner har vi Riksantikvaren for å kunne gå inn
og gjøre en faglig vurdering av hva man bør verne. Men - og
det er viktig i denne saken - det skal legges til rette for at det ikke
skal ha noen betydning for trafikkavviklingen over Glomma. 

