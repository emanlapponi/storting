 Jeg må si meg enig i at det er i veldig gode hender hos statsminister Jens
              Stoltenberg, og med statsråd Karl-Eirik Schjøtt-Pedersen til å samordne det hele er
              det i svært, svært gode hender. Men selv i så gode hender som det er dette et reelt,
              stort problem. Man merker det – hvordan skal man få brakt sammen disse prosessene – på
              veldig mange områder. Vi har f.eks. en rekke statlige etater. Det kan være motsetning
              mellom deres ønske om en bestemt lokalisering og en kommunes eller et fylkes ønske om
              en lokalisering på et annet sted, gitt transportmønster, eller på annen måte. Dette er
              prosesser der det ikke finnes en løsning en gang for alle, men som krever daglig
              engasjement og oversyn. 

Hvis representanten Helleland bringer inn slike saker fra Buskerud, er jeg mer enn
              beredt. Det er f.eks. en diskusjon rundt sykehusplasseringen i Drammen, hvor det er
              hensyn som taler for både den ene og den andre plasseringen. 





                

