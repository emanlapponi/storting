 SFTs oppfatning
er at dette best reguleres gjennom de såkalte vannforvaltningsforskriftene.
Statens forurensningstilsyn er inne i dette arbeidet, men jeg tar gjerne
en ekstra kontakt med dem for å forsikre meg om at dette arbeidet
følges opp. Det bidrar også i seg selv til økt fokusering
på problemet at Korsberg tar saken opp i Stortinget. Dette må
følges nøye framover. 

Jeg er også glad for det
som ligger i papirene her, som jeg er sikker på at samferdselsministeren
vil følge opp, nemlig at veimyndighetene også kontinuerlig
vil vurdere sin bruk av det, om det kan reduseres, og om man kan ha en overgang
til saltingsformer eller annet vedlikehold som reduserer dette problemet.





                

