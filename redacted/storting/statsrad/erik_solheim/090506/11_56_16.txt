 La meg starte med å innby Fremskrittspartiet til å tenke over hva slags samfunn
                     vi ville få dersom statsråder – ut fra hva man personlig liker og misliker, hva
                     man har tro på og ikke tro på, på områder hvor statsråder og også
                     stortingsrepresentanter har meget begrensede forutsetninger for å forstå hva
                     som vil lykkes, og hva som ikke vil lykkes – skulle velge fritt og gi støtte
                     til det, men da avslå 50 andre. Vi må ha et system i Norge hvor fagfolk går inn
                     og vurderer de forskjellige teknologiene, for det er bare fagfolk som har en
                     rimelig utsikt til å vurdere det – når vi kaster bort skattebetalernes penger,
                     og når vi bruker skattebetalernes penger på en fornuftig måte. 

Derfor er mitt svar at Albedo Tech må også overbevise de faglige instansene som
                     er satt til å gjøre dette, men jeg har en vidåpen dør, og jeg har
                     SMS-utveksling og telefonutveksling med deres representanter i Norge. Jeg er
                     beredt til absolutt å legge tyngde til for å få dette til, men Albedo Tech må
                     også overbevise fagfolkene om at de er støtteberettiget ut fra de vanlige
                     støtteordningene som vi har i Norge. 

