 Det siste er selvsagt et helt sentralt poeng, for stramheten i kvotesystemet
bestemmer prisen. Nå er det ikke norske kvoter som avgjør prisen.
Det er den europeiske kvoteprisen som her er avgjørende. Men ja,
det er definitivt viktig at kvotesystemet er så stramt at prisen på
kvotene går opp, og at man dermed får en mye sterkere tilskyndelse
til å redusere utslippene. 

Nå er jo dette innenfor den
øvre grense som er satt på norske kvoter, så hvorvidt
de gis her eller der, har således ingen betydning for det samlede
utslippet. Det er all grunn til å holde antall gratiskvoter i sjakk
og sørge for at det går i retning av at kvoter må kjøpes.
Men enten de er gitt ut gratis eller de er kjøpt, må de være
salgbare, for det er selve hensikten for å få et sterkt incitament
til å redusere utslippene. 

Hvis man skulle komme dit hen at
det når kraftverket på Kårstø står stille,
skulle være et økonomisk incitament gjennom kvotesystemet til
å få det til å gå, ville det være det stikk
motsatte av det både Line Henriette Holten Hjemdal og jeg ønsker.

