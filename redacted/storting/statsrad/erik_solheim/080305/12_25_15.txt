 Svaret på det er et veldig klart ja. Det er egentlig ikke mer å legge til, men jeg kan legge til en litt større, overordnet betraktning. Jeg har den absolutt fulle tillit til Statens forurensningstilsyn og de statlige kontrolletatene vi har, til vårt eget embetsverk i Miljøverndepartement - kort sagt til hele det kontrollapparatet vi har. 




På den annen side tilsier all historisk erfaring at selv de beste offentlige etater har tatt feil. I de fleste tilfeller har man rett, av og til tar man feil. Derfor er det viktig i alle saker - ikke bare i denne, men i alle saker - å få fram alternativ ekspertise, at innbyggerne studerer det som gjøres, skaffer seg kunnskap, bringer inn alternative eksperter, enten det er fra Norge eller fra utlandet. Og disse skal også bli hørt. 





                

