 Jeg føler nok at svar på det spørsmålet som Solvik-Olsen gjentar nå, også ble
                     gitt i det forrige svaret, nemlig at det er den samlede kvotemengde som avgjør
                     hvor store utslippene blir. Derfor bidrar det at Norge har satt et stramt
                     kvoteregime, dvs. en liten kvotemengde sammenlignet med utslippene, til å dra
                     utslippene ned. Men spørsmålet om hvorvidt man skal dele ut gratiskvoter, eller
                     om man skal kjøpe kvotene, er et spørsmål om å bidra til at de langsiktige
                     investeringsbeslutningene i bedriftene får incentiv i retning av å investere i
                     mindre utslipp. Vi har hatt mange polemikker om dette i Stortinget – og jeg
                     gjentar på en måte utfordringen tilbake til Fremskrittspartiet: Hvorfor skal
                     det være slik at folk flest og de industriene som ikke har utslipp, skal betale
                     for utslippene til den delen av industrien som har det? 

