 Hvorvidt man burde slette kvoter eller selge dem, er selvfølgelig et spørsmål
                     som er åpent til debatt, og som vi kan fortsette debatten rundt. Det avgjørende
                     for de totale utslippene er, som jeg har gjentatt mange ganger, den samlede
                     kvotemengden – det er for øvrig også gjentatt av spørreren. Det er den samlede
                     kvotemengden som bestemmer utslippsnivået. Men vi ønsker å gi incentiver i
                     retning av omstilling av industri mot mindre forurensende industri. 

Det er jo også slik at forurenser betaler-prinsippet er noe som normalt hylles
                     av hele Stortinget – jeg er ikke klar over om Fremskrittspartiet også deler
                     det, men det går jeg nesten ut fra. Og ut fra et forurenser betaler-prinsipp er
                     det ikke urimelig at de bedriftene som har utslippene, også skal betale for
                     dem. 

Men det er klart at den store, langsiktige debatten om dette får vi når Norge
                     skal tilpasse seg EUs kvotesystem, som vil gjelde fra etter 2012. Vi må
                     selvfølgelig gjøre dette i god tid før det. Da vil vi antakelig måtte se på
                     sektor for sektor – hvor det er naturlig med gratiskvoter, og hvor det er
                     naturlig med betaling for kvotene. 





                

