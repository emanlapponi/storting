 Det er ikke mangel på kapasitet som gjør at en avgjørelse på dette punktet ikke har kommet, men den uhyre vanskelige avveiningen mellom ulike formål. Trafikksikkerhet, som spørreren prisverdig tar opp, er ett forhold. Men det er i veldig stor grad en avveining mellom hvor store kostnader vi er villige til å ta, både lokalsamfunnet i form av bompenger og staten i form av kostnader i veiplanen, og miljøhensyn. Veldig enkelt sagt er det klart at jo mer penger vi er villige til å legge på bordet, jo mer miljøvennlig og miljøriktig trasé vil vi få. Den avveiningen er vi nå i sluttfasen av, og vi legger den fram for Stortinget i relativt nær framtid.


