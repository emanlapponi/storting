 La meg
først si at jeg har den største respekt for at representanten
Gundersen er klar og tydelig. Han er på dette området en ildsjel
som står fast på sine synspunkter, og en drivkraft for å
få dette diskutert i Stortinget. Samtidig må jeg igjen vektlegge
at det er bred enighet i Stortinget om de grunnleggende trekkene ved rovdyrpolitikken,
inkludert spørrerens eget parti, og jeg må nesten få
lov til å legge det også til grunn. 

Vi har kommet med
en rekke tiltak. Det viste seg at noe av det spørreren er inne på,
er det også problemer knyttet til - vi hadde en diskusjon om gjerder
tidligere. Regjeringen har altså lagt fram en serie tiltak med det
formål å redusere konfliktnivået. Det er å bygge
gjerder. Det er å gi tillatelse til felling når man har nådd
bestandsmålet. Det er, som jeg sa i forrige innlegg, selvfølgelig
å holde en lav terskel for felling hvis det skulle være farlige
situasjoner for mennesker. Det er økt informasjon. Det er i det hele
tatt å gjøre det lettere å leve med den usikkerheten
som er knyttet til dette. 

