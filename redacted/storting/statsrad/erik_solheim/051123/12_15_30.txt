 Så sant Stortinget er enig, vil vi
bevilge ytterligere 260 mill. kr til dette. Jan Egeland, FNs nødhjelpskoordinator,
sa også at FN nå hadde vurdert å begynne å trappe
ned virksomheten rett og slett på bakgrunn av pengemangel,
men at dette forslaget om innsprøyting
av ytterligere midler fra norsk side vil gjøre
det mulig for dem å stå distansen gjennom vinteren,
slik at folk overlever vinteren. Så vil gjenoppbyggingen
starte når snøen er gått.

La meg bare si at dette er uveisomme
områder, steder hvor det er kaldere om vinteren enn det
er de fleste steder i Norge, så vi nordmenn burde ha all
mulighet for å kjenne oss igjen i hvor vanskelig
det vil være å klare seg gjennom vinteren
i fjellene i Kashmir, uten hus, kanskje bare med et telt
uten reell oppvarming.





                

