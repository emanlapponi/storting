  Igjen er dette selvsagt en sak jeg ikke
kjenner i detalj. Moren min er fra Halden, men
for øvrig har jeg ikke detaljkjennskap til denne
saken.

Bare noen alminnelige betraktninger:
Det ene er at fredning ikke er det samme som ikke-bruk.
Ved veldig mange av de bygningene vi freder rundt i Norge, er jo nettopp
hensikten at de skal fredes og brukes, og brukes på en
ny måte. Dette betyr ikke, om nå konklusjonen
skulle være at man følger opp Riksantikvarens
synspunkter, at det er det samme som at man ikke skal
bruke sykehuset. Det skal brukes, og det skal brukes til
det som er formålet.

Og så et par andre refleksjoner:
Det kan godt være at Riksantikvaren har kommet
for sent inn i saken, det vet jeg ikke. Men det som burde ligge
representanten Engesets hjerte nær, er jo at dette er statlig
bevaring og statlig kulturminnevern. Jeg vil anta at med
Høyres ideologi skal det ikke bare være
private som gjøre dette, staten har et veldig viktig ansvar
for å bidra til denne typen vern. Dette er et eksempel
på at man forsøker å utøve
det.

