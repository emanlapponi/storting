  Vi vil selvsagt basere alle beslutninger
på best tilgjengelig vitenskapelig grunnlag. Det er jo
fantastisk hvor god informasjon man har om disse tingene – hvor
mange ynglinger eller hvor mange kull som kommer, osv.
Vi vil selvsagt basere oss på det, og så, hvis
nye teknikker gjør ny informasjon tilgjengelig, vil vi
basere oss på det.

At dette er et konfliktfylt område,
er enhver som har reist rundt i Norge, fullstendig klar over. Vi
må finne de nødvendige kompromissene som gjør
at mennesket kan leve på en trygg måte også med
utmarksnæringer i utsatte områder, men da slik
at vi tar vare på vår del av naturarven,
som her er rovdyr. Så får vi søke
de kompromissene. Jeg tror ikke vi er tjent med at Stortinget
stadig finner fram til nye kompromisser. Nå har vi altså et
rovdyrkompromiss som er tre år gammelt. La nå det
få virke. La oss basere våre beslutninger
på det i en periode, og så kan vi trekke konklusjoner
på basis av de erfaringene vi høster.





                

