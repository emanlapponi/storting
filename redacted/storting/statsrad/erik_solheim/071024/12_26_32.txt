  De synspunktene Engeset her kommer med, vil
være typiske synspunkter i veldig mange vernesaker, og
er en del av grunnlaget for den beslutningen som må tas.
Selvsagt vil ambisjonen her være, dersom det fattes et
vernevedtak, at vern skal ha så minimal innvirkning som
mulig på de andre viktige samfunnshensynene som
Engeset framhever. Dette vil være en del av den
beslutning som må tas – igjen, meget raskt.





                

