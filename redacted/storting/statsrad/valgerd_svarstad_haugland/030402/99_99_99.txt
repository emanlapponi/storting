 Som allmennkringkastar er det viktig at NRK også har
eit tilbod til dei hørselshemma. NRK tekstar i dag i snitt
rundt 60 pst. av total sendetid. Å teksta direktesende
innslag er vanskeleg og krev avansert teknologi.

NRK har i fleire år samarbeidd med
SINTEF om å utvikla ein teknologi som
kan gjera om tale til tekst. Frå NRK har eg fått
opplyst at SINTEF likevel ikkje ser ut til å kunna
levera eit tilfredsstillande system innan 2005.

NRK har difor, saman med TV 2, vore
i drøftingar med IBM og firmaet NST på Voss om
eit alternativt system. IBM vil ikkje sjølv utvikla
ein norsk versjon av sitt system ViaVoice, fordi den norske
marknaden er så liten. NST på Voss har på basis
av IBM sin teknologi utvikla eit system for
bruk innan avgrensa område, men det er framleis ikkje
godt nok.

I påvente av eit godt nok tale
til tekst-system har NRK i løpet av april klart eit system
for teksting frå tastatur betjent av hurtigskrivarar. Systemet
vil bli sett i prøvedrift før sommaren. Dette
vil kunna gi ei betring for hørselshemma, men vil ikkje vera
eit fullgodt system for teksting av debattar og raske
ordvekslingar.

Det står att eit omfattande utviklingsarbeid
for å oppnå eit kvalitativt godt nok system til
dette formålet. Vi vil følgja opp dette arbeidet.

 Det trur eg spørjaren veit at eg ikkje
kjem til å svara på.

 At det har skjedd ei dreiing av korleis midlane
blir brukte, er for meg ukjent, men det kan eg sjølvsagt
ta opp med både NRK-leiinga og TV 2-leiinga
dersom det er tilfellet. Eg synest heller ikkje det er
ei bra dreiing dersom ein bevisst har brukt meir pengar på vaksenprogram
framfor på barneprogram.

Elles vil eg gjerne understreka at
vi følgjer dette opp. Vi har kome noko
kort i forhold til teknologien, men det er ikkje det same
som at vi gir opp. Vi reknar med at vi her òg får gode
teknologiske løysingar på sikt. Det er viktig
at det vi då gjer til slutt, blir av god kvalitet, i staden
for at vi får halvgode løysingar.





                

