 Eg har med stor interesse følgt
den pågåande saka om filmleigeavtalen
og ESA. Avtalen har ein svært viktig funksjon, særleg
i forhold til dei minste kinoane. Eg kan opplysa om at eg
tok opp spørsmålet om filmleigeavtalen i eit møte med
ESA tidlegare i vår. Eg gav då uttrykk for bekymring
for dei kultur- og distriktspolitiske konsekvensane dersom ordninga
ikkje blir ført vidare på ein eller
annan måte. Filmleigeavtalen er som kjent ein privatrettsleg
avtale mellom Film

 og Norske Filmbyråers
Foren-ing. Kultur- og kyrkjedepartementet er difor ikkje
direkte part i saka.

Etter det eg kjenner til, er Film


i gang med å vurdera alternativ til filmleigeavtalen for å sikra
kinoane levering av film til akseptable vilkår som ikkje
er i strid med EØS-avtalen. Eg håpar at partane finn fram
til ein slik avtale som sikrar at det framleis vil vera
eit godt kinotilbod i heile landet.

Elles vil eg minna representanten
Haga om – som tidlegare kulturminister veit ho det sikkert – at
det finst ei fordeling mellom staten og kommunane når
det gjeld ansvar for filmpolitikk og kinopolitikk. Filmpolitikken
som inneber stønad til produksjon av
film, er eit statleg ansvar, medan ansvaret for kinopolitikken gjennom
lov om film og videogram er lagt til kommunane.
Det er difor lite eg direkte kan gjera for å sikra
at kommunane ikkje legg ned kinoar.

 Eg oppfattar faktisk Senterpartiet
som eit parti som er oppteke av den kommunale fridomen, og at det
skal vera ansvarsfordeling mellom kva staten
skal gripa inn i, og kva kommunane skal ha ansvaret for. Det har
i alle fall vore eit syn som eg, kanskje i forvilling,
har teke inn over meg.

Eg vil òg minna om at eg har dei same
verkemidla som representanten hadde då ho var kulturminister,
i forhold til kva ein kan gripa inn i og gjera. Likevel
tok eg dette opp då eg var på møte med
ESA. Vidare vil eg minna om at grunnen til at dette blir ei sak
i ESA, er at det er krefter i Noreg som melder dette inn.
Dei som lagar problem for oss, er altså norske
motkrefter. Der har vi ein jobb å gjera.

Eg kan nok òg dela frustrasjonen
i forhold til at subsidaritetsprinsippet ikkje alltid
er like tydeleg i alt som blir gjort i Brussel, men eg
trur som sagt ein klarer å finna fram til nye ordningar
som sikrar kinoane. Det er i alle fall mitt inntrykk etter
den samtalen eg hadde med ESA, at viljen var til stades. Men som
ikkje direkte part kan ikkje eg gripa direkte
inn i saka.

 Eg har, som sagt tidlegare, ikkje
andre boksehanskar enn dei representanten Haga hadde som
kulturminister. Ho kunne heller ikkje gjort noko anna
enn det eg gjer no.

Eg har vore i samtale med ESA, og
ESA er godt representert med Noregs-kjennarar, så dei kjenner
til dei geografiske og kulturmessige utfordringane vi har for å få eit
godt tilbod over heile landet. Eg veit òg at Film


er aktivt i gang med å sjå på alternativ
slik at ein kan oppretthalda eit godt
kinotilbod.

Eg kjem til å halda meg orientert,
men eg er nøydd til å respektera den
fordelinga vi har om kvar eg skal gripa direkte inn, og kvar det
er dei kommunale styresmaktene som har det overordna ansvaret. Det
er ikkje alltid like lett å halda fingrane
av fatet, men vi er nøydde til å gjera det
når vi veit at vi har fått kvart vårt
ansvarsområde. Eg er oppteken av at det skal vera
eit godt kinotilbod i heile landet. Og som ein person som er oppvaksen
på landsbygda, er eg klar over at det er heilt nødvendig
med andre tiltak i forhold til distriktskinoane enn i
sentrale strok. Og det håpar eg inderleg òg skal vera
framtida for norsk kinopublikum.





                

