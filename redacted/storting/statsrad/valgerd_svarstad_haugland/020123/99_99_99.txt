 Det har vore eit stor engasjement
frå fleire organisasjonar når det gjeld kva reglar
som bør gjelda for oppnemning av styremedlemmer i Fond
for utøvande kunstnarar.

Etter dei nye reglane har dei utøvande
kunstnarane fått auka representasjon i styret.
Styret er utvida frå fire til fem personar. Plateprodusentane
har sin plass i styret som før. Styreleiaren blir vald
på fritt grunnlag. Dermed har styret no fått tre
utøvarrepresentantar, mot tidlegare to. Prosentvis synest
eg faktisk dette er ein ganske vesentleg auke. Eg føler
eg har følgt opp det som Stortinget sa i innstillinga.

Regelverket for
fondet skal sikra at styret har naudsynt kompetanse på områda
der fondet gir støtte. Departementet har sikra
utøvarane ein vesentleg auke i styrerepresentasjonen,
samstundes som det er tatt omsyn til fondet si evne til å styra.
Eg ser difor ingen grunn til å endra regelverket
på dette punket.

 Sjølvsagt ser eg på kva ein
samrøystes kulturkomite seier, og kva
Stortinget har sagt. Eg meiner faktisk å ha følgt
opp intensjonen. Eg har snakka med fleire som sit i komiteen, og
dei har gitt meg støtte i at når eg har utvida
med ein representant for utøvarane, så er det
ein vesentleg auke.

Det er òg viktig at vi har eit styre
som ikkje er for stort, slik at det kan fungera til beste
for dei midlane som dei skal forvalta.

 Jo, det har eg gjort. Eg har nemleg skrive
brev til organisasjonane og bedt dei koma med innspel
til departementet om kven som skal sitja i dette styret.

Innstillingsrett kan ikkje bety
at alle dei som blir føreslått, skal
få plass, for så mange representantar har vi ikkje.
Men eg har sendt brev til organisasjonane og bedt dei koma
med innspel, og eg vil sjølvsagt lytta til dei innspela
som dei kjem med, når eg skal setja saman styret.

Elles vil eg òg gjerne
sitera kva som vart sagt frå arbeidarpartifraksjonen
då denne saka var oppe førre
gongen. I Innst. O. nr. 67 for 1999-2000 står det:

«Når
fondet må omgjøres til et rent kulturfond må det
i forskriften vurderes om det er nærliggende å opprettholde
en bestemmelse om at visse grupper
skal ha rett til styrerepresentasjon framfor andre. Dette spørsmålet
bør fortsatt være en forskriftssak og
disse medlemmer går imot at det fra komiteens side
skal legges noen føringer med hensyn til styrerepresentasjon
i et fond som finansieres av en offentlig avgift.»

Det var det då arbeidarpartifraksjonen
som sa, og det har eg òg lagt merke til når eg
har jobba vidare med denne saka.

