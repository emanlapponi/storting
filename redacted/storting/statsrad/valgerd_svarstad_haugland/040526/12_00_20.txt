 No trur ikkje eg at det er rette
vegen å gå at staten skal ta over ansvaret for alle
utfordringar som vi har i samfunnet.

Eg trur at kommunane og dei som lever nærast
kyrkjene våre, er dei næraste til også å kunna
ta vare på dei. Vi veit at det er kyrkjelydane
og fellesråda som eig kyrkjene, men at det er kommunane
som har ansvaret for vedlikehaldet. Vi veit òg
at kommunane heller ikkje i gode tider gjorde
den jobben godt nok, slik at vi no har eit etterslep. Ein del av
kyrkjebygningane våre kjem òg inn under
kulturminnevernet. Vi kjem tilbake til Stortinget med det i ei stortingsmelding
frå miljøvernministeren, der òg kyrkjebygningane våre
vil bli vurderte.

Elles trur eg at eg vil visa til
interpellasjonen som vi skal ha i Stortinget ein gong før
Stortinget går frå kvarandre
i vår. Der kan vi ta denne debatten opp i full breidd.
Det er mange måtar å løysa
dette på, men eg meiner at det ikkje er ei god
løysing at staten tek over alt ansvaret.





                

