 Opplysningsvesenets fond forvaltar dei ressursane som
ligg der. Det er nokre som seier at berre vi brukar midlar
frå Opplysningvesenets fond, kan vi ta vare på alle
kyrkjene våre med ein gong. Men heile avkastninga av dette
fondet blir brukt til kyrkjelege formål i dag. Noko
blir brukt til ungdomsarbeid og tiltak som Kyrkjerådet
set i verk. Noko blir òg brukt til vedlikehald
av prestegardane, både husa og eigedomar rundt
prestegardane. Så alt i dag går avkastninga av
fondet til å ta vare på kyrkjeeigedomane
våre.

No har vi òg vedteke i Stortinget
at vi ikkje skal tappa fondet for midlar. Det trur eg òg
er viktig for dette fondet. Men eg får i debatten av og
til inntrykk av at ein trur at det er veldig mykje meir i dette
fondet enn det eigentleg er. Vi brukar som sagt heile avkastninga,
og vi brukar ho til kyrkjelege formål.

