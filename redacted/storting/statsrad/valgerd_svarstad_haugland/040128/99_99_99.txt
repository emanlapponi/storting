 I lov om trudomssamfunn og ymist anna § 24
heiter det:

«Den
som skal vera prest eller forstandar i registerført
trudomssamfunn, må ikkje vera under
23 år og ikkje over 75 år.
Han må liva eit heiderleg liv og ha evne til å gjera sine
skyldnader etter lova.»

Med prest eller forstandar meiner lova
den som skal utføra offentlegrettslege funksjonar, slik
som vigslar.

Reglane om alder i lov om trudomssamfunn er
ufråvikelege, og korkje departementet eller fylkesmannen
kan gjera unntak.

I forarbeida til lova viser ein til
reglane for Den norske kyrkja, og der står det:

«Det
synes naturlig at man også for frikirkeprester har
aldersgrenser som i noen grad beskytter mot umodenhet
og alderdomssvekkelse.»

Blant anna som følgje av
intensjonen om likebehandling med Den norske kyrkja har
eg kome til at det er nødvendig å sjå nærare
på denne problemstillinga. Lov om trudomssamfunn vart vedteken
i 1969, det vil seia for meir enn 30 år sidan.
Det er difor ikkje unaturleg at det er behov for å gjera
endringar. Kultur- og kyrkjedepartementet vil senda ut eit høyringsnotat
i løpet av våren der vi drøftar om lova
kan endrast slik at ho i særlege tilfelle kan gi høve
til å gjera unntak frå reglane om alder.

Kari Lise Holmberg hadde
her overtatt presidentplassen.

 Det er ikkje noko særleg
meir å leggja til. Dette vil eg følgja opp, og det
er naturleg at det skal vera likebehandling.

