 Planane for eit Ibsen-Hamsun-senter i Grimstad
vart lagde fram for departementet i eit møte
4. november i år. Søknad om støtte
frå staten er ikkje motteke i departementet,
og saka er difor sjølvsagt heller ikkje
behandla. Førebels tilbakemelding som eg gav i møtet,
var at formell søknad må sendast inn
til behandling. Den endelege søknaden
bør gjera greie for mogleg alternativ lokalisering i eksisterande
bygningsmasse i Grimstad. Ved behandling av ein eventuell
søknad vil departementet innhenta vurderingar
frå ABM-utvikling som statens rådgjevande organ
i arkiv-, bibliotek- og museumssaker, for vurdering av prosjektet
m.a. sett i høve til planar for andre
ABM-senter i regionen og andre Ibsen-Hamsun-relaterte
prosjekt.

Det er fleire tilskottsordningar som det kan vera
aktuelt å vurdera eit slikt prosjekt i høve
til. På fylkeskommunalt nivå vil det vera
naturleg å trekkja inn dei midlane som fylket vil få innafor
den nye desentraliserte spelemiddelfinansierte ordninga for tilskott
til kulturhus. For Kultur- og kyrkjedepartementet sitt vedkommande
vil prosjektet måtta vurderast både i høve
til dei spelemidlane som Kultur- og kyrkjedepartementet disponerer
til formidlingsarenaer for kultur, og i høve
til ordninga for tilskott til nasjonale kulturbygg. Men fyrst må det
altså liggja føre ein formell søknad.
Eg gjer i denne samanhengen merksam på at departementet
alt har motteke meir enn 60 søknader om investeringstilskott
som det førebels ikkje har vore råd å prioritera
innafor dei føreliggjande rammene.

