 No hadde Grimstad bystyre
denne saka oppe til behandling i går,
der representanten sitt parti stemte imot heile prosjektet. Men
det er framleis fleirtal for prosjektet i bystyret, og dei har sett
ned ei gruppe som skal jobba vidare med ulike modellar.

Det som eg gav klar beskjed om, var at i den
modellen som vi fekk informasjon om, hadde dei innebygd eit bibliotek,
og det tok ein ganske stor del av kostnadene ved heile
prosjektet. Bibliotek er ei kommunal oppgåve, og i dei
støtteordningane vi har, kan ikkje bibliotekdelen
bli dekt. Bibliotekdelen må fyrst bli reinsa bort, og så kan ein
få inntil 60 pst. på resten av delen.
Då kjem vi til å ha ei vurdering saman med ABM-utvikling
for å sjå på dette.

Eg kan ikkje vera konkret
på kriteria, men det er fleire bygg som har fått
opptil 60 pst., fordi dei òg har ei nasjonal
interesse. Det er jo klart at å ha ein stad der ein skal synleggjera
både Hamsun og Ibsen, er av nasjonal
interesse, og ein vil ha stor sjanse til å få maksimal
utteljing av det som går på Hamsun-Ibsen-satsinga.

