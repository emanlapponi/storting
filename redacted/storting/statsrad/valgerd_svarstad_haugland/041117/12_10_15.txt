 Nei, på ingen måte, der støttar
eg ikkje Framstegspartiet
si gruppe i Grimstad. Eg synest dei skal jobba vidare med dette
prosjektet.

No er det nok mange byar og stader i Noreg
som ynskjer å profilera både Hamsun
og Ibsen. Eg skal ikkje nemna alle stadene,
men vi har ein del av dei. Men kombinasjonen av dei har vi vel berre
i Grimstad, slik som representanten nemner. Så eg har oppfordra
dei til å senda ein søknad, og så skal
vi sjå på han. Eg veit òg om ein del andre
bygningar i Grimstad som kanskje vil eigna seg vel så godt
til desse markeringane som eit svært, gigantisk nybygg
ved hamna. Bibliotekdelen må i alle fall haldast utanfor.

Vi kjem altså til å ha ein
dialog vidare, og vi har sagt at vi oppfordrar dei til å senda
ein søknad, så skal vi gå igjennom han.
Men fyrst må jobben gjerast lokalt, og så kan
vi komma inn i neste omgang og vurdera det som dei lokalt har komme
fram til. Vi kan då hjelpa dei i forhold til spørsmål
som gjeld økonomi og andre ting som er viktige,
før lokalpolitikarane tek endeleg avgjerd
om kva dei ynskjer å gå inn for.





                

