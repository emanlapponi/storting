 La meg først si at når det
gjelder den rapporten jeg her viser til, vil jeg ta stilling til
hva jeg synes det er rett å fremme, når staten fremmer
sitt tilbud i jordbruksoppgjøret. Så den rapporten
er det den er, helt til det blir tatt politisk beslutning om hva
som skal brukes. Jeg er opptatt av de omstillingspakkene som bør
komme overfor de geitemelkprodusentene som i dag ikke
har mulighet til industriell anvendelse til mat, men som er i den
ulykkelige situasjonen at melken transporteres lange veier og tilbake
igjen og havner i et grisefjøs som grisemat. De bør
omstille seg til fortsatt å drive med geit, men foredle
lokalt. Det er min hovedambisjon å få det til.
Det er den type omstilling jeg gjerne vil gjøre,
og vi må komme med en god pakke for å få det
til.

Jeg tror at vi må forstå landbrukssamvirket
dit hen at de står i en tung industriell tradisjon, slik hele
det norske matforsyningssystemet er bygd opp, hvor det
er store volumer som er grunnlaget for mye av tenkningen. Det er en
stor jobb å få landbrukssamvirket til å kunne
håndtere mindre volumer og høyspesialiserte
kvaliteter. Men jeg synes de jobber godt på det området
også.

