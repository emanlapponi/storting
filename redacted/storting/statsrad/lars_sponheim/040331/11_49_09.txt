 La meg først si at så lenge
vi har matproduksjon i Norge, vil mat alltid være
dyrere her. Det gjelder ikke bare kostnadsnivået
i landbruksproduksjonen, men også i næringsmiddelindustrien.
Men det er grenser for hvor stort dette prisspennet kan være,
og det må vi arbeide med.

En nøkkel i dette er norsk kornprisnivå.
Norsk kornpris er dramatisk mye høyere enn kornprisen i
andre land. Fordi vi ønsker å ha
kornproduksjon så langt mot nord,
blir også prisen på kraftfôr,
som er det viktigste driftsmiddelet for matproduksjonen
ellers, høy. Og litt av nøkkelen som vi må vurdere
inn mot årets jordbruksoppgjør, er hvordan vi
kan redusere kornprisen, f.eks. å kombinere med å gi
et arealtilskudd. Det vil også få følger
for all husdyr- og matproduksjon for øvrig.

Det er en veldig stor utfordring
som representanten Hedstrøm reiser, om hva som skjer når
det enorme matproduksjonslandet Polen blir en del av EØS-avtalen.
Det får nok ikke noen veldig raske
og kortsiktige virkninger. Men vi vil følge dette nøye,
og i Norge kan vi bare gjøre én
ting: prøve å bli mer effektive og enda
flinkere.





                

