 Nå er det slik at det å stole
på lokaldemokratiet og at beslutningene blir tatt nærmere
dem de berører, er nytt. Det er et helt nytt regime på dette
området som innføres fra neste år for alle fylker.
Dette er i samsvar med det jeg og Venstre står
for politisk, så vi er veldig glad for at vi kan gjøre
dette. De som har skoen på, vet hvor den trykker, og man
kan lage skreddersøm for sine miljøutfordringer.
Det er betydelige midler som må overføres til
regioner og kommuner – i sum grovt sett en halv milliard
kroner når dette er gjennomført.

Så er det slik at man alltid vil ønske
seg mer, men dette handler om prioritering og å ta tak
i de viktigste miljøutfordringene.
Det er viktig at Østfold, Halden kommune og kommunene
langs vassdraget, evner å prioritere dette som det viktigste.

Jeg deler spørrerens oppfatning at
dette er et fantastisk vassdrag. Jeg er selv vokst opp i Halden
og har mange ganger padlet Haldenvassdraget i kano. Så jeg
håper at man velger å prioritere dette, og at
bøndene langs vassdraget tar vare på det.





                

