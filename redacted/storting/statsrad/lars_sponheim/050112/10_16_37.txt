  På møte med Den norske veterinærforening 10.
januar ble vi enige om et grunnlag for forhandlinger om en avtale
om klinisk veterinærvakt for 2005.

I den perioden forhandlingene pågår, og fram
til resultat av eventuell uravstemning foreligger, vil veterinærene delta
i vaktordning basert på de rammene som gjaldt fram til årsskiftet.

Jeg er glad for at vi har funnet en løsning
som gjør at dyr og dyreeiere nå får vanlig service fra veterinærene på
døgnbasis. Vi går nå inn i en periode med krevende forhandlinger,
men slik jeg vurderer situasjonen, foreligger det en gjensidig vilje
til å finne en forhandlingsløsning.

Forhandlingene skal baseres på gjeldende lovverk samt
dokumenter fra tidligere forhandlingsprosesser og ta utgangspunkt
i Stortingets vedtak om bevilgning til veterinær beredskap for 2005.

