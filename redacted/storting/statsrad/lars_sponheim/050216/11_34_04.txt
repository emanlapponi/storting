  Regjeringens primære syn – som også har
kommet fram ved de jordbruksforhandlingene som har vært
ført mellom denne regjering og partene i jordbruksavtalen – er
at vi kan klare oss uten disse grensene. Det har vi også foreslått,
og så har de blitt forhandlet på plass igjen.

Det nye nå er spørsmålet
om det skal være en aktivitetsplikt, eller
om man kan gå inn i en samdrift og ikke ha en
aktivitet, eventuelt ha en sjelden aktivitet. Nå er
partene også enige om at det ikke bør være
slik aktivitetsplikt. Hvordan Regjeringen møter dette når
statens tilbud og forhandlingene trer fram i vårens jordbruksoppgjør,
vil vi avvente til vi kommer dit. Men jeg vil nok ha den klare oppfatning
at vi fortsatt bør ha et sterkt trykk i retning av at vi
bør fjerne avstandsgrensen, eventuelt utvide
denne.

Når norske bønder
kan leve med å sitte i bilen noen minutter
lenger, burde det ikke være noe problem
for Regjeringen og Stortingets medlemmer å leve
med at norske bønder velger å sitte
lenger i bilen på vei til fjøset sitt. Det er
min grunnleggende holdning – eventuelt at det
gjerdes inn innenfor kommunene, eller
gjøres på andre måter. Men
det vil være ganske avgjørende
for slike forhandlinger at det også gis uttrykk
for et klart syn fra Stortingets side, ikke minst fra
Stortingets største opposisjonsparti, om hva
man måtte ønske, for det legger åpenbart
et press på partene hvis det er et flertall for en annen
løsning enn det som er dagens løsning.

