  Jeg er grunnleggende enig i godviljen de har
når det gjelder samdrifter, men hvis det er slik at vi ønsker
at 12-kilometergrensen skal praktiseres enda mer åpent
enn det vi gjør i dag, vil jeg vel kanskje tro at vi raskt
burde få en debatt om hvorvidt vi ikke burde
flytte i hvert fall noe på 12-kilometergrensen. Jeg ønsker å bidra
til at det kan skje før vi går i gang med årets
jordbruksforhandlinger, slik at Stortingets vilje kan bli gjennomført
gjennom forhandlinger.

Så må jeg si at jeg møter
mange som er i den situasjonen at de stenges av 12-kilometergrensen,
selv om det er melkeprodusenter som er mye nærmere, som
man i og for seg kunne gå i samdrift med. Men dette er
et så tett og personlig samarbeid at
det er all right å samarbeide med folk som man synes det
er all right å samarbeide med. Der kommer ofte
12-kilometergrensen, som er plagsom for mange, inn. Det har jeg
stor forståelse for. Det er all right å være
god venn med den man skal være sammen med hver
dag, og drive stor butikk sammen med. Jeg håper og tror
at vi skal kunne få til større avstander, og inviterer
gjerne Arbeiderpartiets talsmann for dette til å legge
et visst trykk på partene før vi går
til jordbruksforhandlingene.





                

