  Jeg kan bekrefte at jeg er opptatt av kvalitetssau.
Når det gjelder værer, er jeg mest opptatt av
kvaliteten på sæden, og den kan man få uten å få spredd
sykdom. Senterpartiets representant trekker her fram at det er komplikasjoner
ved inseminasjon. Det er kanskje kjedeligere, men det er usedvanlig bra
i avlen, og det sikrer at en slipper å spre sykdom. Så jeg
vil gjerne at ikke det skal bli hengende igjen etter
dette. En kan få det beste avlsmaterialet også fra
denne flotte texel-rasen uten å risikere smittespredning
for seg og sine naboer, og det er det Mattilsynet ønsker
at vi skal få til og gjøre mer av.

Så er det slik at historisk har veldig
mye av husdyrsykdommene på småfe kommet fra Rogaland.
Det er en historisk kjensgjerning, som jeg sa i svaret mitt. I dette
tilfellet er det også slik at skrapesyken, som
en nå er redd for, aldri er påvist i
Danmark. Så faglig sett har nok Mattilsynet sitt på det
tørre. Men de anbefaler ingen av delene, for de anbefaler å bruke
de moderne metodene som gjør at vi ikke risikerer
smittespredning.





                

