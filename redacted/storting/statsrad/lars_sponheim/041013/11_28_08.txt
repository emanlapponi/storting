 La meg gjøre det helt klinkende klart
at det er aktørene, slakterisamvirket i dette tilfellet,
med de transportørene de kjøper tjenester fra,
som er ansvarlig for å etterleve norsk lov. For å være sikker
på at det skjer, har vi et offentlig tilsyn som følger dette,
som krever rapporteringer og har oversikt over hva som foregår.

Svaret jeg har gitt i dag, tilbakeviser de
ryktene som har versert om at det skal være så formidabelt,
dette at man ikke har etterlevd regelverket. Det har først
og fremst vært et tilfelle hvor en bil motorhavarerte.
Slike situasjoner vil alltid kunne oppstå. Så det
er åpenbart både den enkelte borgers og bedrifts
ansvar å etterleve norsk regelverk, og vi kommer til å se
etter at de også gjør det.

