  Jeg har lagt til rette for et samarbeid
og endrede rammevilkår innenfor meierisektoren
som gir alle lik konkurranse. Derfor har vi nå en
ny markedsordning på plass fra 1. januar i år
som vil bli fullt ferdig fra 2006. Den gir like vilkår.

Så er det ulike interesser
blant de ulike aktører. Det må vi akseptere. Noen
vil ha enda flere av betingelsene til sin fordel, som
er det motsatte av det andre vil ha. Det er f.eks. spesielt
aktuelt mellom to private aktører. Det er Synnøve
Finden, som lager ost, på den ene siden og Q-meieriene,
som produserer melk, på den andre siden. Det offentlig
regulerte kryssubsidieringssystemet, prisutjamning, er jo slik at
man flytter penger, i dette tilfellet fra Q-meieriene til Synnøve
Finden, som lager ost. Det er klart at man da har ulike interesser.
Da er det viktig å ha en nøytral myndighet oppe
i dette som sier at når det gjelder konkurranse,
går det her en lik strek for alle. Det sier vi.
Så er det selvsagt slik at ostetilvirkeren vil ha billigere
melk, og melkeprodusenten vil ha en høyest mulig
pris for melk.

Vi er rettferdige myndigheter for alle. Men
når det oppstår en politisk debatt, forbeholder
jeg meg som politiker retten til å få lov
til å ha meninger i åpent lende og debatt.





                

