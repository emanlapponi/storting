 Jeg har lyst til å ta tak i det representanten
begynte med i sitt tilleggsspørsmål, nemlig om
dette svaret gir grunnlag for å berolige representanten.
Det mener jeg definitivt det gjør. Det er god
dyrehelse, situasjonen er under kontroll, og den er under løpende
vurdering av de beste fagfolk vi har. Hvis situasjonen
skulle kreve økt ressursinnsats,
tar Regjeringen hensyn til det. Slik situasjonen nå var
ved dette reviderte nasjonalbudsjett, bevilget Regjeringen 5 mill.
kr ekstra for å gjennomføre de nye krav
til TSE-testing.

Jeg vil understreke at vi har et oppegående
og godt mattilsyn, som løpende vurderer situasjonen, alle
synspunkter og innspill, og foretar en faglig vurdering av dette.
Styrken nå i forhold til for noen år
siden, er at vi har et felles mattilsyn som kan se hele
dette fagspekteret under ett og sikre at pengene blir
satt inn der de har størst kost-nytte-effekt, og der hvor
det er mest nødvendig for å sikre og
kunne gi slike beroligende signaler som jeg har grunnlag for å gi
her i dag. Jeg føler meg sikker på at dette blir fulgt
opp på den beste måte.

