  Det er en helt annet realitet
representanten her tar opp. Til det kan jeg vel si at planteforskningen
i Norge er omfattende, og det er Stortinget nettopp
orientert om gjennom revidert nasjonalbudsjett, og gjennom en stor
omorganisering hvor all planteforskning skal samordnes i noe som
skal hete Bioforsk. Det skal bli et enda mer kraftfullt
forskningsinstrument ved at det skal sørge for at vi har
oppdatert kunnskap og får ny kunnskap når det
gjelder den nødvendige planteforskning, bl.a. om biologisk
forskning, som skal styrke landbruket og gjøre det mer
bærekraftig og mer lønnsomt over tid.

Spørsmålet om hvem som skal
eie framtidige sorter og ta kostnadene ved å utvikle
framtidige sorter – ikke dem vi har i dag, men
dem som skal utvikles framover – er en annen
og veldig omfattende problemstilling, som nylig har vært
ute på høring. Stortinget vil selvsagt bli gjort kjent
med om Regjeringen har tenkt å fremme en endret politikk
på dette området. Det har Regjeringen ikke
gjort. Det er kun et høringsutkast som nå har
vært ute.





                

