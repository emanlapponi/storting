  Jeg kan vise til at vi rett før
pinse inngikk en avtale med begge fag- og næringsorganisasjonene
i jordbruket. Når vi blir enige med de partene – bøndenes egne
representanter – må vi legge til grunn at det
er den riktige politikken som blir vedtatt.

Jeg har lyst til igjen å understreke
det jeg sa i mitt svar, at samarbeidsregjeringen har inngått
avtaler med landbrukets organisasjoner sammenhengende i fire år,
og det er historie. Det er ingen andre regjeringer som
har klart å levere en så stor harmoni i landbrukspolitikken
som det dette representerer, og jeg mener dette er det
riktige svaret på utfordringene. Det blir litt mer effektive
bruk. Det ser vi i kraft av at det i hvert fall er mange år
siden ønsket om å investere i jordbruket
har vært større enn det det er nå. Satsingsviljen
er stor. I tillegg åpnes det for mange som satser på alternativer.
Dette er i ferd med å utvikle et mer robust
jordbruk for bygdene – langs kysten, i Nord-Norge og på Vestlandet – enn
det vi har hatt tidligere, og det trenger vi.

