  Som jeg sa i begge mine svar, er
det slik at tomten er bortfestet i dette tilfellet. Når
tomten som man betaler for, forsvinner under huset, må man
ta kontakt med den som eier tomten, og som er forpliktet
til å holde en med en tomt, fordi en betaler for det. Da
vil det være, som jeg sa i mitt svar, på privatrettslig
grunnlag, slik at tomteeier må sørge
for å utbedre skader, og at en leverer det en er forpliktet
til å levere, nemlig en tomt til fester.

Det er slik at grunneieren må ha et
ansvar. Når han tar seg betalt for å leie bort
en tomt, er grunneieren ansvarlig for å levere
det han skal levere, nemlig en tomt til å ha et hus på.
I dette tilfellet bør bortfester ta tak i dette. Her må det åpenbart
ha vært en misforståelse, at en tror at Naturskadefondets
regler, lensmannen osv. kommer inn i bildet. Det får vi
se. Men det står klart i § 3 at for statlig eid
grunn er det staten som selvassurandør som står
ansvarlig.

Jeg vil anbefale denne kvinnen å ta
kontakt med tomteeier, Opplysningsvesenets fond, for å få orden
på sitt mellomværende.





                

