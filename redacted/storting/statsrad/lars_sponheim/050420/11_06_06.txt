  Jeg kan ikke forstå at
representanten har fulgt med på svaret mitt, for jeg sa
altså at vi i budsjettproposisjonen i fjor varslet en gjennomgang
der dette blir vurdert. Her ligger det et regelverk til grunn, og
det er et regelverk jeg ikke har sett at representanten
på noe tidspunkt har vært imot, nemlig at staten
er selvassurandør i slike tilfeller. Det er et grunnleggende
prinsipp at i de tilfeller hvor staten ikke er eier, men det
er private eiere, er det grunneieren som er ansvarlig
for at tomten stilles til disposisjon for fester. Da er det grunneieren
som får erstatning når skaden er utbedret. Det
betyr at i dette tilfellet er det åpenbart for meg at denne
festeren som har fått denne skaden, har rett til å få tomten
reparert av Opplysningsvesenets fond, som er bortfester. Det er
jo sånn at når en fester, leier en en rett til å ha
huset sitt der. Da er det den en betaler for å få den
retten, som er pliktig til å holde en med tomt. Når
tomten så å si forsvinner, er det selvsagt bortfesters
plikt å reparere tomten.

