 Det er anledning til å importere nye
potetsorter til Norge, og det er prosedyrer for dette som sikrer
at den importen ikke påfører plantehelsen
i Norge og all potetdyrking ubotelig skade. Dyrkeren er
gitt informasjon om prosedyrer for hvordan dette kan gjøres,
og anledning til å gjøre dette på et
hvilket som helst tidspunkt.

Det er klart at presedensvirkningen er viktig,
når man er i en situasjon hvor man sier
at man har gjort noe ulovlig. Det kunne gått riktig galt,
og det er ennå ikke helt sikkert at
det ikke kan gå galt. Jeg sa i svaret mitt at
det her er gjort en begrenset kontroll. Det kan fremdeles være
skadegjørere som dukker opp. Nå må vi
få lov til å gjøre dette på lovlig
vis. Det sier jeg ja til, men det må gå gjennom
de ordinære søknadsprosedyrer.

Vi kan pådra oss enorme og ubotelige
skader hvis vi ikke har et regelverk som sikrer at vi ikke
får inn disse unødvendige skadegjørerne
i plantehelsen vår. Det er ikke slik at om man
har kjørt ulovlig uten sertifikat i trafikken i veldig
mange år, og kjører godt, da må man få lov
til å kjøre uten sertifikat. Det må være
myndighetenes rolle å si at slik er prosedyrene for å ta
sertifikat, og slik er reglene for å få lov til å kjøre
i Norge, for å sikre andre og seg selv mot å redusere
sikkerheten.

