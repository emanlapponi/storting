 Vi har en av verdens beste statuser
for plantehelse i Norge. Det kommer av at vi har klart å håndheve gode
regler på området. Det har vi klart ved å ha
dyrkere som har respekt for regelverket, av hensyn til seg selv
og sine kollegaer. Jeg håper og tror at det også vil være
slik framover at vi vil ha produsenter som har respekt
for at vi må ha regler, og at vi må ha prosedyrer
for å sikre verdens beste plantehelse.

Jeg kan bare oppfordre
den produsenten det her er snakk om, og representanten Hedstrøm også i sine
samtaler med produsenten, om fra nå av å prøve å få sin
praksis inn på et lovlig spor. Det bør også gi
adgang til en lovlig import av disse potetene, men slik at vi kan være helt
sikre overfor andre produsenter og det norske
samfunn på at dette er planter som ikke påfører
oss ubotelig skade.





                

