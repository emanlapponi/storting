 Selvfølgelig er det viktig i dette arbeidet som i all hovedsak gjøres i et annet departement enn mitt, at måten dette nedskaleres på, er så ryddig som mulig og skaper så få negative konsekvenser for samarbeidslandene som mulig.


Så har jeg lyst til å si meg enig med representanten Aukrust – internasjonalt samarbeid om utvikling av fornybare energikilder vil være viktig for å muliggjøre utvikling av mer bærekraftige energisystemer over tid. Dette er, som representanten Aukrust er kjent med, noe både regjeringen og stortingsflertallet tar på største alvor.


