 Jeg deler i hvert fall den oppfatning at dette er et stort arbeid, det er et teknisk krevende arbeid, og det er veldig, veldig viktig at denne typen operasjoner, i likhet med alle andre operasjoner på norsk sokkel, håndteres med nødvendig grad av grundighet. Det inkluderer bl.a. at denne typen operasjoner må planlegges godt før de igangsettes.


Representanten Aasland får det til å høres ut som at det ikke pågår permanent brønnplugging på norsk sokkel i det hele tatt. Det er ikke riktig. I løpet av de nærmeste årene vil det bli plugget et sted mellom 50 og 60 brønner på norsk sokkel, og det pågår permanent brønnplugging i Nordsjøen akkurat mens vi står her nå.


