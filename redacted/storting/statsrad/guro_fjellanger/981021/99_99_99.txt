Arbeidet med å avklare mandatet for og sammensettingen av det nye Planlovutvalget har tatt noe lenger tid enn først antatt. Brikkene er imidlertid nå falt på plass, og jeg tar sikte på å fremme sak for Kongen i statsråd om oppnevning av utvalget i løpet av 14 dager. Utvalget vil få en funksjonstid på inntil fire år, men det forutsettes at det skal legge fram sin første delinnstilling innen to år etter oppnevningen.




 Jeg er helt enig med representanten Solberg i at det er viktig å få en samordning og klargjøring av statens interesser – og få det tidlig i prosessen. Det er også grunnen til at Miljøverndepartementet nå har samlet alle departementenes retningslinjer i ett rundskriv til kommuner og fylker – nettopp for å gi dem en samlet oversikt over hva som er statens interesser. Parallelt med at vi har gjort dette, har jeg også sagt veldig tydelig at dette er svært omfattende – og antageligvis 

for

 omfattende. Vi har derfor satt i gang et arbeid i departementet for å gjennomgå dette for å se om det kan forenkles noe. 




