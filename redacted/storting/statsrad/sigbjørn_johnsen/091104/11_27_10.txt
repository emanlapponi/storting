 Nå foreligger forslaget for 2010 i Stortinget. Vi får komme tilbake til fremtidige skatteforslag etter hvert som tiden går.


Det er riktig at vi balet med denne saken for noen år siden. Det ble lagt fram en takseringsmelding i 1996 som ble behandlet i Stortinget, der Stortingets flertall den gangen skisserte en takseringsmetode som på folkemunne ble kalt for Lundteigen-modellen.


Dette er en sak som har en lang politisk forhistorie, og vi mener at vi er på god grunn når vi nå legger fram dette forslaget i budsjettet for 2010. Det har vært en lang diskusjon og mye forutgående arbeid når det gjelder taksering.


Jeg tror det også kan være fornuftig å se på det som nå skjer i en del kommuner der en nå innfører eiendomsskatt, og der kommuner har gjort et omfattende takseringsarbeid. Det kan godt hende at det kan blir nødvendig å gå igjennom erfaringer med takseringssystemet.


