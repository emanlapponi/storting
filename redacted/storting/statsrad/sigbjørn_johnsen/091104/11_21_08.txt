 Beslutningen om å legge ned Olavsvern ble tatt i Stortinget våren 2008, i forbindelse med langtidsplanen for Forsvaret. På det tidspunktet var det ingen permanent operativ virksomhet knyttet til Olavsvern. Jeg legger til grunn – jeg var jo ikke med på den diskusjonen – at en før en tok denne beslutningen, hadde vurdert grundig hvordan en skulle sette opp Forsvarets styrker, bl.a. i Nord-Norge. Det som vel er forholdet – i for så vidt både nord og sør – er at en har hatt en viss konsentrasjon når det gjelder styrker, enn det som er tilfellet i dag. Etter mitt syn reflekterer også dette det synet at nordområdene fortsatt er en viktig del av Forsvarets virksomhet. Men, som sagt, Stortingets vedtak i denne saken i 2008 ligger fast.


