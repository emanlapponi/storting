 Oljevirksomheten har lenge hatt et strengt utslippsregime for CO

2

. Fakling av gass har alltid vært strengt regulert av ressurshensyn, men denne reguleringen har også gitt viktige effekter for klimagassutslipp. Allerede i 1991 ble det innført en CO

2

-avgift for oljevirksomheten, og i 2008 ble oljevirksomheten inkludert i kvotesystemet. Oljevirksomheten i Norge har dermed allerede gjennomført mange tiltak, og CO

2

-utslippene er lave sammenliknet med andre såkalte petroleumsprovinser.


Ifølge lov om Statens pensjonsfond er CO

2

-avgiften fra oljevirksomheten en del av statens netto kontantstrøm fra oljevirksomheten. Kontantstrømmen overføres i sin helhet til Statens pensjonsfond utland. Det vil være i strid med denne loven å føre CO

2

-avgiften fra oljevirksomheten inn på et annet fond enn SPU. Dersom disse midlene skal føres inn på et annet fond enn Statens pensjonsfond utland, må derfor loven endres.


Midlene i Statens pensjonsfond kan bare brukes til en beløpsmessig overføring til statsbudsjettet etter vedtak i Stortinget. Videre tar Stortinget stilling til hvilke tiltak det skal bevilges penger til innenfor en helhetlig budsjettramme for statsbudsjettet. Bevilgning til klimatiltak kan dermed vurderes opp mot andre budsjettformål.


Retten til skattefradrag for utgifter ved CO

2

-avgift og kvoteplikt knyttet til oljevirksomheten blir ikke bestemt av loven om Statens pensjonsfond. Fradragsretten bestemmes i skatteloven og oljeskatteloven. CO

2

-avgiften er en fradragsberettiget utgift som reduserer den skattbare inntekten for all næringsvirksomhet. Fradragsretten er dermed ingen særregel for oljebeskatningen.


Når det gjelder de mer konkrete ting vedrørende regjeringens klimapolitikk, kommer det en melding til Stortinget i løpet av vårsesjonen.


