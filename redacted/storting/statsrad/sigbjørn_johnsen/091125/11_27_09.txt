 Jeg vil bare vise til noe som jeg også var inne på i svaret mitt: For dem som har
              varig tilknytning til Norge, men som skattemessig er emigrert, vil det gå en lang
              periode før de blir utsatt for dette – for å si det på den måten – fordi man er
              skattemessig bosatt i Norge de første årene etter utflytting. Jeg tror det er en
              tidsperiode her som gjør at det kan være mulig å få gjort dette på en god og fornuftig
              måte. 

Ellers må jeg bare til slutt si at i dag er det én måned minus én dag til
              julekvelden, så da kan vi i hvert fall prøve å forebygge at julekvelden kommer
              overraskende på kjerringa, som det heter på Hedmarken, for nå er det altså igjen litt
              mindre enn én måned. Da har vi kanskje fått den usikkerheten avverget gjennom
              spørretimen. Men det var jo en annen sak. 

