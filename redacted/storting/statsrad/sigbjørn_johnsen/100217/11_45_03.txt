 Det siste har vi ikke vurdert konkret, men vi vil at det i utgangspunktet skal gjennomføres fra 1. juli i år. Samtidig vil jeg også vise til at det i høringsbrevet er vedlagt en, riktignok grov, tabell, som viser at de fleste av dem som nå, i hvert fall på generell basis, vil få momsplikt på 8 pst., vil komme bra ut av det. I mange tilfeller vil fradraget for inngående moms overstige det de skal betale i utgående moms. Jeg tror at vi alt i alt har funnet et balansert opplegg, som nå er ute på høring. Men som sagt, vi har ikke vurdert konkret om vi vil utsette iverksettelsen til senere enn 1. juli i år.






                

