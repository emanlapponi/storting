 Vi skulle ha sendt ut høringsnotatet litt før, men det er jo avklaringer som bør skje før en kan sende ut et høringsnotat. Nå ble høringsfristen relativt kort; vi har satt den til fire uker. Grunnen til det er at dette er et spørsmål som har blitt bredt belyst tidligere, og det betyr at vi i løpet av ganske kort tid får høringsuttalelse fra dem som blir berørt – og muligens også fra andre.


Jeg skal love at vi skal holde et høyt tempo med tanke på å få fram proposisjonen så tidlig som mulig i løpet av våren, men det er ikke mulig for meg nå å gå noe nærmere inn på om vi her vil foreslå konkrete overgangsordninger, selv om jeg ser de problemer som representanten reiser i sitt spørsmål.


