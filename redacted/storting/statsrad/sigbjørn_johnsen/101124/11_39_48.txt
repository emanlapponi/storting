 Jeg bagatelliserer ikke på noen måte det dette dreier seg om, men i spørsmålet er det henvist til det som skjedde i Skatt vest og Sentralskattekontoret for utenlandssaker. Så jeg fant ut at det kunne være nødvendig å gå til kilden – i dette tilfellet Skatt vest.


Det er også riktig som representanten Gundersen sier, at revisorer kan spille en god rolle, fordi det slår litt begge veier. I mange tilfeller er det mangelfull innlevering, i andre tilfeller kan det være feil ved selve ligningsbehandlingen. Så ja: Revisorer, regnskapsførere og andre er gode partnere for Skatteetaten i det å avdekke feil, men også bidra til at en unngår å gjøre feil i framtiden.


