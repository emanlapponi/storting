 Jeg skal ikke gjøre dette til et stort ideologisk spørsmål, men jeg må innrømme at jeg ikke ser verden sånn at enhver positiv ting som er bra for skolen, trenger en politisk handlingsplan lagt frem av regjeringen. Det er mulig jeg misforstår representanten nå, men hvis det man etterlyser er en form for sjakkhandlingsplan for den norske skolen, mener jeg at vi ikke trenger det. Noe av grunnen til det er nettopp at det engasjementet som nå kommer for sjakk, jo ikke skyldes et politisk vedtak eller noe sånt, det skyldes nettopp at vi har fått en fremragende utøver, og at mange da blir interessert i sjakk som spill. Jeg merker det på meg selv også: Jeg spilte litt sjakk som liten, og nå ble jeg plutselig interessert i å prøve igjen.


Så er det helt riktig at skolen må jobbe systematisk med de ferdighetene som ligger til grunn også for å kunne få bedre resultater på PISA-prøvene, og der har selvfølgelig regjeringen en tydelig politikk.


