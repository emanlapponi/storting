 For det første er det sånn at når man legger frem et budsjett, så legger man frem beløpene, og så sender man ut saker på høring på vanlig måte etterpå.


For det andre er det ikke sånn at vi foreslår å fjerne kortkursene. Det er folkehøyskolene som bestemmer om de skal ha kortkurs eller ikke.


Det vi foreslår, er å redusere støtten til kortkurs, og da reduserer vi støtten til folkehøyskolene tilsvarende, men kjernen i folkehøyskolenes virksomhet, altså langkursene, vil ikke bli rammet. Vi bruker som sagt 750 mill. kr på folkehøyskolene, og det er da ikke inkludert støtten man får for å gå der. Dessuten får man også tilleggspoeng for folkehøyskolen – man får faktisk like mange tilleggspoeng for å gå på folkehøyskole som man får for å ta førstegangstjeneste. Så at folkehøyskolene på noen måte skal være nedprioritert i det norske samfunnet etter dette budsjettforslaget, klarer jeg ikke å se.


