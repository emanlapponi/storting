 Vi holder oss foreløpig til de planene som er lagt når det gjelder framdriften. I NTP sa en f.eks. at Follotunnelen skulle være ferdig i 2020, men forrige regjering utsatte det med ett år i sitt budsjettframlegg, som ble vedtatt i fjor høst. Så vi jobber ut fra 2021. Jeg har som ambisjon at vi skal klare å framskynde dette – forhåpentligvis ganske betydelig – men det er avhengig av de selskapsstrukturene vi vil ha på plass, de konkrete OPS-prosjektene. Det gjenstår rett og slett å se lite grann på dette. Det handler om finansiering og organisering, men innenfor de rammene som vi har nå.


Vår lille utfordring er jo at vi skal både reformere et system og få systemet til å fungere i de prosjektene som er i gang. Derfor har vi brukt en del tid på å reise til f.eks. Fredrikstad, Sarpsborg og Moss, der en har den utfordringen der både vegvesenet og Jernbaneverket har prosjekter, men ikke felles. De skal bygge bruer, f.eks., men med ulike tidshorisonter. Vi ønsker at de i hvert fall skal fundamentere ting samtidig, selv om vei og jernbane åpnes på ulike tidspunkter.


