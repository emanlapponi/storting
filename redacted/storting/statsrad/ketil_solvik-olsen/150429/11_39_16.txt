 Jo, absolutt, jeg mener det er viktig ikke bare å vurdere, men også gjennomføre litt av den prosessen som vi har nå, se på regulering av bransjen generelt og på hvordan man kan sørge for at det blir lettere å luke ut de sjåførene som åpenbart ikke har noe i bransjen å gjøre, enten fordi de utgjør en sikkerhetsutfordring for passasjeren, eller fordi de jukser i måten de driver systemet på. Det å vektlegge sentralenes rolle sterkere – i stedet for det enkelte løyve – er en del av virkemiddelbruken. Men det er også en bakside som gjør at vi ønsker å være sikre på at vi tar de riktige valgene før vi implementerer det. Det er også noe som det er naturlig at bransjen bør lytte godt til – og at vi hører hva Stortinget har å si om den saken.






                

