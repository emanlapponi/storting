 Hvis vi hadde fått gjennomført det, ville det hatt en del effekter. Det betyr allikevel at da hadde man også fått økt statens totale inntekter, vil jeg påstå, og da kunne man også finansiert inntektsbortfallet – på en måte. Det som har vært problemet med de forslagene som er lansert, er at en har flyttet alkoholsalget ut av landet, og dermed går både staten og flyplassektoren glipp av de inntektene.


Det er nå sånn at de fleste husker at det er ikke så mange tiår siden man handlet alkohol i utlandet før man kom til Norge. Det betydde at man hadde betydelig mer vekt om bord på flyet, betydelig mindre rom og litt mer kaos.


Så vil jeg understreke, i og med at litt av representantens spørsmål handler om hvordan vi skal satse på kollektivtransport, hvordan vi skal satse på jernbane og sykkelveier, at denne regjeringen innenfor statsbudsjettet har økt bevilgningene til Jernbaneverket med rundt 50 pst. etter regjeringsskiftet. Vi skal bygge 30 pst. mer sykkelvei i 2015 enn i 2014, og i tillegg har vi nettopp fordelt 95 mill. kr til sykkeltiltak rundt om i landet. Så jeg mener vi får en god, balansert satsing, og veldig mye over statsbudsjettet, men for akkurat flyplassene er taxfree en liten, men en viktig andel av satsingen.






                

