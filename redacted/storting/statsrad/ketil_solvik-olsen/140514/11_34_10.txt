 Jeg er åpen for alle gode forslag, men jeg vil også at de skal være genuint gode og faktisk ha et resultat. Det går jo an å tenke høyt at f.eks. bedrifter kunne få en stimulans til i hvert fall å tilby det til sine ansatte på den måten. Her får en være kreativ og komme med sine forslag.


Jeg har også opplevd elsykkelens gleder, ikke selv, men ved at folk – når jeg sykler oppover bakker – kan plystre lett og lystig når de sykler forbi meg på grunn av hjelpemotoren. Mange sammenligner ofte sykkelgleden en har i Danmark, med utfordringene en har i Norge. Nå er jo Danmark et veldig flatt område. Det – i tillegg til at en legger til rette veimessig og også det at en ikke har oppoverbakker – gjør at det blir veldig bekvemt for folk å bruke sykkelen i hverdagen. Elsykkelen kan også bidra til det i Norge ved at en får den hjelpen opp kneika som gjør at folk kommer fram uten å være svette og utslitte. Og jeg har sett – at tiden er ute. Vi kan godt snakke mer …?


