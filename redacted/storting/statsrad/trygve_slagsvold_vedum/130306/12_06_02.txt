 Nå er mitt hovedfokus å få på plass forskriften. Den kan fås på plass raskt, men samtidig må den være så god og anvendelig at den ikke skaper unødvendig mye arbeid for dem som skal bruke tilskuddet. Når vi skal bruke offentlige penger – i dette tilfellet 100 mill. kr – må vi ha et regelverk for hvordan de skal brukes. Det jobber vi med nå, og med en gang vi har fått det på plass, vil vi sende det på høring. Men når det gjelder grøftesesongen nå i vår, vil det bli en utfordring tidsmessig.






                

