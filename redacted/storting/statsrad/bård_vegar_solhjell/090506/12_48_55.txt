 Vurdering av bygningsmassen ved den enkelte skulen trur eg ikkje eg skal blande
                     meg opp i. Det er det folk som har mykje betre greie på enn meg. Det må vere ei
                     konkret vurdering. 

Men eg er heilt einig i at vedlikehald ofte er ei nedprioritert oppgåve, som
                     har ein tendens til å tape i kampen om ressursane. Så vi må prioritere
                     systematisk vedlikehald. 

Og så er det sjølvsagt nødvendig av og til å ta den avgjerda å byggje nytt og å
                     ha midlar til det. Det er jo nettopp derfor det har vore gjennomført ei
                     omfattande kartlegging, slik at vi skal vite biletet. Den viste at mange skular
                     ikkje har den stardarden dei bør ha. Då må eg presisere at det er den enkelte
                     kommunen og fylkeskommunen som har plikt til å følgje opp det, sørgje for
                     systematisk vedlikehald og prioritere nybygg. 

Som eit tillegg til det har vi hatt ei rentekompensasjonsordning over mange år,
                     som har bidrege til at langt over 1 000 av dei 3 800 skulane har vorte pussa
                     opp eller bygde nye. Vi har ei ny ordning i dag, som er like stor, og som
                     dermed ville gitt eit omfattande tilleggslyft frå staten i åra som kjem. 

