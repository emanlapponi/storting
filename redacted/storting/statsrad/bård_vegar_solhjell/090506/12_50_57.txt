 Mobbing er eit ekstremt alvorleg problem. Det er dessverre slik at opptil 5
                     pst. av elevane på skulen seier at dei dagleg kan verte mobba og trakasserte.
                     Det er klart at å oppleve det kan øydeleggje alt grunnlag for læring og vere
                     veldig skadeleg. Derfor må det vere på toppen av lista av dei tinga som skulane
                     jobbar med. Over tid er nok utviklinga slik at det har vore nokre endringar,
                     både opp og ned. Det har ikkje vore ein langvarig, einsidig tendens til
                     oppgang, men i fjor såg vi ein klar tendens til ein oppgang i mobbinga. Derfor
                     tok Regjeringa initiativ til eit nytt Manifest mot mobbing, saman med alle
                     viktige partnarar i skulen. Som eg sa, inneheld det auka fokusering på digital
                     mobbing, for det er nok riktig at det er ein ganske endra situasjon frå 2003,
                     då kongen og Bondevik sette stort fokus på det. Det må vi ta meir på alvor. I
                     tillegg er det meir pengar, sterkare direktesatsing, betre lærarutdanning mot
                     mobbing. Eg er einig med representanten i at det er eit svært viktig område som
                     vi må fokusere på. 





                

