 Eg trur eg kan slutte meg til det representanten her seier, og bekrefte at for
                     meg er det ei hovudsak å slåst mot mobbing og for eit inkluderande skulemiljø,
                     der vi unngår at nokon vert plaga, og der ikkje nokon skal øydeleggje for
                     moglegheitene til læring og trivsel for dei mange. Det er eit hovudpunkt at vi
                     skal ha lærarar med ein god fagkompetanse og ei god utdanning, som er trena i å
                     leie ein klasse og handtere vanskelege situasjonar, og som vi gir den
                     autoriteten dei skal ha i skulekvardagen. 

