 Det aller viktigaste tiltaket for at barn på eit tidleg tidspunkt
skal få eit møte med språk gjennom pedagogisk hjelp og
støtte, er barnehagetilbodet. No har vi hatt ei massiv utbygging
av barnehagar. For 3-5-åringar har vi no ein dekningsgrad i Noreg
på 93 pst. Vi har sett ned prisen kraftig, noko som har vore ein viktig
grunn til at vi har kome så langt. Det må vi fortsetje med.
Då er det heilt feil retning å gå i - slik somme no foreslår
- å auke prisen på ein barnehageplass, som vil medføre
at mange barn ikkje vil få barnehageplass, fordi foreldra ikkje vil
etterspørje det, med den svekkinga av moglegheita til språkstimulering
som det vil bety.

I tillegg vert det bygt ut tilbod i mange byområde
- Drammen og Groruddalen er nemnde av representanten, eg nemnde andre. Så
vurderer vi om vi i tillegg skal innføre ei kommunal plikt, men det
må eg få lov til å kome tilbake til når vi er ferdige
med den kartlegginga vi driv på med.

