 Eg synest ikkje vi skal antyde på nokon måte at mange av
dei som gjer denne viktige jobben, har kome nokon kjøkkenveg, tvert
imot. Men det er heilt nødvendig å sjå på korleis
vi kan sikre at det er kompetanse blant lærarane for dei oppgåvene
og dei faga dei har. Det er bakgrunnen for dette forslaget - å sjå
på både kompetansekrav til å undervise på 1. trinnet
i barneskulen og kompetansekrav til å undervise på ungdomstrinnet
i svært sentrale fag.

Så har vi òg ei betydeleg
utfordring med lærarutdanninga framover. Som eg har varsla, skal vi
no i gang med eit arbeid med å sjå på innretning, struktur
og innhald i ho. Eitt av dei spørsmåla vi då sjølvsagt
må vurdere, er opptakskrava til lærarutdanning, akkurat som
vi må vurdere krav til kompetanse for dei som kjem ut av lærarutdanninga,
til å undervise i dei enkelte faga i grunnskulen.

