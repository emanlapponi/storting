 Det er, som sagt, litt vanskeleg å samanlikne direkte med tidlegare
år. 

Eg er likevel bekymra over at vi ser det som truleg er
ein liten nedgang i søkjartala. Det er bakgrunnen for at vi held
oppe den særlege fokuseringa på rekruttering, med ulike tiltak,
men at vi òg, saman med Helse- og omsorgsdepartementet, vil føre
ein dialog med KS og jamleg vurdere om det skal gjerast endå meir
for å sikre rekrutteringa, ved å få fleire lærlingplassar.
Ikkje minst det å spreie informasjon og kjennskap om eit nytt fag
er noko ein må drive med over tid. Ein kan ikkje rekne med å
få full effekt av det heilt frå begynninga. 

Eg vil berre
stadfeste at eg er heilt einig i at dette er ei svært viktig utfordring.
Eg trur òg måten vi omtaler faget og det å jobbe i eldreomsorga
på, er svært viktig. Her er det spanande jobbar - viktige jobbar
for samfunnet - som blir prioriterte høgt. Her har vi eit stort behov
for arbeidskraft i åra framover, og det vil vere lett å finne
seg jobb. 





                

