 Eg er heilt einig i at vi har ei
svært stor ufordring når det gjeld rekruttering av kompetent
arbeidskraft generelt på mange område i samfunnet. Men særleg
innanfor helse- og omsorgssektoren står vi i åra framover framfor
store rekrutteringsutfordringar. 

Det er grunnlaget for at Regjeringa
i denne perioden har hatt eit klart mål om 10 000 fleire årsverk,
der vi ligg svært godt an. Men det er då lagt fram tal som viser
at det framleis er behov i åra framover, nettopp fordi kvaliteten
i eldreomsorga avheng av å ha kompetente menneske som jobbar der,
med den gode jobben dei kan gjere. Derfor følgjer vi helsearbeidarfaget
veldig tett. Det er gjort ei rekkje tiltak for å få opp rekrutteringa,
og vi kjem til å halde fram med dei, som eg sa i mitt første
svar. 

