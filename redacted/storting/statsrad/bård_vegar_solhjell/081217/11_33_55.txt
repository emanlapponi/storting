 Det er sjølvsagt dumt at vi har gjort ein feil tidlegare år som har gjort at
                     nokre skular har fått meir pengar enn dei skulle ha fått, altså at vi har hatt
                     eit for lågt trekk. Det er òg lett for meg å forstå at skular, som alle andre
                     verksemder, har behov for føreseielegheit og planlegging, og når det skjer
                     endringar, skaper det utfordringar. 

Men eg vil likevel seie at det at vi har gjort ein feil i nokre år, vanskeleg
                     kan vere eit argument for at vi skulle fortsetje å gjere den feilen fleire år,
                     snarare tvert om. Når ein har gjort ein feil, er ein ofte einig om at det då
                     gjeld raskt å rette opp den feilen, og det er det vi no gjer med
                     tilskottsgrunnlaget frå 2009 av. Men sidan det er gjort ein feil tidlegare år,
                     ville det ha vore heilt feil å krevje ei tilbakebetaling av midlar for det. 

Eg føler meg rimeleg trygg på at den dyktige leiinga ved desse skulane kjem til
                     å klare å handtere denne situasjonen. Det kan skje at ein står overfor
                     justeringar og endringar, slik som frå 2009 av. 

