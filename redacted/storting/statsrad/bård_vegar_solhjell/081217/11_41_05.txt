 Dessverre er det slik at representanten har heilt rett. Dette er langt frå det
                     einaste eksemplet på at det er barn i Noreg som ikkje får oppfylt sin lovfesta
                     rett til skulegang. Det gjeld nok einslege mindreårige asylsøkjarar, men det
                     gjeld dessverre òg andre barn som f.eks. ikkje har lovleg opphaldsløyve i
                     Noreg, kanskje over ein lengre periode enn det er snakk om her. Dette er eit
                     svært viktig spørsmål som vi må ta på det største alvor, og som har eit breitt
                     sett av løysingar i skulen og Bufetat, men òg i andre sektorar i samfunnet. 

Når det gjeld spørsmålet om EMA, som vi her er inne på, er eg einig med
                     representanten i at sjølv om ansvaret og meldeplikta ligg hos Bufetat, har òg
                     vi i skulen eit ansvar. Det skulen må vere førebudd på, er raskt å kunne
                     handtere at elevar kjem til ein skule og skal ha eit godt tilbod der. Mi
                     oppfatning er at mange kommunar etter kvart har vorte dyktigare på det, og vi
                     jobbar med – ikkje minst overfor dei kommunane der vi veit at det skjer ganske
                     ofte – å førebu både kommunar og skular på raskt å handtere ein slik situasjon.
                  

