 Det er slik at rammene for EUs langsiktige system ikkje er endeleg fastsette. Men både vi og veldig mange andre jobbar for eit system der kvotar i størst mogleg grad skal seljast. Det vil vere det mest velfungerande systemet og den mest velfungerande marknaden. Det vil vere det som i størst grad følgjer eit viktig prinsipp, som det elles er brei semje om, nemleg at forureinaren skal betale. Derfor må norske verksemder ikkje leggje til grunn at det vil verte gratistildeling etter 2012. Det er det vi jobbar for overfor EU òg.


Så må vi sjølvsagt kome tilbake, når EU endeleg har fastsett rammene for sitt system, til korleis vi skal gjere vårt system endeleg i Noreg. Men utgangspunktet er altså at ein ikkje må leggje til grunn at det vert vederlagsfrie kvotar etter 2012. 


