 Regjeringen arbeider for at en størst mulig andel av kvoter til kvotepliktig virksomhet etter 2012 skal selges. På denne måten vil kvotesystemet ivareta prinsippet om at forurenser skal betale. Jeg vil videre vise til Ot.prp. nr. 66 for 2006–2007 om endringer i klimakvoteloven, som også utenriksminister Støre viste til i Stortinget 24. oktober, der det står:


«Regjeringen vil arbeide for at EUs kvotesystem skal baseres på at det ikke tildeles vederlagsfrie kvoter etter 2012. Norske kvotepliktige bedrifter kan derfor ikke basere seg på tildeling av vederlagsfrie kvoter etter 2012. Dette vil imidlertid måtte vurderes i lys av EUs politikk på området.»


