 Det vil sjølvsagt vere heilt utenkjeleg for meg å blande meg inn i budsjettbehandlinga i ein kommune i Noreg, fordi det er eit lokalt ansvar.


Det som derimot er mitt ansvar å blande meg inn i, og som eg synest er viktig, er for det første at alle elevar i Noreg som har krav på spesialundervisning, skal få oppfylt sin rett til det. Eg vil bruke alle anledningar òg i fortsetjinga til å gjere det så krystallklart som mogleg, for eg trur det er ein bodskap som for sjeldan når ut til både kommunepolitikarar, foreldre og ungane sjølve.


For det andre vil eg i tillegg seie herfrå at det ofte vil vere behov for meir enn det lovpålagde minstetilbodet for at tilbodet om spesialundervisning skal vere godt. Eg vil sterkt oppfordre til at ein vurderer det og gir eit så godt tilbod som mogleg – òg utover det som er lovpålagt.


