 Høgskolen i Sør-Trøndelag har en basiskomponent på 65 pst. av sitt totale
                     budsjett, i motsetning til et gjennomsnitt som ligger på 60 pst. Så sånn sett
                     ligger høgskolen i Sør-Trøndelag godt an. 

Det som er transparent i systemet, det er alt utenom selve basiskomponenten.
                     Den har, som representanten sier, en historisk begrunnelse, og det er ganske
                     store og krevende tiltak å skulle dekomponere en basiskomponent som har en
                     historisk begrunnelse. 

Det som er viktig for meg nå, er å få til et finansieringssystem som stimulerer
                     til samarbeid – totalt sett et godt utgangspunkt for en meget god og dyktig
                     høgskole, som Høgskolen i Sør-Trøndelag og andre, for å gjøre den jobben den
                     skal gjøre innen utdanning og forskning. Jeg gleder meg over å se at det er
                     tilløp til samarbeid. Jeg kommer til å stimulere til samarbeid i det nye
                     finansieringssystemet. Jeg håper representanten er enig med meg i at det er en
                     vel så viktig side ved det hele som det å dekomponere de relativt historisk
                     baserte delene av dette. 





                

