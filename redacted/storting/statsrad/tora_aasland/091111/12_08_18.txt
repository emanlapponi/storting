 Jeg vil til det siste forsvare ethvert universitet og enhver høyskoles rett til å
              arrangere forelesninger, seminarer, selv om mange kan være kritiske til innholdet. Det
              har de sin fulle rett til å gjøre. 

Saken er at det lenge har vært en diskusjon om boikott ved flere av våre læresteder.
              Jeg synes heller ikke det er noe i veien for – slik som styret ved NTNU gjør – å ha
              resultatet av en slik aksjon oppe til diskusjon i styret. Men det er riktig at man
              ikke gjennom styrevedtak kan pålegge eller for den saks skyld forby noen forskere å ha
              kontakt med forskere fra andre land, som jeg nevnte i mitt hovedinnlegg. Så jeg tolker
              den akademiske friheten slik at ingen blander seg inn i det som skjer på individnivå,
              men institusjonen kan altså ikke fatte et vedtak som begrenser eller fratar den
              enkelte forsker en mulighet til kontakt. 

