 Noe av det viktigste tiltaket som ligger i Utdanningslinja, altså i den meldingen som Stortinget nå har til behandling, er et forslag om å opprette et råd – både et nasjonalt råd og også et råd ved hver utdanningsinstitusjon – som skal samle folk fra arbeidsliv og samfunnsliv med ledelsen i den enkelte utdanningsinstitusjonen. Det er for at det skal være kontakt med samfunnet rundt, og at man skal treffe så godt som mulig på det som er behovet for kompetanse innenfor de fagområder og innenfor de næringene hvor man virkelig trenger arbeidskraft. Da er det noe grunnleggende ved alle næringer – enten det er petroleumsnæringen eller det er andre, innenfor helsevesenet eller hva det er – at du må ha noen fag, som i dette tilfellet handler om realfag, altså naturfag, matematikk osv. – og geologi, for å ta det. Da er det det som er det grunnleggende viktige som elevene må motiveres for, og sammen med sin utdanningsinstitusjon er det viktig at man vet noe om behovene i samfunnet rundt og ikke gjør feilaktige beslutninger i forhold til at det ikke lenger vil bli behov for en bestemt type arbeidskraft. Da har jeg ikke sagt noe om omstillingsbehov, men det ligger selvfølgelig også i saken.






                

