 Stortinget gav prosjektet «Samlokalisering av Høgskolen i Bergen» en
              oppstartsbevilgning på 65 mill. kr i forbindelse med tiltakspakken i 2009, og i Prop.
              49 S for 2009–2010, under Fornyings- og administrasjonsdepartementet, foreslås det en
              kostnadsramme for prosjektet på 2 240 mill. kr. Kostnadsrammen er basert på en
              bruttoarealramme for prosjektet på 48 000 m

2

, eksklusiv parkering. 

Bygget er dimensjonert for 4 400 

samtidig tilstedeværende
              

studenter og 500 

samtidig tilstedeværende 

ansatte. I
              dag har Høgskolen i Bergen 5 600 studenter og 660 ansatte. 

Det ligger derfor i programmeringen at det er rom for flere studenter og ansatte enn
              det er dimensjonert for, men at alle studenter og ansatte ikke er på campus til enhver
              tid. Flere av studiene forutsetter bl.a. at studentene er ute i praksis over lang tid.
              Både i forbindelse med utarbeidelse av rom- og funksjonsprogrammet og i
              arkitektkonkurransen ble det lagt vekt på svingninger og en eventuell økning i antall
              studenter innenfor det godkjente romprogrammet. 

Sambrukseffekten forventes også å være betydelig ved høgskolen på Kronstad. Det er
              planlagt for stor grad av sambruk og dermed arealeffektivitet, og det er gjort valg i
              utformingen av anlegget som gir fleksible rom og fellesarealer, slik at de kan
              tilpasses en variabel studentmasse og fagprofil over tid. 

Allikevel vet vi at det kommer større ungdomskull, som vil gi ytterligere behov for
              økte arealer, utover den fleksibiliteten som nå ligger i anlegget. 

Allerede i oppdragsbrevet sendt i 2002 bad Kunnskapsdepartementet Statsbygg om å ta
              høyde for eventuell framtidig økning i studentmassen ved Høgskolen i Bergen og legge
              opp til et vesentlig utbyggingspotensial på tomta på Kronstad. 

Hele eiendommen, som Statsbygg eier, er på ca. 70 mål. I tillegg til de planlagte 48
              000 m

2 

for Høgskolen i Bergen er det et utbyggingspotensial på ytterligere
              ca. 30 000 m

2

 i den nordre delen av eiendommen. 

Kunnskapsdepartementet er i dialog med Statsbygg for å sikre at disse arealene
              reserveres og utvikles for en eventuell framtidig utvidelse av høgskoleanlegget på
              Kronstad, dersom det skulle vise seg nødvendig. 

Vi prioriterer dette og ser nå fram til en nær forestående byggestart på Kronstad.
              Det har de ventet på svært lenge. 

