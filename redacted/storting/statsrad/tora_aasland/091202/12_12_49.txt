 Jeg er fullstendig klar over historien som ligger bak dette, og jeg ser ved selvsyn
              at det er et spennende bygg, men selvfølgelig også et kostbart bygg. Vi har flere
              mulige alternativer, men å begynne helt på nytt igjen tror jeg ingen av oss er tjent
              med. Det jeg signaliserer, er at vi har kontakt med Statsbygg for å ta en eller flere
              nødvendige runder for å finne ut om det er mulig å få realisert dette, som er et
              veldig spennende prosjekt og som vil bety mye både for byen og for Kunsthøgskolen. Vi
              har – som representanten vet fra forrige spørsmål – en del andre byggeprosjekter i
              Bergen og andre steder på gang, og vi er nødt til å prioritere det. Men det forhindrer
              ikke at jeg kommer til å legge mye energi i å få en god prosess med Statsbygg, slik at
              vi så fort som mulig får en oversikt over hvilke muligheter vi har med hensyn til
              Kunsthøgskolen. 

