 Vi følger veldig nøye opp alle våre høgskoler og de utfordringene de måtte ha både
              når det gjelder husleie og andre ting. Jeg kan bare love at vi gjør så godt vi kan i
              den dialogen vi har med de enkelte høgskolene. 

Jeg kan ikke gå i detalj på akkurat hva vi gjør når det gjelder Kunsthøgskolen i
              Bergen, men vi er selvfølgelig opptatt av at den kan drive på en forsvarlig måte, selv
              om det måtte ta noe tid før man får et nytt bygg. 

Når det gjelder prosessen videre, er man her i samme situasjon som med mange andre
              kunnskapsbygg: Det krever budsjettmessige bevilgninger for å få i gang prosessene. Så
              vi er avhengig både av at vi klarer å prioritere, f.eks. i forhold til Høgskolen i
              Bergen – som står før Kunsthøgskolen på listen – men også andre bygg andre steder. 

Min oppgave er å forsøke å få til så mye som mulig av dette så fort som mulig. Jeg
              gjør det jeg kan for det. Jeg kan forsikre representanten Warloe om at jeg har en god
              og tett dialog med Kunsthøgskolen og dens ledelse. 





                

