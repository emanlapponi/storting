 Denne
regjering prioriterer mastergradsstudenter og det å ta deler av graden
i utlandet. 

Når det gjelder bachelorstudiet, vil jeg hevde
at norske læresteder har god kapasitet på bachelornivå.
Det er en del norske læresteder som mener at ekstra skolepenger til
slike studier i utlandet på flere år enn man kan ta i Norge,
er konkurransevridende for noen norske institusjoner. Det som også
er tilfellet her, er at man opparbeider seg et lån for et lengre løp
i studiene enn det man ville gjort ved f.eks. en treårig bachelor.

Så langt har det vært argumenter for at vi ikke har ønsket
å stimulere noe ekstra til akkurat dette. Men det er ingenting i veien
for at studenter kan gjøre avtaler likevel og ta sin bachelorgrad
i utlandet, vel vitende om at man da ikke helt harmoniserer med det faglige
nivået i Norge. Det er derfor det er forskjell på antall år.

