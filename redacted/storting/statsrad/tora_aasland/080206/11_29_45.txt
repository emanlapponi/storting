 Jeg er opptatt av å få de beste løsningene. Jeg er også opptatt av å holde et press på de byggesakene vi har som store utfordringer nå, og som jeg har nevnt rekkefølgen på. Kostnadsanslagene ved denne nye lokaliseringen av veterinærmiljøene er usikre. Det er også usikkert og uavklart hvordan dette salget eventuelt kommer inn i den totale kostnadsberegningen, så jeg vil ikke ha sagt noe om de beløp som representanten her nevner. 




Min sterke intensjon i denne saken er at vi selvfølgelig på best mulig måte både organisatorisk og økonomisk skal gå gjennom alle de rammevilkår som vi trenger for å få en framtidsrettet og god veterinærfaglig utdanning på Ås. 





                

