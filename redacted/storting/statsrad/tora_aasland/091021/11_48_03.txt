 Jeg vil gi mitt svar i tre punkter. 

For det første har vi i årets budsjett prioritert nye studieplasser. Jeg kjenner meg
              ikke igjen i beskrivelsen som representanten gir av situasjonen for universitetene og
              høgskolene. Vi mener det er viktig å satse på nye studieplasser, og vi har bevilget
              rundt 300 mill. kr til for å følge opp det vi allerede bevilget i revidert
              nasjonalbudsjett i år for å være tidlig ute med å møte denne nye utdanningsbølgen. 

Når det gjelder bygninger og vedlikehold, er jeg veldig klar over situasjonen, både
              på universitetet i Ås og andre steder, og jeg kan fortelle representanten at for 2010
              utgjør midlene til ulike byggeprosjekter om lag 1 milliard kr, samlet sett. Det er
              under Statsbygg, stort sett, og på Fornyings- og administrasjonsdepartementets
              budsjett. Men for meg har det vært en viktig oppgave, når vi fikk løsnet byggekøen,
              for å si det sånn, og fikk i gang byggeprosjekter flere steder, at vi også kan bruke
              penger til både hardt tiltrengte nybygg og til viktig vedlikehold. 

Så jeg vil følge opp med de rammene jeg har, og jeg er veldig klar over situasjonen i
              Ås. 

