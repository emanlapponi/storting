 Jeg tror ikke Stjernø-utvalget har laget noen slik prognose. Det er vårt departement,
              Kunnskapsdepartementet, som i en stortingsmelding som vi har kalt Utdanningslinja, har
              lagt dette til grunn for at Stortinget selv skal kunne diskutere denne saken. Den er
              ikke diskutert ennå, og jeg ser fram til diskusjonen med Stortinget om på hvilken måte
              vi best kan møte nettopp det utdanningsbehovet som ligger her. 

Vi har vært tidlig ute. Vi bevilget over 3 000 plasser i revidert budsjett, følger
              opp de plassene i 2009-budsjettet, øker det og følger opp alt vi har bevilget til det. 

Så er det viktig for oss å ha gode grep både på det som trengs av utstyr, materielle
              forhold, kvalitet på utdanningen og det å gi rom for nye studenter. For vi i
              Regjeringen er opptatt av at nye studenter skal vi ha plass til, men det skal ikke gå
              ut over kvaliteten på undervisningen, og det skal ikke gå ut over forskningen ved våre
              institusjoner. Derfor er det viktig at vi har et samlet grep, og Regjeringen har lagt
              et grunnlag for denne diskusjonen i stortingsmeldingen Utdanningslinja, som Stortinget
              nå har til behandling. 

