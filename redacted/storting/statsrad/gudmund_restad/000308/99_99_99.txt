  Det pågående arbeidet med
endringer i folkeregistreringsforskriften og forskriften om skattemessig
bosted tar sikte på å øke kravene til hva
som skal anses som en selvstendig bolig. Endringene vil innebære
at det for enslige personer over 22 år stilles større
krav til den bolig som disponeres på arbeidsstedet, for
at denne skal anses som selvstendig i forhold til annen selvstendig
bolig de disponerer i en annen kommune. Det vil dermed bli lettere å bli
ansett som pendler enn etter de regler som gjelder i dag. Høringsfristen
var 1. mars 2000. Høringssvarene er nå under
vurdering i departementet.

Reglene om utstedelse av pass hører
under justisministeren. Usikkerhet om hvor en person har sin faste
bopel, kan ha ulike virkninger, eksempelvis ved behandling av søknad
om pass. Klarere regler om bosted, men mer liberale regler for pendlere,
vil kunne få positive konsekvenser også på slike
regelverksområder. Men selve regelverket om passutstedelse
endres ikke gjennom dette forskriftsarbeidet.

