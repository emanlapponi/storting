 Som jeg nevnte i mitt svar, er det åpenbart slik at vi har hatt enkelttilfeller med
              en altfor lang saksbehandlingstid. I departementets oppfølging for å rydde opp i disse
              sakene har vi etter mitt syn funnet en balansert løsning mellom regelendringer og det
              å iverksette praktiske tiltak innenfor gjeldende regelverk. Jeg håper at gjennomgangen
              av hvilke stillinger som trenger klarering, også vil bidra til å løse
              saksbehandlingstidsutfordringen, men ikke minst også ta vare på det behovet for
              rettssikkerhet som den enkelte som skal klareres, har krav på. 

