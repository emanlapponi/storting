 Jeg skal ikke gjenta meg selv, men jeg ser behov for å understreke igjen at det er
              strenge sertifiseringskrav før utreise til deltakelse i oppdrag, f.eks. i Afghanistan,
              og at det er lagt til rette for en misjonsspesifikk trening som gjennomføres i inntil
              seks måneder før deployering. Så kan sikkert representanten Kristiansen og jeg ha
              lange og gode diskusjoner om hvordan gjennomføre ambisjonen i langtidsplanen for
              Forsvaret. I perioden fram mot 2012 har vi en felles ambisjon: å balansere på en god
              måte ambisjonen for Forsvaret med tilgjengelige ressurser. 





                

