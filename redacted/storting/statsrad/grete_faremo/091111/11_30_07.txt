 Jeg mener at den konkrete saken ikke kan relateres direkte til det generelle øvings-
              og aktivitetsnivået i Hæren, og Regjeringens forslag til budsjett legger gjennomgående
              til rette for at aktivitetsnivå og personelloppbygging vil kunne bli videreført på
              samme nivå som i 2009. Budsjettet for 2010 oppfattes i Forsvaret som stramt, men det
              vil på prioriterte områder likevel være mulig med aktivitets- og kapasitetsøkninger.
              Og da er misjonsspesifikk trening og øving til internasjonale operasjoner et slikt
              prioritert område. Jeg vil gjerne understreke at den misjonsspesifikke treningen, som
              gjennomføres i inntil seks måneder før deployering, kommer i tillegg til den ordinære
              utdanningen som gjennomføres i løpet av førstegangstjenesten. 

