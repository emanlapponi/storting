 Nå spør representanten Ellingsen en forsvarsminister med kort historikk i embetet.
              Jeg har lyst til å si at jeg for det første har all mulig forståelse for hvor krevende
              det er å forholde seg til alle forkortelsene. Selv for en person med fartstid i
              teknologibransjen syns jeg at her var det i overkant. 

Det vil alltid være viktig å styrke gode fagmiljøer, også i Forsvaret, og her føler
              jeg at vi har funnet en god måte å sikre infrastrukturløsninger på – IKT-løsninger gir
              jo rom for det – samtidig som vi har sikret oppgaveløsningen, desentralisert, hvor vi
              på en god måte spiller på de sterke ressursene som også ligger på Jørstadmoen. 

