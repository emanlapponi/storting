 Jeg synes det er to sentrale problemstillinger som er viktig å trekke fram i
              prosessen som har ledet oss dit vi er nå. Det ene er at i denne INI-staben er
              oppgavene stillingsmessig i hovedsak en videreutvikling av oppgavene i den tidligere
              avdelingen for infrastruktur i Forsvarsstaben, med tillegg av noen oppgaver som
              tidligere lå bl.a. i departementet. Etableringen av INI-staben i Oslo er derfor ikke
              en svekkelse av Forsvarets kompetansesenter, FK KKIS på Jørstadmoen. I seg selv er det
              altså ikke det. Informasjonsinfrastrukturen griper inn i alle deler av virksomheten i
              Forsvaret, og det krever god, overordnet styring. Og den overordnede planleggingen og
              styringen på området har derfor tidligere også vært ivaretatt av Forsvarsstaben og i
              departementet, og den videre utvikling av hvordan dette området skal se ut, kan vi
              komme tilbake til ved en annen anledning. 





                

