 Det er fristende å innlede med utenriksministerens ord til forrige spørrer om at alt henger sammen med alt, for her er det dessverre slik at det har funnet sted en overskridelse på budsjettkapitlet som er avsatt til kulturformål, og vi må finne en løsning som innebærer både at vi setter ambisjonen i forhold til ressursene som er tilgjengelige, og at vi finner tiltak som bringer oss tilbake til rammene budsjettet setter, raskest mulig. Det betyr at det også er på gang aktuelle tiltak med sikte på å løse den situasjonen som har oppstått innenfor våre museer, og som bl.a. også relaterer seg til tiltak knyttet til Bodø.


