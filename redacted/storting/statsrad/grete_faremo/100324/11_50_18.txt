 Jeg kan forsikre at her er det ingen skjult agenda. Det er tvert imot et arbeid i gang med å identifisere tiltak for å bringe kapitlet for kulturformål i balanse raskest mulig. Jeg har derfor også gått gjennom forslaget fra spørreren nøye, og jeg vet jo også fra tidligere funksjon som justisminister at vi i denne situasjonen dessverre er nødt til å finne tiltakene selv innenfor egen budsjettramme. En slik løsning som er foreslått her med f.eks. mottak av innsamlede midler, er det ikke anledning til. At vi derfor jobber videre med å finne løsninger innenfor egen budsjettramme, er også noe jeg må bekrefte.






                

