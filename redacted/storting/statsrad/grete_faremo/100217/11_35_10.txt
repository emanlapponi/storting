 Jeg har hatt gleden av å diskutere, både med Korte og med lederen for ACT, general Abrial, mulighetene som ligger i JWC, og det gode samarbeidet som nå er opprettet også med Forsvarets operative hovedkvarter på Reitan – eller rettere sagt, et videreført og forsterket samarbeid. Vi snakket også om kostnadene knyttet til forlegning av deltakere på kurs i Stavanger-området, og vi snakket om den muligheten som ligger i Madla leir. Jeg bekreftet også at vi var innstilt på å jobbe sammen for å sikre gode muligheter for dette i framtiden. Slik som det gjøres i dag, må dette ses i sammenheng også med det vi kan kalle øvrige forlegningsmuligheter som finnes i Stavanger-regionen, både hoteller og annet.


