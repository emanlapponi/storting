 Vi har et godt samarbeid med Justis- og politidepartementet, og det vil kanskje være riktig adressat å spørre justisministeren om det som spørreren her tok opp. La meg bare understreke at ansvaret for anskaffelsen av nye redningshelikoptre i sin helhet ligger under Justisdepartementet, men vi støtter opp med faglig kompetanse også i denne prosessen og er selvsagt også beredt på å gjøre det i framtiden.






                

