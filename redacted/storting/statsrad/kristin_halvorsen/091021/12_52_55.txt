 To timer gratis SFO i uka til alle barn fra 1. til 4. trinn er et tilbud til alle
              barn – gratis. Det betyr at en del av dem som i dag ikke benytter SFO, vil få en
              mulighet til det. Når vi da utvider denne ordningen slik at det blir en time gratis
              hver dag for alle trinn, fra 1. til 4. klasse, øker det tilgjengeligheten til SFO for
              grupper som i dag ikke benytter seg av SFO – meget målrettede og gode tilbud. Det vil
              også bidra til en reduksjon i prisen. Så jeg mener at dette er vel anvendte penger. 

Vi ser at det er en del barn som ikke går i SFO. I dag går 80 pst. av
              førsteklassingene i SFO. En del av dem som ikke går der, har stort behov for å gå der,
              fordi det er der veldig mye lek og læring foregår, og nærmiljøene er ikke nødvendigvis
              slik lenger at det er mange barn hjemme i gata. SFO har på en måte blitt den nye gata
              – i hvert fall hvis jeg skal sammenligne med min egen barndom. 

Men jeg ser at dette kommer til å være en viktig debatt framover – hvor mye skal være
              universelle ordninger, hvor mye skal vi målrette? Den diskusjonen er vi selvfølgelig
              klare til å gå inn i. 

