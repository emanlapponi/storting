 Vi har selvfølgelig en nasjonal
oversikt over kapasiteten.

Representanten Gitmark har rett i at vi må se
bygg og anlegg under ett, men vi prøver jo å gå mer
inn på de enkelte områdene for å danne
oss et bedre bilde. Foreløpig har vi ingen faglige
holdepunkter for å lage et skarpt skille og si
at i byggenæringen er det overoppheting, mens det i anleggsbransjen
er stor ledig kapasitet.

Når det gjelder utbyggingsprosjekter
i barnehagesektoren, vil jeg si at det er så store nasjonale
variasjoner         – fra områder
med press til områder med ledig kapasitet – at
den oppgaven må kommunene påta seg. De bør
også sørge for at de prioriterer i tråd
med det som et bredt politisk flertall står bak, nemlig
at barnehageutbyggingen bør komme foran andre høyt
prioriterte oppgaver.





                

