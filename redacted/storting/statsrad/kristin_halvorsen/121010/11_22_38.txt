 Jeg er litt forundret over at dette spørsmålet adresseres til undertegnede, for jeg er helt sikker på at representanten Aspaker, også fordi hun nettopp har henvendt seg til justis- og beredskapsministeren om disse spørsmålene tidligere, er klar over hvordan dette henger sammen.


Det er jo denne DNA-laben som er utgangspunktet for at denne masterutdanningen kan utvikles i Tromsø. I det øyeblikket Justis- og beredskapsdepartementet har en endret politikk på det området og i tillegg ønsker å overføre den til Helse- og omsorgsdepartementet, må jeg nesten få be om at de spørsmålene som dreier seg om dette, rettes dit.






                

