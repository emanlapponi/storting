  Som representanten er kjent med, er dette
en sak vi arvet etter den forrige regjeringen.
Det var den forrige regjeringen som innførte
dette, og vi har nå videreført det.

Bakgrunnen for ikke å gjeninnføre
en sjablong, er at det ikke gjelder for noen
andre sykdomsgrupper som har denne typen særfradrag,
og at det er rimelig å likebehandle alle sykdomsgrupper.
Men så har jeg og Finansdepartementet i dialog
med Diabetesforbundet sett at dette er vanskelig å praktisere,
og at det er uklart og forskjellig hvordan ulike ligningskontor
har behandlet det. Det er et annet spørsmål som
vi må ta tak i. Jeg føler at vi nå er inne i
en konstruktiv dialog både med Diabetesforbundet
og Skattedirektoratet for å få til en praktikabel
løsning på dette.

