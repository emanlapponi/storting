 Det er ikke slik at dette er et barnebidrag
i den forstand. Det er en forsikringsavtale som noen inngår,
men som mange som mister en forelder, ikke har. I alle
tilfellene stiller staten opp med en barnepensjon gjennom folketrygden.

Utfordringen når vi skal ha et rettferdig
skattesystem, er at all inntekt på et tidspunkt skal skattlegges,
og siden det har vært skattebegunstigelse i det øyeblikket
man sparer beløpet, blir det beskattet i det øyeblikket
man mottar beløpet. Derfor er det en sammenheng i hvordan
dette behandles gjennom skattesystemet. Det er veldig vanskelig å se
for seg at man skal innføre mange skattelempeordninger
som betyr at en del inntekter aldri kommer til beskatning.
Det er bakgrunnen for at regelverket
er sånn som det er.





                

