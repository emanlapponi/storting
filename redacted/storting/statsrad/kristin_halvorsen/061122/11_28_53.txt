 Jeg tror jeg bare må vise
til svaret, der vi går gjennom skattereglene for barnebidrag.
Det er altså slik at den som betaler barnebidrag, ikke
har noen fradragsrett, og dermed er det heller ikke
skattepliktig for mottaker. Det betyr at det er beskattet på barnebidragbetalerens
hånd. Når vi sammenligner det med disse barnepensjonene
som inntrer hvis en bidragsyter har tegnet en
forsikringsavtale, og så faller fra, vil det være
et bidrag som vedkommende selv ikke har betalt skatt av eller
fått en skattefordel av i det øyeblikket man avsatte
penger til denne pensjonsordningen, men som så skal komme
til beskatning når den utbetales.

Så man kan si at disse beløpene
betales det skatt av, men det er to forskjellige systemer: Fordi
en bidragsbetaler ikke har noe skattefradrag for bidraget,
så er det skattefritak på mottakers hånd,
men fordi en barnepensjon gir skattefordeler i det øyeblikket
man sparer beløpet, så er den skattepliktig i
det øyeblikket man mottar den.

