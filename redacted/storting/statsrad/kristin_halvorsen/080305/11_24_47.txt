 Nei, det mener jeg ikke. Hvis det er slik at det forsurer forholdet mellom
en eiendomsmegler og en kunde at det faktisk må framgå hvor
mange timer eiendomsmegleren har jobbet med en sak, må det være
fordi kunden stusser over hvor lite antall timer som har gått med,
og hvor mye vedkommende faktisk har avtalt å betale. Da mener vi at
dette er meget viktig forbrukerveiledning for alle kunder i dette markedet,
fordi det har vært altfor lite konkurranse mellom eiendomsmeglere.

At Norges Eiendomsmeglerforbund ønsker å ta opp denne
saken via representanten Flåtten, har jeg forståelse for. Men
jeg ville tro at representanten Flåtten var bedre tjent med å
være opptatt av at kundene har god oversikt over markedet og hva de
faktisk betaler for, og at det er sunt med konkurranse, som den gode Høyre-mannen
han er.





                

