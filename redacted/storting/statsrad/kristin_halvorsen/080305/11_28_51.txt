 Jeg er selvsagt åpen for at SkatteFUNN-ordningen, som det står
i Soria Moria-erklæringen, skal videreføres og evalueres. Men
det kommer interessante opplysninger rundt de rapportene som SSB nå
har levert, som det er viktig å ta med seg. For målsettingen
vår - og det regner jeg med er Dørums og min felles målsetting
- er at vi får størst mulig forsknings- og utviklingseffekt
ut av de offentlige kronene vi bruker. Da er vår diskusjon på
hvilken måte vi skal rette inn dette gjennom SkatteFUNN-ordningen,
eventuelt andre ordninger, og eventuelt gjennom forbedringer eller endringer
i SkatteFUNN-ordningen, sånn at den totale innsatsen blir så
god som mulig. 

