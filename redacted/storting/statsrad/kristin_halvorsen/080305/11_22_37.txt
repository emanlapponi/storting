 Det som er sentralt i eiendomsmeglingsloven, er det som Stortinget faktisk
har vedtatt og behandlet, og som var grundig belyst da saken var til behandling
både i komiteen og i Stortinget, nemlig at vi ønsker en sterkere
konkurranse mellom eiendomsmeglere, og vi ønsker at kundene skal
ha mulighet til å sette seg inn i hva de faktisk betaler for. Vi ønsker
derfor at man skal få en spesifisert regning hvor det også framgår
timebruk. Det er det som er sentralt. Det hadde Stortinget full oversikt
over da man vedtok loven. Forskriftene er laget i tråd med det. 

At Høyre, Fremskrittspartiet, Kristelig Folkeparti og Venstre
var av en annen oppfatning, får så være. Men det hjelper
ikke å bruke håndverkertjenesteloven som bevisbyrde for at det
i den diskusjonen - som var helt åpen, intensjonene lå på
bordet - ble konkludert som det gjorde av Stortingets flertall. 

