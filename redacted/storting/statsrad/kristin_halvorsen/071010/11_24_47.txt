  Det er alltid krevende å skulle håndheve
et regelverk som må ha noen grenser noen
steder. Hvis ikke det har det, hvis graden av skjønn
er veldig stor, kommer vi raskt ut i mange eksempler
på forskjellsbehandling. Vi prøver å forvalte
dette regelverket med fleksibilitet,
men samtidig innenfor de grensene som står
der.

På et generelt grunnlag vil jeg bare
si: Vi har et regelverk. Det er strengt. Det praktiseres rettferdig,
men også med fleksibilitet. Jeg kommer ikke
med noen nye signaler nå om at vi kommer til å legge
noe annet til grunn for framtiden. Hvis representanten Flåtten
har noen enkelteksempler han mener er helt urimelig
håndtert fra vår side, tar jeg gjerne imot dem,
så kan vi gå igjennom dem eksempelvis. Men jeg
tror det er farlig å uttrykke seg i generelle vendinger
som kan gi signaler som ikke kan følges opp senere,
hvis man skal holde seg til regelverket.





                

