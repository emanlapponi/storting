  Dette er et veldig generelt spørsmål.
Jeg frykter imidlertid at det ligger noen helt spesifikke
saker eller eksempler bak, så jeg har ikke noen
ytterligere signaler å gi enn dem jeg allerede har gitt
med hensyn til det som nå er justeringsbestemmelsene, som
iverksettes fra 1. januar, og som vil lage et mer fleksibelt
system i forhold til den hovedproblemstillingen som Flåtten
tar opp. Hvis det er ytterligere spissfindigheter i dette spørsmålet
og konkrete eksempler, vil jeg foreslå at representanten
Flåtten sender meg et skriftlig spørsmål
om det. Da skal han få et detaljert og skriftlig svar,
slik at det ikke oppstår noen misforståelser
om hvordan dette er å forstå.

