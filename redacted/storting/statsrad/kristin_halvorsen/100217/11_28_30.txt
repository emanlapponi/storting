 Grunnen til at det er løst sånn for 2010, er at under det kapittelet og den posten som det nå er bevilget penger fra, har vi et visst handlingsrom. Hvis vi skulle dekket det innenfor det andre kapittelet og den andre posten, ville det måtte gå på bekostning av de andre senterne og formålene som representanten tar opp.


Men jeg skal se på hvordan vi skal være i dialog med Raftostiftelsen videre framover. De driver et veldig viktig arbeid, og det er veldig mange elever som får en veldig – hva skal jeg si – virkelighetsnær opplevelse av de historiene som Raftostiftelsen kan fortelle. Det er klart at det bidrar til et betydelig engasjement rundt menneskerettighetsarbeid og er viktig.


