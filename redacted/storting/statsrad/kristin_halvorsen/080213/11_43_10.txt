 Nei, man kan ikke anklage verken Finansdepartementet eller noen som jobber
for oss, for slurv. 

Vi skal selvfølgelig se på denne
saken, slik jeg svarte. Men jeg har jo lyst til å understreke at for
mange tomtefestere har økningen i festeavgiften blitt mange ganger
høyere enn det som har vært vanlig eiendomsskattenivå
rundt i kommunene. Så hvis man har omsorg for tomtefesterne, skulle
jeg ønske at Fremskrittspartiets engasjement hadde kommet på
et litt tidligere tidspunkt. Men uansett kan disse spørsmålene
om eiendomsskatten ha betydning for enkeltpersoner. Det er bakgrunnen for
at vi skal gå gjennom de lovendringene som har skjedd, og se på
hvordan eiendomsskatteloven slår ut for dem. 





                

