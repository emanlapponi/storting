 Jeg tør
ikke fastsette en klar frist for når vi kan bli ferdig med dette arbeidet.
Men som representanten Bredvold er kjent med, er mitt engasjement for tomtefestere
stort og har vært det i mange år. 

Jeg er jo glad for
at også representanter fra Fremskrittspartiet nå er opptatt
av situasjonen for tomtefesterne, for dessverre var det jo slik at Fremskrittspartiet
var blant de partiene som på et tidligere tidspunkt endret tomtefesteloven
i disfavør av festerne, hvilket har ført til at mange tomtefestere
har fått en betydelig økning i sine festeavgifter, og det har
vært til bekymring og besvær for mange. Men jeg setter pris
på at representanten Bredvold nå er opptatt av de eiendomsskattereglene
som gjelder. 

Mitt engasjement står fast, som det har gjort
i mange år, og jeg skal følge opp denne saken. 

