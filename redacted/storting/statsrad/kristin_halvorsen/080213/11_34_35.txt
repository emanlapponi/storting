 Jeg er sikker på at Kredittilsynet behandler disse sakene så
raskt de kan, og de følger godt med på hvilke saker som blir
tatt opp i spørretimen og også i Stortinget. Det er selvsagt
opplagt at for dem som er i denne situasjonen, vil en rask avklaring av
situasjonen ha betydning. Det er et ønske fra representanten Flåtten
som jeg kan bidra til at det blir fokusert mer på i Kredittilsynet.

Når det gjelder hovedspørsmålet, har jeg gått
veldig nøye gjennom de overgangsreglene som gjelder, de kravene som
er satt opp, og fleksibiliteten i måten å innføre dem
på. Vi har jo nå på en rekke områder utfordringer
når det gjelder å finne kompetent arbeidskraft. Jeg tror vi
gjør oss selv en bjørnetjeneste hvis 

det


 skal etterfølges av lavere krav på det ene området etter
det andre. På dette området er det godt begrunnet og dokumentert,
og med fleksible overgangsordninger er standarden hevet på en måte
som både by og land er tjent med. 

