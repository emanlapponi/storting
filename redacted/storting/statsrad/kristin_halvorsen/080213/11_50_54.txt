 Den inntektsskatten som forskningsinstituttene er pålagt, er knyttet
til kommersiell virksomhet, en faktisk inntekt og et faktisk overskudd.
Det er også mulig for disse instituttene å framføre overskudd
og underskudd over år, slik at den beskatningen som skjer på
inntekt, er ikke noen stor belastning for de fleste forskningsinstitutter.
Det som var et betydelig problem, var spørsmålene knyttet til
formuesbeskatningen. 

Jeg er glad for at vi har ryddet den saken av
veien, fordi mange institutter oppfattet at betydelige deler av de verdiene
de forvaltet på vegne av hele kunnskapssamfunnet, ble skattelagt på
en urimelig måte. Jeg mener at de nå har fått gode rammebetingelser.
Regjeringen skal fortsette å prioritere forskningsspørsmål
i budsjettene som kommer, men det må vi komme tilbake til når
vi presenterer budsjettet for 2009. 





                

