 Det er utrolig hvordan noen kan ha tro på at hvis man konkurrerer mot andre, så skal
              det være så voldsomt stimulerende. Min oppfatning er at hvis man konkurrerer med seg
              selv, kan en virkelig klare å få fart på både seg selv og det miljøet man er en del
              av. 

Det er jo ikke sånn at foreldre i Oslo shopper skoleplasser rundt omkring og overalt.
              Man er opptatt av de skolene som er i nærmiljøet. Man er opptatt av at de har god
              kvalitet. Jeg vet at mange f.eks. undersøker hvor mange elever det er pr. lærer på den
              ene eller andre skolen, og går etter det, fordi det er et kvalitetstegn som er tydelig
              for foreldrene i forhold til hvordan deres egne barn blir fulgt opp. 

Det som vi vet utvikler et godt læringsmiljø på den enkelte skole, er en god
              skoleledelse – og lærere som ikke underviser sine elever bare for seg selv, men deltar
              i et fellesskap og lærer av andre (presidenten klubber). Det er det viktigste
              grunnlaget for å få opp kvaliteten (presidenten klubber), sammen med å bruke prøver
              med vett og forstand. 

