 Uansett hvordan representanten Tord Lien spør, kommer han ikke til å få det svaret
              fra meg. Det fokuset vi har, som en rød-grønn regjering, er å sørge for at de
              offentlige skolene blir så supre som bare mulig. Det er mange offentlige skoler som
              driver veldig godt, som er til stor inspirasjon for andre skoler – og så er det mange
              skoler som har noe å strekke seg etter. Alle skoler skal jo selvfølgelig ha noe å
              strekke seg etter, for det er ingen skoler som skal være stivnet; det skal foregå
              utviklingsarbeid hele tiden. Men jeg har ingen tro på at å privatisere en større del
              av norsk grunnskole vil føre til den sunne konkurransen som gjør at den offentlige
              skolen vil strekke seg. Jeg har mye større tro på at vi konsentrerer ressursene våre
              om den fellesskolen som vi har, og som skal være en god skole for alle, uansett
              bakgrunn. Vi må ta utgangspunkt i den og sørge for at den får en så god kvalitet som
              mulig. 

