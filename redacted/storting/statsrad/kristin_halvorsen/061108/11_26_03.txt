 Jeg sa i mitt svar at jeg skal be Skattedirektoratet
om å se nærmere på den problemstillingen
som her er tatt opp. Dette er et eksempel som
har en detaljeringsgrad som gjør at det er veldig vanskelig å gå inn
og si om det faller på den ene eller andre
siden av regelverket. Men vi vil gjerne se nærmere på saken.

Hele bakgrunnen for at vi har grenseoppganger å gå her,
er de situasjonene hvor man har stadig mer profesjonelle frivillige
organisasjoner som kan levere varer og tjenester, som vil være
i konkurranse med små næringsdrivende
som driver innenfor det samme feltet. Det er
derfor det er behov for å se på hvordan reglene
anvendes i hvert enkelt tilfelle, hvis vi er i tvil.

