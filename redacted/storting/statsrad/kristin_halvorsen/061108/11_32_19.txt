  La meg ta bioetanolbiler først, for
jeg er helt enig med spørreren i at det er ønskelig
at vi får opp pumper med denne typen drivstoff, samtidig
som vi får en større del av bilparken over til
såkalte flexifuel-biler. I dag finnes det bare én pumpe
i hele landet, og den står på Storo
senter i Oslo. Det er litt langt å reise for de fleste
som skulle kjøpe seg en bioetanolbil. Men denne pumpen
står jo der fordi jeg og vår regjering innførte
fullt avgiftsfritak for såkalt E85. Jeg er veldig glad
for at Høyre nå støtter et
slikt avgiftsfritak som de selv ikke gjennomførte
da de hadde departementet.

Det kan se ut som at det kan gå raskere å få til både
i motorvognregisteret og i typegodkjenningen spesifikasjoner som
gjør det lett å identifisere bioetanolbiler, slik
at man blir enig om hva som er definisjonen på det, og
at det deretter går an å differensiere engangsavgiften,
slik at de kommer avgiftsmessig gunstig ut. Prisen er
det jo forhandlerne som til syvende og sist bestemmer.

Resten rekker jeg dessverre ikke å svare
på, hvis ikke representanten stiller meg et tilleggsspørsmål.

