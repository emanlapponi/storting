  Det er slik at det som tinglyses, er en salgssum,
og dokumentavgiften beregnes ut fra den salgssummen som avtales mellom kjøper
og selger. Men det som gjør at denne problemstillingen
blir litt annerledes enn den har vært, er de endringene
for tomtefeste som ble innført fra 2004. Det har gjort mange
som sitter på festet tomt, klar over at de har hatt en festetomt
som de nå kanskje får en betydelig avgift på. Dermed
kan det – i motsetning til tidligere – være
betydelig forskjell i verdien på en bolig som
står på en festet tomt, og en bolig som står
på en eid tomt. Dermed kommer vi opp i en problemstilling
som avledes av endringer i lovverket på det ene området.
Det er bakgrunnen for at jeg nettopp svarer som jeg gjør:
Dette skal jeg se nærmere på.

