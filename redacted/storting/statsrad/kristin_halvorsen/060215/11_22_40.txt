  Det kommer litt an på hva som er
bakgrunnen for en redusert vekst i privat sektor. Men la meg forklare
hvordan jeg mener at dette henger nøye
sammen.

Vi har hatt en kraftig vekst i privat forbruk
i løpet av de siste årene. For veldig mange betyr
det at de har bedre privatøkonomi
til å reise på ferier, kjøpe PC-utstyr
til ungene sine, TV-er, DVD-er og hva det måtte være.
Den private rikdommen blir stående i kontrast til det man
oppfatter er en dårligere standard på – la
oss si – det offentlige utdanningstilbudet. Derfor blir
det altfor enkelt å se for seg at når det private
forbruket øker, blir det til erstatning for det offentlige
forbruket, for dette må faktisk være
i takt.

Så vil det selvfølgelig være
slik at økt vekst i norsk økonomi og økt
vekst i privat forbruk betyr at flere folk kommer i jobb. Da vil
det være en del som går fra å ha
underhold over offentlige budsjetter til å kunne tjene
sin inntekt, og det kan føre til at de offentlige
utgiftene går ned.

