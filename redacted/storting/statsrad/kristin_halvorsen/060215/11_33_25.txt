 Men jeg tror vi står overfor en litt
annen problemstilling, for jeg tror at bevisstheten rundt verdien
av en bolig på en festetomt og verdien av en
bolig på en selveiertomt er forskjellig – den er
nå mye tydeligere for de fleste, både
boligkjøpere og boligselgere. Så jeg forventer
at i framtidige tilfeller vil dette i mye sterkere grad enn tidligere
gjøre seg gjeldende for markedsprisen, altså omsetningsverdien
og det tinglyste beløp av de boligene det dreier
seg om. Da vil denne problemstillingen som historisk sett har vært
der, og som spørreren beskriver, bli en annen. Men jeg
skal se nærmere på dette. Jeg tror at det som
er viktig etter de endringene som nå er gjort
når det gjelder festeinstituttet, er at de som kjøper
et hus på en festet tomt, er klar over at de kan få en betydelig
festeavgift på tomten, og at det må være
med når man vurderer markedsprisen på boligen.





                

