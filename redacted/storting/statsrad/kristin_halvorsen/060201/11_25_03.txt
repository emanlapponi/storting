 Det som må skje her, er at det inngås
en avtale mellom SFT og Tine som gjør at vi kan
se at det er et system for retur der vi kan sikre oss
at returandelen er 95 pst. eller mer. Det burde være like
stor mulighet for andre aktører på dette
markedet også. Så det vi kan få til her
nå, er nettopp de tre gode nyhetene
på én gang: Vi kan hindre at melkekartonger havner
i naturen, vi får miljøbevisste elever som læres
opp både i dag og i framtiden – og
de er allerede mye mer miljøbevisste enn sløve
voksne – og vi får til billigere skolemelk.

Alle de tre tingene kan vi klare å få til,
fordi vi kan få til et eget retursystem og ikke
en generell avgiftslette. En generell avgiftslette ville ha ført
til at allerede miljøbevisste elever ikke ble
belønnet, men heller ble belønnet for ikke å opptre
så miljøvennlig som før. Så dette
er en god løsning med tre fordeler.





                

