 Det jeg
kan si veldig tydelig, er at premissene for det spørsmålet
som Flåtten har stilt, ikke stemmer, og det framgår av mitt
svar. Det er ikke slik at man plukker ut de små og konsentrerer seg
om dem. Det er, som det er redegjort for i svaret, slik at det på
finansområdet selvfølgelig er de store aktørene som
følges veldig nøye, som Kredittilsynet har meldt om. Men fordi
vi har gjort endringer i verdipapirhandelloven, slik at det nå er
mange flere som skal ha konsesjon etter dette, og fordi vi ser at det er
mange som ikke forstår hva slags forpliktelser de nå har, må
det gjøres en ekstra innsats overfor dem på verdipapirhandelområdet.
Men det skal være kontroll med både store og små. Det
er ikke størrelsen som er kriteriet for utvelgelse til kontroll.

