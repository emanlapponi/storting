 Jeg er klar over at representanten Hans Olav Syversen er en stortingsrepresentant som følger godt med. Jeg er også klar over hvilke tidsfrister som gjelder for å melde spørsmål til Stortingets spørretime.


Som representanten Syversen er klar over, er denne saken allerede løst. Blant de tiltakene som ble presentert for å få flyt i finansmarkedene i Norge og bidra til å løse det likviditetsproblemet som fins, ligger også det som representanten spør om, nemlig at dette kravet til en grense på 300 mill. kr er opphevet. Det er blitt veldig godt mottatt av de mindre bankene. De signaliserer at de føler at de er hørt og ivaretatt med den endringen som nå har kommet, også gjennom mulighet til lengre løpetid på F‑lån. Så jeg tror at kombinasjonen av dette nå treffer småbankene godt.


