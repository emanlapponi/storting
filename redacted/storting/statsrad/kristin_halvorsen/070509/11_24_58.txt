  Nå er denne loven nylig vedtatt av
Stortinget, og det den innebærer, er en oppmykning av nettopp
denne bestemmelsen. Det henger bl.a. sammen med det Flåtten
er inne på, nemlig at det hever statusen og kravene
til meglerne framover, slik at vi har en annen type virkemidler
for å sikre kvalitetene i de tjenestene som skal
utføres. Det er den avveiningen som Kredittilsynet nå skal
foreta.

Jeg vil foreslå at representanten
Flåtten, og for så vidt bransjen, følger
med på hvordan dette håndteres framover, fordi
det ligger et betydelig signal i den endringen som nå er
foretatt i forhold til en oppmykning. Det mener jeg er
tilstrekkelig på det nåværende tidspunkt,
og så får vi se hvordan praksis avveier disse
hensynene framover.

