  I ny eiendomsmeglingslov § 4-2 første
ledd nr. 5, vedtatt i Odelstinget 26. april
2007, stilles det som krav for å få eiendomsmeglerbrev
at innehaveren er i stand til å oppfylle sine
forpliktelser etter hvert som de forfaller.

Bakgrunnen for dette kravet er at økonomisk
sårbarhet kan være en trussel mot meglerens
uavhengighet som mellommann. Det er som kjent en viktig del av eiendomsmeglerens
funksjon.

I den nye loven er Kredittilsynet gitt adgang
til å kalle tilbake eiendomsmeglerbrev bl.a. når
vilkårene for tildelingen av brevet ikke
lenger er oppfylt. Dette er en oppmykning i forhold til gjeldende
lov, som sier at Kredittilsynet skal kalle brevet tilbake
dersom vilkårene ikke lenger er oppfylt.

Kredittilsynet foreslås med andre
ord å avgjøre saker om tilbakekalling av eiendomsmeglerbrev
på grunnlag av en konkret og skjønnsmessig
helhetsvurdering. I en slik helhetsvurdering vil også de
momentene som påpekes i spørsmålet, kunne være
relevante.

Etter min oppfatning er derfor de
bekymringene som representanten Flåtten har i denne saken,
imøtekommet i forhold til det som nå har skjedd
på dette feltet, ved at «skal»er erstattet med «adgang».

