  Meg bekjent har Skattedirektoratet behandlet
dette spørsmålet etter eget skjønn.
Og jeg vil fastholde det som er konklusjonen i svaret mitt: Jeg
har ikke noe behov for å gå inn i noen
diskusjon med Skattedirektoratet om hva som er rimelig og urimelig
når man skal sette grenser for hva som regnes som feriereiser,
og hva som regnes som velferdstiltak. Vi ville komme opp i akkurat
de samme avgrensningsutfordringene enten man tok to timer av arbeidstiden,
tre timer av arbeidstiden eller fem timer av arbeidstiden
og sa at det var greit, og dermed var det inne i et velferdstiltak.
Uansett ville både Flåtten og jeg hatt
et problem i forhold til avgrensningen av dette.

Jeg synes det er rimelig at en bedrift som
tar vare på sine ansatte, som et velferdstiltak
kan invitere med de ansatte to helger i året, men innenfor
det som regnes som fritid. Jeg synes at Skattedirektoratet har funnet
en rimelig balanse.

