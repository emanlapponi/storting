  Jeg er veldig glad for at representanten Flåtten
ser så optimistisk på framtiden og på muligheten
for arbeidstidsreduksjoner. Han har selvfølgelig et poeng
i at arbeidstid og hva vi regner som normal arbeidstid, kan variere mellom
ulike bedrifter, og det vil være en utfordring
i forhold til å praktisere dette regelverket.

Men foreløpig tror jeg ikke
vi skal forskuttere innføringen av 6 timers arbeidsdag
på enkelte fredager for å sørge for at
dette lovverket blir mer romslig. Vi får ta det en annen
gang.

