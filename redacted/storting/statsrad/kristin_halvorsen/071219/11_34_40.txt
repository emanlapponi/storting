 Det er et veldig viktig spørsmål
som representanten Flåtten tar opp, både
fordi vi vet at skatteunndragelser er et stort økonomisk
problem – det er penger som ellers skulle vært
betalt inn til fellesskapet – og også fordi
det har å gjøre med den generelle respekten for å betale
skatt, og særlig blant vanlige lønnstakere og
små næringsdrivende, hvis man ser at skatteunndragelser
av et betydelig omfang ikke slås ned på.
Derfor er dette en høyt prioritert sak for skatteetaten. Vi
gjennomfører nå også ROS-prosjektet,
som kan frigjøre kapasitet i skatteetaten til å styrke
arbeidet med dette. Så er det, som beskrevet i svaret,
selvfølgelig slik at skatteetaten prioriterer de sakene
som er de mest alvorlige når det gjelder til hvilke som
sendes videre til politiet, men også da benytter
seg av straffeskatt på 60 pst. på de
sakene man ikke kan regne med at politiet
er ferdige til å gå inn i. Så jeg tror
at vi har et godt system for dette. Men jeg er veldig glad for representanten
Flåttens engasjement og tar med meg det i de interne budsjettforhandlingene
i Regjeringen.

