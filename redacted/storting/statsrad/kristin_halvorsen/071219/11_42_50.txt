 Det kan nok finnes visse grupper innenfor
trygdesystemet som ved å ta visse typer jobber ikke
får en lønnsinntekt av et
alternativt arbeid som kan matche de ytelsene de ellers har. Det
er viktig å fokusere på dette, men det er også viktig å fokusere
på at det skal være gode levekår også for
dem som ikke kommer inn på arbeidsmarkedet.

De viktigste endringene
i skattesystemet for neste år er de endringene vi har gjort
når det gjelder formuesskatt, med betydelig skjerpelse
på toppen og uttelling i bunnen. Det vil ikke
ha noen spesiell betydning for arbeidstilbudet. Men vårt
fokus er på de laveste inntektene. Der har vi gjort endringer,
og vi fokuserer på det også for neste års budsjett.
Men det er jo viktig å merke seg at høytlønnsgruppene
som har vært de topprioriterte fra Høyre
når Høyre har prioritert sine skatteletter,
er i veldig liten grad påvirket når det gjelder
arbeidstilbudet, av skatteletter. Både av gode
fordelingsgrunner og gode grunner for å skaffe
mer arbeidskraft konsentrerer vi skattelettene om de laveste inntektene.

