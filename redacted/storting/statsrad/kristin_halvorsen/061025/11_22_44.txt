  Representanten Flåtten har rett i
at dette er kompliserte forhold, men jeg har egentlig nå bare
lyst til å vise til svaret som jeg allerede har
gitt, at vi ser nøye på denne dommen
som er utgangspunktet for representantens spørsmål,
og vil komme tilbake til Stortinget så raskt som mulig
med hva vi mener er eventuelle nødvendige endringer
i det norske lov- og regelverket. For dette er selvfølgelig
viktig av mange grunner, men jeg ser jo også at
norsk næringsliv trenger avklaringer og å få vite
hva de skal forholde seg til. Så jeg er glad for at representanten
har tatt opp dette spørsmålet, og vi skal ha trykk
på saken.

