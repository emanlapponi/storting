  Skattebetalerne har jo ro rundt dette, for
vi har lagt fram et statsbudsjett for 2007 der det står
helt klart hva som er endringer i skattesystemet for inneværende år.
Alle, inkludert opposisjonen i Stortinget, må vente til
statsbudsjettet for 2008 kommer, for å se hvilke eventuelle
skatteendringer som kommer fra da av.

Jeg har en viss forståelse for at Høyre
har et ønske om å holde liv i alle
mulige tenkelige skattedebatter, men det er altså ingen
grunn til å diskutere noen realiteter før
Regjeringen eventuelt kommer til Stortinget med forslag
om noen endringer.

Vi jobber systematisk for å få til
et mer rettferdig skattesystem. Nå har vi en omfattende
skattereform, og vi ser ikke enda helt hvordan
den har slått ut, for det tar tid før vi får
ligningene og kan gjennomgå det. Men jeg kan bekrefte at
vi kommer til å jobbe systematisk hele denne stortingsperioden
for å få til et mer rettferdig skattesystem. Det
vi har gjort, har i stor grad vært at vi har
tettet skattehull som f.eks. bare de mest privilegerte
har kunnet benytte seg av.

