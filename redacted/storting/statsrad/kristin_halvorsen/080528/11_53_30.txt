 Vi har jo hatt mange runder om dette spørsmålet i Stortinget og i spørretimen tidligere også. Jeg mener at vi har funnet en balansegang som gjør at vi sikrer både offentlighet og personvernhensyn. Jeg vet ikke hvilke konkrete opplysninger representanten Flåtten nå ville ønske gikk fram av de opplysningene som utgis, og jeg kan vanskelig se at vi finner den balansegangen bedre enn det vi har gjort, så pr. i dag har vi ingen planer om å endre det. 





                

