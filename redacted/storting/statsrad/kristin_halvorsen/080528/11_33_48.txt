 Representanten Gundersen har rett i at dette er et så positivt
svar som det overhodet lar seg gjøre å gi, uten at jeg skal
overta den behandlingen som ligger i Skattedirektoratet, og det har jeg
ingen intensjon om å gjøre. 

Det handler om at vi har
en unntaksmulighet i skatteloven som nettopp dreier seg om ideelle organisasjoner.
Selv om man går med overskudd, selv om det skulle være et betydelig
overskudd, er det en åpning i skatteloven for å gjøre
unntak for den typen virksomhet så lenge det går tilbake til
annen ideell aktivitet. 

Jeg vil at denne saken skal behandles ordinært,
som saker skal behandles, og det betyr at det er Skattedirektoratet som
nå behandler den håndteringen som er gjort lokalt. Men jeg åpner
også for å vurdere utfallet av denne saken, eventuelt komme
tilbake med endringer i loven dersom ikke intensjonen følges, slik
jeg oppfatter at det er bred enighet om i Stortinget. 

