 Det som representanten Flåtten tar
opp, er en stor utfordring, fordi man setter en inntektsgrense både
i skattesystemet, selvfølgelig, og for ulike ytelser, f.eks.
bostøtte. Dermed kan man få slike terskelvirkninger
som gjør at enkelte skattytere eller mottakere
av stønadsordninger kan få veldig forskjellige
utslag, selv om det kanskje er veldig lite i deres egentlige
inntekt eller ytelse som er forskjellig. Dette er en stor
utfordring, og det er også en stor utfordring å se disse
forskjellige elementene i sammenheng, slik at det ikke
blir urimelig for den enkelte person.

Jeg har selvfølgelig oppmerksomheten
rettet mot dette, og jeg kommer til å følge med
på dette også i forhold til det som
er mitt konstitusjonelle ansvarsområde, nemlig skatteopplegget.
Men det er viktig at finansministeren også skjeler
til de andre ordningene, slik at summen av det som er
viktig for den enkelte person, både skatt og
ytelser, ikke gir urimelige eller uforståelige
utslag.

