  Jeg må få lov til å komme
tilbake til disse spørsmålene når vi
legger fram statsbudsjettet for 2007. Men representanten Hoksrud
har helt rett i at vi nå driver et omfattende arbeid for å få en
mer konsekvent sammensetning av engangsavgiften, slik at også miljøhensyn
tas nærmere med i betraktningen når folk kjøper
bil, fordi engangsavgiften har såpass stor betydning. Da
vil det også være et forhold
som man tar sterkere med i vurderingen når man anskaffer
seg ny bil – ikke bare hver
gang man står ved bensinpumpa.

Men jeg må understreke en gang til
at overgangsreglene når det gjelder disse engangsavgiftene,
har vært veldig lempelige. Vi har hørt på næringen
underveis, nettopp for å gjennomføre
det slik at det ikke skal få urimelige effekter
for enkelte. Men det vil selvsagt alltid være
slik at en og annen faller utenfor. Slik er det dessverre
alltid når vi setter en tidsfrist.





                

