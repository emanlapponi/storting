 For det første kan ikke
representanten Sanner utlegge det svaret jeg nettopp har
gitt, som en generell motstand mot medeierskap i bedrifter. Men
jeg har prinsipielle og viktige fordelingspolitiske begrunnelser
for ikke å ønske å bidra
til det gjennom skattestimulanser. Det er på grunn av fordelingspolitikken.
Selv om også ansatte med helt vanlige inntekter
nå kjøper aksjer i egen bedrift, vil fordelene
av skattestimulanser komme dem som har høyest
inntekt, mest til gode. Fordi vi trenger et skattesystem der en
har likebehandling av ulike inntekter i bunnen, er det en vei som
jeg vil advare mot.

Man kan selv tenke seg andre sperrer
som i dag er med på å gjøre det mer tungvint å bli
medeier i egen bedrift. Det kan dreie seg om lovverket
og om andre forhold, men det vil ofte ligge
utenfor det som er finansministerens konstitusjonelle ansvar. Derfor
vil Regjeringen komme tilbake til dette spørsmålet
på et senere tidspunkt.

