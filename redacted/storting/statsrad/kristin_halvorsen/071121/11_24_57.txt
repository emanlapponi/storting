  Som representanten Kvassheim har lagt merke
til, har vi gjort diverse forbedringer
når det gjelder frivillige organisasjoner, og endret
beløpsgrenser som ikke har vært endret
på veldig mange år, over 10–15 år.
Det betyr at dagens regjering er positivt innstilt på å finne gode
rammebetingelser for frivillig arbeid. Jeg pleier å si
at det er kassereren som er den virkelige helten i det frivillige
Norge, for det er kanskje det arbeidet som synes minst, som er mest
trælete, og som foregår rundt kjøkkenbordene, ofte etter
Kveldsnytt! Så det er viktig at en lager så enkle,
oversiktlige og romslige regler som mulig.

Man har, som Kvassheim sier, også hensynet
til dem som driver næringsvirksomhet, og som kan utkonkurreres av
store og kanskje mer profesjonelle idrettslag. Jeg ser hele veien
på om det finnes mer fornuftige avgrensninger i forhold
til hvor disse konkurranseflatene går, og det kommer jeg
til å fortsette å gjøre. Det er denne
avveiningen vi må finne ut av hele veien.

