 Jeg har bare en kort, liten merknad til denne saken. I spørsmålet om
                  rederibeskatning har Regjeringen hele veien lagt til grunn at den andelen av
                  skattekredittene som skulle gå til miljøinvesteringer, skulle kunne kjøres som
                  egenkapital. Det mener vi at vi har hatt rett til. Vi har hatt faglige vurderinger
                  som har støttet vårt syn på det, men revisorene har ikke gjort det – heller ikke
                  internasjonale revisorer har gjort det. Og da kommer man til et punkt hvor
                  spørsmålet blir: Skal man holde ord i forhold til Rederiforbundet? Kostnaden ved
                  det er at incentivet til miljøinvesteringer blir noe redusert. Det er helt
                  åpenbart. Men her er det avveininger av ulike hensyn, og jeg synes det er riktig å
                  holde ord overfor Rederiforbundet, og det er det vi har gjort i denne saken. 

