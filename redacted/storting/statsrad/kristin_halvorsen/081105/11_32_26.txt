 Det er selvfølgelig viktig å gå gjennom hvordan disse tingene er vektet. Men utgangspunktet for spørsmålsstilleren er den situasjonen vi nå har i finansmarkedet og situasjonen for Kommunalbanken og Kommunekreditt. Jeg vil advare mot at man nå i lys av disse utfordringene senker kravene til det som dreier seg om soliditet. Det kan være en spørsmålsstilling vi får opp i mange sammenhenger.


Bortsett fra dette skal jeg ikke avvise problemstillingen, men jeg mener at begrunnelsen for å sette kapitaldekningskravet der det nå ligger, er god, og er godt belyst.


