 Vi er ikke ukjent med at enkelte kommuner på enkelte tidspunkt har hatt store problemer. Likevel har man klart å ordne opp i de situasjonene på en slik måte at man ikke har kommet i en situasjon der man har misligholdt sine forpliktelser, så vidt jeg vet. Jeg er enig i Kredittilsynets utgangspunkt, at det er forskjell på den sikkerheten den norske stat stiller opp med, og den kommuner og fylkeskommuner kan stille opp med, og at man vurderer den risikoen ulikt. Det synes jeg det er en rimelig god begrunnelse for i utgangspunktet.


Så til situasjonen for kommuner som nå rapporterer om utfordringer med finansiering. Vi har en utfordring når det gjelder finansmarkedet, med rentenivå osv., som spørsmålsstilleren var inne på innledningsvis. Men jeg tror vi skal være veldig varsomme med å koble vårt ønske (presidenten klubber) om å se et finansmarked som fungerer bedre, (presidenten klubber igjen) med bedre muligheter for kommunene til å låne og de spørsmålsstillingene som her tas opp av representanten Flåtten.


