 Jeg ser de problemstillingene som representanten
Flåtten tar opp.

Det er egentlig et voldsomt press på å finne
unntak fra og lempninger i momssystemet, samtidig som momssystemet
er en viktig del av finansieringen av vår velferdsstat.
Det er bakgrunnen for at finansministeren hver gang noen
tar opp et spørsmål om momssystemet, ikke
kan si at dette fikser vi et unntak for. Summen av det ville vært milliarder
i tapte inntekter, selv om det for så vidt er små saker
vi behandler hver gang.

Når jeg og departementet har kapasitet
til det, skal vi se nærmere på dette. Men representanten
Flåtten kan ikke av mitt svar utlede et løfte
om at det vil bli momsfritak også for private
eiere.

