 Vi er i en situasjon der skattemyndighetene
er blant de offentlige etater som får best skussmål
av forbrukerne og skattyterne. Det er veldig gledelig. Det betyr
at de har lagt seg enormt i selen for å være
i front når det gjelder forenklinger, når det
gjelder muligheter for elektronisk å melde tilbake på selvangivelsen,
sende SMS osv. Vi gjør mange forbedringer
i den retning. Det er selvfølgelig også for å ha
en effektiv behandling av sakene.

Jeg har ikke oppfattet at det har
vært en storm av innsigelser fra ligningsfunksjonærer
når det gjelder den måten vi behandler dette på.
Jeg har også oppfattet at den informasjonen som
skattyterne får, er tilstrekkelig. Hvis det er mange henvendelser
angående dette, kan vi gjerne foreta en undersøkelse.
Men jeg synes kanskje ikke vi skal gjennomføre
store endringer i dagens praksis fordi representanten Skovholt Gitmark
har fått en mail.

