 Omsetning av fiskekort og av jaktkort for småvilt-
og villreinjakt i bygdeallmenninger, i statsallmenninger og på annen
statlig grunn blir etter forvaltningspraksis med hjemmel
i merverdiavgiftsloven § 70 ikke ilagt merverdiavgift.
Disse unntakene har i hovedsak vært basert på Justis-
og politidepartementets lovavdelings vurdering av at retten
til jakt og fiske etter fjelloven er en allemannsrett
som ikke kan omsettes i merverdiavgiftsrettslig forstand.

De aktuelle bestemmelsene om jakt og fiske
i finnmarksloven er sammenlignbare med tilsvarende bestemmelser
i fjelloven. Det er av den grunn også gitt dispensasjon
for Finnmarkseiendommens omsetning av jakt- og fiskekort, noe som
innebærer en videreføring av det tidligere
avgiftsregimet for slik omsetning i Finnmark.

Selv om det er uttrykkelig bestemt
i loven at omsetning av rett til jakt og fiske skal være
merverdiavgiftspliktig, er det etter forvaltningspraksis
langt tilbake i tid etablert så mange unntak
fra dette utgangspunktet at merverdiavgiftsplikten i dag hovedsakelig
kun omfatter private grunneiere – noe spørsmålsstilleren
er inne på i sitt spørsmål. Hele
området merverdiavgift for omsetning av jakt- og fiskekort
trenger derfor en gjennomgang. En slik gjennomgang vil imidlertid
kreve en del ressurser og tid – noe vi pr. i dag ikke
har prioritert.

Gunn Olsen hadde
her overtatt presidentplassen.

