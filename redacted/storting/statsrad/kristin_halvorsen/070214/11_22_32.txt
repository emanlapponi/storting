  Ja, vi deltar aktivt når det gjelder
dette franske sporet for en flyavgift, og vi sonderer
mulighetene for å få flere land med på å tenke
at en valutaskatt kan være med på å finansiere
bistand. Det er selvfølgelig fordi vi har et sterkt internasjonalt
engasjement. Norge prioriterer bistand høyt,
og jeg gir gjerne honnør til Kristelig Folkeparti
for den jobben de gjorde i regjering ved å klare å holde
et høyt nivå på dette.
Vi har som ambisjon å trappe videre opp. Hvis vi også kan
bidra til at andre land gjennom ulike former for finansieringsordninger
er med på å trappe opp sin innsats, kan vi få til
langt mer enn det vi bare klarer over norske
statsbudsjetter.

Jeg deler det engasjementet som representanten
Syversen har. Mitt svar kan tolkes slik at vi jobber i internasjonale
sammenhenger for å se på muligheten for ulike
former for internasjonale finansieringsordninger for å øke bistanden.
Jeg vil gjerne komme tilbake til Stortinget med en orientering når
vi har kommet et stykke på vei, slik at det er noe av substans å melde.





                

