 Som jeg sa i mitt svar, er de dispensasjonene som er gitt, gitt på individuelt grunnlag. Jeg gikk jo også gjennom det som er et tema i spørsmålet fra representanten Aspaker, men som jeg ikke kan gå inn på, fordi jeg ikke kan forskuttere en eventuell klagebehandling, og det er spørsmålet om hvorvidt det er store endringer når det gjelder den teoretiske delen fra Reform 94 til Kunnskapsløftet.


Det jeg vil anbefale, er at de søker om dispensasjon, og så skal vi bruke det lovverket og de forskriftene vi har, så fleksibelt som mulig, slik at voksne folk som har et ønske om å avlegge fagbrev, skal bli behandlet så rimelig som mulig i forhold til det regelverket vi har lagt opp til.


