 Det er jo ikke det dette dreier seg om. Det er klart at alle foresatte har fri mulighet til å skaffe seg informasjon om det som måtte være tilbudet når det gjelder private skoler. Det som dette dreier seg om, er om kommunene er pålagt eller pliktig til å utlevere lister over førsteklassingene, sånn at private skoler aktivt kan oppsøke foreldre som ikke har tenkt den tanken. Det er det dette dreier seg om. Så jeg tror ikke vi skal gjøre dette til et større spørsmål enn det det er. Dette er informasjon som kommunene har, og de er pliktig til å gjøre den avveiningen mellom personopplysninger og offentleglova.


Akhtar Chaudhry hadde her overtatt presidentplassen.






                

