 Jeg tror ikke vi skal forskuttere hva dette utvalget vil komme med av konklusjoner. Men jeg vil understreke: Etter mandatet skal uvalget ha som utgangspunkt at det ikke skal være forskjell på revisjonsplikten avhengig av om foretaket driver virksomhet i Norge gjennom NUF, eller om selskapet er norsk. Jeg regner med at utvalget går inn i denne problemstillingen, og at vi på dette tidspunktet, den 2. juni 2008, er et skritt nærmere det som er spørrerens intensjon med spørsmålet som stilles i dag. 




