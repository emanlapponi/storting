 Jeg vil
være veldig forsiktig med å gå inn i en ytterligere diskusjon
om dette forholdet eller andre forhold som diskuteres når det gjelder
skatt. Det er selvfølgelig fordi en del av de skattereglene som gjelder
i dag, benyttes av folk som har god råd. De har en betydelig mulighet
til å drive skatteplanlegging hvis vi driver en omfattende, offentlig
debatt om disse spørsmålene. 

Men vi foretar, på
generelt grunnlag, en gjennomgang - selvfølgelig - av skattereglene
slik de er nå, og skal også evaluere skattereformen når
vi har tilstrekkelig informasjon om hvordan den faktisk har slått
ut. Et av problemene for å finne ut av det handler om de enormt store
tilpasningene som ble gjort i 2004 og 2005, og som forstyrrer de opplysningene
vi har om hvordan skattereformen faktisk har fungert. Jeg regner med at
vi både i budsjettet for 2009 og i den evalueringen som jeg kan komme
tilbake til Stortinget og orientere om gjennomføringen av, kommer
til å komme inn på de spørsmålene som Syversen
her tar opp. 

