  Nå har jeg gitt Stortinget og Svein
Flåtten et nyansert og drøftende svar, for dette
er ikke enkle spørsmål, og det er klart
at spørsmål rundt personvernhensyn må være nøye
med i denne vurderingen.

Det er heller ikke slik at jeg nå varsler
at en offentliggjøring av tilleggsskatt kommer til å bli
gjennomført, men det er ett av de virkemidlene som jeg
mener at det er rimelig å vurdere, og så må vi
gå balansegangen i forhold til hva som er rimelig når
det gjelder personvernhensyn. Jeg har altså ikke
konkludert på om dette er et forslag som jeg kommer til å legge
fram for Stortinget, men jeg ønsker å være åpen
i forhold til forslag som kan være effektive
når det gjelder å bekjempe skattekriminalitet.
For en del av dem som virkelig har store midler i samfunnet, er
det ikke straffeskatten i seg selv som kanskje svir mest,
men det omdømmetapet det vil være å ha
vært blant dem som med åpne øyne
har ønsket å unndra fellesskapet penger
som de er pliktige til å betale.

Eirin Faldet hadde
her overtatt presidentplassen.

