 Det er jo et av de momentene som må diskuteres.
Men jeg har lyst til å understreke alvoret bak at denne
typen forslag kommer opp. Det er jo fordi vi har et betydelig problem
når det gjelder skatteunndragelser, som betyr at en del
kanskje ressurssterke mennesker unndrar seg den skatten som de i utgangspunktet
egentlig skal betale, noe som undergraver hele samfunnets
skattemoral, og særlig i forhold til folk som har helt
vanlige og alminnelige inntekter og betaler sin skatt, om ikke
med jublende glede, så i hvert med forståelse.
Så jeg har ikke tenkt å bidra til å skyte
ned noen forslag som kommer, og særlig ikke
fra dem som arbeider med dette feltet, nemlig de ansatte i skatteetaten
og i ligningsvesenet, fordi for dem er jo dette et problem
der de må komme opp med forslag også om
hvordan vi skal kunne bekjempe dette i større grad, og
jeg tar imot dem med det største alvor.

