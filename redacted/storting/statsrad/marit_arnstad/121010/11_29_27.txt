 Som jeg viste til, er altså overføring av gods fra vei til bane og sjø en viktig del av inneværende NTP fra 2010–2019, men det er ingen tvil om at det også vil være en meget viktig del av arbeidet fram mot den neste nasjonale transportplanen, som skal framlegges i løpet av vårsesjonen.


Jeg kan ikke forskuttere utfallet av det pågående NTP-arbeidet, men jeg kan forsikre om at spørsmålet om å få en bedre sammenheng mellom både veinettet, banenettet og også godstransport over sjø er en viktig del av det arbeidet. Blant annet er regjeringen opptatt av spørsmål om en egen nærskipsstrategi, fordi vi også ser dét som en viktig bit av å få realisert mer gods over fra vei til sjø. I budsjettet for 2013 har vi foreslått å sette av 25 mill. kr til oppfølging av den nærskipsstrategien. Det er også ting vi tar med oss inn i neste Nasjonal transportplan.


Så har representanten helt rett i at her er det mange aktører som er nødt til å samarbeide best mulig.






                

