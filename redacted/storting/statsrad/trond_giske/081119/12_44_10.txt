 Nei, vi har full tillit til styret og ledelsen i Operaen, men når vi ber om en orientering, er det fordi vi ønsker å få informasjon direkte og ikke kun gjennom media.


Vi gjennomfører tidenes løft i de offentlige kulturbevilgningene, nesten 2 milliarder kr siden regjeringsskiftet. Veksten i 2009 er dobbelt så stor i reelle tall som under hele forrige stortingsperiode til sammen. Det skal ikke forhindre institusjonene i å gjøre en god jobb på sponsorsiden.


Operaen gjør en god jobb, og jeg tror ikke man skal ha så store ambisjoner utover det som ligger i budsjettet. Det er kanskje mer disse 800 000 besøkende. Operaen sier at det medfører kostnader – ekstrakostnader til renhold osv. Det er da vi sier at ekstrakostnadene ved å få 800 000 besøkende må man kunne klare å dekke med ekstrainntekter ved å få 800 000 besøkende. Det kan ikke være en urimelig forventning. Men vi skal nok ha en bunnsolid offentlig finansiering av Operaen, med en enorm økning de siste årene – og sikkert også i framtiden.






                

