 Jeg tror nok at representanten Lånke
og jeg er veldig enige om lokalradioenes betydning – at
de betyr veldig mye for lokalt kulturliv, for lokalt demokrati,
debatt og identitet, og at det gjøres et veldig godt arbeid
i mange lokalradioer med ganske begrensede økonomiske
midler, bl.a. fordi man kanskje ikke så lett
får tilgang til de store nasjonale reklamekampanjene som
de større kommersielle radiokanalene får.

Radiobingo er en viktig inntektskilde. Jeg
tror nok at vi må bestemme oss ganske
raskt for om vi skal heve taket eller ikke,
og behandle alle søkere likt. Jeg tror ikke
det ville bli veldig godt mottatt av andre aktører
på det samme markedet om én enkeltstående
radio skulle få en annen omsetningsgrense enn de andre.
Det viktigste vurderingsspørsmålet
blir kanskje hvilket utslag dette får i forhold til andre
typer bingoer som også finansiers ved mye frivillighet.
Hvis vi mener at det kan håndteres, vil vi heve
taket.

