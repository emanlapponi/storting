 Jeg tror det er en felles interesse
hos spørreren og meg at det ikke er de økonomiske
interessene som skal bestemme hva som skal komme
til uttrykk på norske skjermer. Derfor tror jeg også vi
deler det standpunkt at vi er svært kritiske til å åpne
for politisk TV-reklame, som jo også ville åpnet
for at tilsvarende krefter ville fått kringkastet sitt
budskap, mens andre som ikke hadde råd, ikke
ville blitt hørt.

Vi er som sagt i full gang med en gjennomgang
av regelverket, men jeg kan ikke på forhånd
begynne å godkjenne programmene eller kontrollere
at de ikke er sponset. Det må være
en etterhåndskontroll. NRK skal ikke bare
ha strenge regler for reklame og sponsing, men de skal også ha
en full redaksjonell frihet fra eier
og fra politiske myndigheter. Derfor må vi ta vare
på det systemet vi har for etterkontroll. Så får
vi se når Medietilsynet eventuelt tar opp denne
saken, hva dommen blir.





                

