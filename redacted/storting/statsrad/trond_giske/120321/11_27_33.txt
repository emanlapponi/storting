 Det er det. Vi har en god framdrift på dette. Vi går igjennom bygningsmassen for å se om det er bygg som ble med Entra den gangen det ble utskilt, eller som er i Entras eie nå, som mer naturlig f.eks. hadde hørt til i Statsbygg, få en opprydding i det, før Entra eventuelt selges, fusjoneres eller får en annen eiersits. Men dette avhenger jo også av pris, av en god kunde. Fordi vi – som jeg sier – har god tid og Entra gir god avkastning, trenger vi ikke å forhaste oss. Vi vil prøve å få mest mulig ut av dette, til beste for fellesskapet.


For disse datasentrene spiller det jo ingen rolle, for den forretningsmessige rammen rundt dette – for Entra som for private – vil være den samme som nå. Den eneste forskjellen er – og jeg kan forsikre om at vi har en nær dialog med Entra om disse spørsmålene – å prøve å formidle også distriktskommunenes syn, slik at Entra er klar over det og tar det med seg i sitt arbeid. Vi støtter opp om disse distriktsinitiativene, og det er ikke noe mål for oss at Entra skal gjøre investeringer som konkurrerer med dem, men det er til sjuende og sist Entras beslutning.






                

