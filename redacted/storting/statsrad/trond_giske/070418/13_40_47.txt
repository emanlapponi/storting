  Regjeringen er veldig opptatt av at TV-seerne
i Norge både skal ha valgfrihet mellom
ulike kanaler og mellom ulike distribusjonsplattformer.
Det er nettopp derfor vi nå jobber med å få etablert
et digitalt bakkenett, som representanten Knudsen viser til. Det
fører til at man får enda flere plattformer å velge mellom
og øker konkurransen mellom ulike distributører.
Så vidt jeg husker, har vel partiet til Knudsen vært
imot å få bygd ut det digitale bakkenettet, i
hvert fall den måten som det nå blir etablert
på.

Jeg er av den oppfatning at når vi
får flere plattformer, vil også presset
på satellittplattformen øke i forhold til konkurranse.
Særlig prismessig vil man gjennom den konkurransen være
nødt til å ha konkurransedyktige priser og en
innholdspakke som er tilpasset forbrukerne.

Når det igjen gjelder vurderingen
av det konkurranserettslige i avtalen mellom Telenor og
Canal Digital, er det ikke Regjeringen som gjør
den vurderingen. Det er det konkurransemyndighetene som gjør.
I dette tilfellet er det ESA som vurderer det etter EØS-reglene,
og også norsk konkurransepraksis må være
i overensstemmelse med EØS-regelverket.





                

