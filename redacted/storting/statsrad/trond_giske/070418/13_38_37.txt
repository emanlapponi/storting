  For Kulturdepartementet er det i hvert fall én
vesensforskjell mellom automatsaken og denne, nemlig at
vi er part i saken. Det forandrer litt på engasjementet
når det faktisk er den norske stat som er innklaget
og Stortingets vedtak det blir stilt spørsmål
ved, og det er det som er til vurdering i ESA og EFTA-domstolen.
Da er det ganske naturlig at både ansvarlig
statsråd og Regjeringsadvokaten engasjerer seg ganske
kraftig. Det er helt vanlig prosedyre.

Her er det altså et spørsmål
om den privatrettslige avtalen som TV 2 har gjort med Canal Digital,
er tillatt etter konkurransereglene eller ikke – og
den ligger til vurdering i ESA. Det er ikke en sak der
vi er part. Vi må forholde oss til regelverket, slik som
private aktører må gjøre. Når
saken ligger til vurdering i ESA, vil det være
feil av oss å gå inn og vurdere det etter
konkurranseloven § 14, fordi EØS-retten også setter
rammer for anvendelse av konkurranseloven i Norge.

