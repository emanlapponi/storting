  Det at representanten Lånke tar opp dette i spørretimen, er jo én av måtene å sette søkelyset på denne saken på. Det er viktig, og representanten skal ha all ære for det.

Det er - som representanten sier - IOC som eier OL, og det er den lokale OL-arrangøren som står for de lokale produktene. Men nettopp ved at Beijing og Kina arrangerer OL, har vi en ypperlig anledning til å få lagt ekstra trykk på denne saken. Det vil i første runde være Norges Idrettsforbund og Olympiske Komité som gjennom sine organer og samarbeidssystemer tar opp dette - noe de har forsikret meg om at de vil. I den grad de ønsker «backing» fra meg som idrettsminister eller fra Regjeringen for øvrig, skal vi selvsagt bidra.





                

