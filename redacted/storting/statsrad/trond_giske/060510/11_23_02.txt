 Som vi også snakket om i
den muntlige spørretimen, har ikke jeg valgt
den linjen at vi skal rette en moralsk pekefinger mot noen
av aktørene på spilleområdet. Verken Røde
Kors, Kreftforeningen eller de politiske partiene
skal stilles til rette for det regimet som er i dag. Det er vår
oppgave som politiske myndigheter å lage et regelverk
som gjelder for alle, og som alle skal følge.

Det er helt riktig at et vesentlig poeng for
Stortinget den gang man vedtok loven i 2003, var at man måtte
ha gode kompensasjonsordninger. Den kompensasjonen skal komme
når Norsk Tipping overtar automatdriften. Det sier
seg selv at den kompensasjonen ikke er på plass
før vi får gjennomført det som Stortinget
har vedtatt, og det er det vi nå jobber med. Da vil også kompensasjonen
komme i form av en andel av spilleoverskuddet fra Norsk Tipping,
men en lavere andel, fordi vi skal redusere spillingen og dermed
spilleavhengighetsproblemet.

