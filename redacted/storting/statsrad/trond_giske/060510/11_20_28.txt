 Jeg synes representanten Molvær Grimstad,
som jeg tror deler de samme målsettingene som Regjeringen
når det gjelder å få kontroll over pengespillproblemene,
har en litt defaitistisk innstilling til saken i EFTA-domstolen.
Jeg er, i likhet med min forgjenger og Molvær Grimstads
partifelle, den forrige kulturministeren, Svarstad Haugland,
svært optimistisk til at vi skal vinne fram i retten. Lagmannsrettens kjennelse
gav jo staten fullt medhold. Høyesterett
skulle egentlig behandle saken, men så kom altså ESA
inn og brakte saken inn for EFTA-domstolen. Etter mitt
syn skulle det ikke være noen
grunn til at EFTA-domstolen skulle komme til en annen kjennelse
enn lagmannsretten. Det er nøyaktig
de samme reglene man bygger på.

Hva som eventuelt skal skje dersom
vi mot formodning skulle tape saken i EFTA-domstolen,
har ikke Regjeringen tatt stilling til. Men det ligger
i sakens natur at det da er to alternativer. Det ene er totalforbud
mot spilleautomater, det andre måtte være å innføre
en slags konsesjonsordning for en eller flere aktører.
Men der har Stortinget tidligere sagt at det ikke er en
fullgod løsning for å få kontroll over
pengespillproblemet.

