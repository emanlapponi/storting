  Dette er en sak som er omtalt i budsjettproposisjonen
med et søknadsbeløp på 32 mill. kr fra
Kultur- og kirkedepartementet. Av denne summen er 21 mill. kr allerede
bevilget.

I møte med Nordland fylkeskommune
8. august i år og nytt møte 25. oktober
fikk Kultur- og kirkedepartementet opplyst at kostnadsanslaget for
prosjektet er økt fra 70 mill. kr til 82 mill.
kr, og at prosjektkostnadene er delt i to: 60 mill. kr til bygningen
og 22 mill. kr til utstilling og innhold i bygningen.

Fylkeskommunen opplyste at Hamarøy
kommune og Nordland fylkeskommune til sammen har bevilget 28 mill.
kr til bygningen. Selve bygningen vil da være
finansiert med et tilskudd på 32 mill. kr fra Kultur- og
kirkedepartementet.

Med hensyn til status for finansiering
av utstilling og innhold i den planlagte bygningen er Kultur- og
kirkedepartementet orientert om at det foreligger
tilsagn om 1,5 mill. kr av et behov på 22 mill.
kr. Departementet er informert om at det arbeides med å framskaffe
finansiering til den resterende delen av prosjektet.
I tråd med den praksis Kultur- og kirkedepartementet alltid
følger ved vurdering av tilskudd til slike investeringsprosjekter,
vil departementet kunne fremme bevilgningsforslag til prosjektet
når midlene til utstilling og innhold i bygningen er på plass,
dvs. når prosjektet er fullfinansiert.

