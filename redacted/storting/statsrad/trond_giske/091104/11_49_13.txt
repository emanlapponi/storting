 Det er mangel på etterspørsel etter de tjenestene og produktene som byggenæringen leverer, som er hovedårsaken til krisen, ikke regler for midlertidig ansettelse eller skatteregler. Det staten dermed kan gjøre, er å bidra til at etterspørselen holdes såpass høy at arbeidsløsheten, antall permitteringer og oppsigelser blir minst mulig.


Da statsbudsjettet for 2009 ble lagt fram i fjor høst, ble det av høyresiden kritisert for å være for ekspansivt. Det viste seg at det var altfor lite ekspansivt da finanskrisen slo inn for fullt, og vi fikk krisepakken i januar, som bidrog med veldig store stimulanser av økonomi. En av de sektorene som ble mest stimulert, var nettopp bygg- og anleggssektoren, både gjennom økte bevilgninger til vedlikehold og rehabilitering av statlige bygg, som sykehus, universitet, høyskolebygg, kulturbygg osv., ved en kraftig styrking av kommunenes rammer for å utføre den typen raskt vedlikehold, og ved å stimulere økonomien totalt sett, som også gjør at privatpersoner fortsetter med å etterspørre den typen tjenester.


Det lave rentenivået har i tillegg ført til … (presidenten avbryter).


