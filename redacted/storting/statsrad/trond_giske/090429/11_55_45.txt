 Meg bekjent er det ennå ingen land som har fastsatt en dato for slukking av
                     FM-nettet. Når det gjelder både utviklingen av teknologi og kanskje også
                     masseproduksjon som sikrer rimelige apparater, er vi nok avhengig av at flere
                     land gjør dette samtidig. 

Jeg er enig i at digitalisering er framtiden. Jeg er enig i at vi på et eller
                     annet tidspunkt skal slukke FM-nettet, men jeg mener at det må være et
                     fundamentalt krav at innholdsleverandørene og distributørene har utviklet et
                     tilbud som oppleves som et radikalt forbedret tilbud. 

Fortsatt er det slik at selv i Rennebu, eller kanskje spesielt i Rennebu siden
                     det ligger langsmed Dovrebanen med mye god infrastruktur, er det mulig å høre
                     på radio via nett. Du kan få et utall kanaler via Internett, selvsagt ikke med
                     den lydkvaliteten som FM eller enda bedre, digital radio kan gi. Den dagen
                     dette både har en dekningsgrad og et innhold som publikum vil etterspørre, tror
                     jeg tiden er kommet for det store teknologiskiftet. 





                

