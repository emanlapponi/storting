 Som jeg sa i mitt første svar, sa vi i kringkastingsmeldingen, som vi fikk
                     tilslutning til fra Stortinget, at å ta stilling til en dato skal vi gjøre når
                     minst halvparten av husstandene har digital radio. Det må være i hvert fall en
                     terskel som må være nådd før vi begynner å diskutere slukningsdato for
                     FM-nettet. 

Det vesentlige må være at publikum opplever at digital radio er en fordel. Det
                     er ikke bare leverandørenes, innholdsprodusentenes og distributørenes kostnader
                     som er viktige i dette bildet, men også at publikum har et godt tilbud. 

Til forskjell fra digitaliseringen av tv tror jeg opplevelsen av merverdi av en
                     digitalradio foreløpig er begrenset. Det er det opp til aktørene å utvikle. Jeg
                     er helt sikker på at digital radio er framtiden, og at vi på et eller annet
                     tidspunkt skal slukke FM-nettet, men det må være i en situasjon hvor publikum
                     opplever dette som et kraftig forbedret tilbud for deres vedkommende. 

