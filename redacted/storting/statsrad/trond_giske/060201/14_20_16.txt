 Det er ønskelig med en snarlig evaluering
av boksituasjonen fordi det kan være behov for
justeringer av de konkurranserettslige føringene som ble
gitt ved kongelig resolusjon 17. desember 2004 og forskrift
om bokomsetning 29. april 2005. Bokklubbsystemet
har vært vesentlig i formidlingen av et bredt tilbud kvalitetslitteratur
over hele landet. Det kan være at enkelte viktige
endringer kan være irreversible hvis vi ikke
får justert dem i tide. Derfor er det avgjørende å komme
raskt i gang med innsamlingen av objektiv statistikk
for bokbransjen som kan legges til grunn for en vurdering av hvordan
de nye markedsforholdene ivaretar våre litteraturpolitiske
målsettinger.

Først på bakgrunn av en evaluering
vil det eventuelt være grunnlag for å differensiere
rabattsatsene mellom ulike salgskanaler. Det er viktig å være
i dialog med aktørene om utviklingen i bransjen,
og det har Regjeringen tenkt å være.

