 Jeg er glad for representantens sterke engasjement for dette temaet. Litteratur, leseopplevelser, skal være for alle, ikke for de få. Det at man har mulighet også om man er svaksynt eller blind, er viktig, og dette tilbudet legger til rette for det.


Det løftet vi gjør spesielt for Norsk lyd‑ og blindeskriftbibliotek i 2009, er stort. Det er en del av Kulturløftet. Det å legge til rette for kunst‑ og kulturopplevelser for alle grupper er en meget sterk bærebjelke i den satsingen. En økning på 9 pst. i 2009 til Kristent Arbeid Blant Blinde og svaksynte er jo en stor prosentvekst, selv om beløpene ikke blir så store. Innenfor Kulturløftet er det absolutt rom for også denne type satsing.


