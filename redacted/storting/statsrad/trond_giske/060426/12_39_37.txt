  Jeg er for alle de tingene som kan
gjøre at det er levelig i distriktene. Derfor har vi en
aktiv distriktspolitikk, og Norsk Tipping er opptatt av kundene sine
i distriktene.

Men Norsk Tipping lever ikke i et
vakuum, de lever under noen rammebetingelser. Jeg mener
følgende rammebetingelser skal til for at Norsk Tipping
skal ha flest mulig kommisjonærer i distriktene:

For det først må det bo mange
folk i distriktene. Det betyr at det må være
arbeidsplasser i distriktene. Det oppnår vi bl.a. med en
aktiv landbrukspolitikk og en politikk for primærnæringene.
Der har Regjeringen, tror jeg, en veldig offensiv politikk, sammenliknet
med spørsmålsstillerens parti i hvert fall.

For det andre må vi begrense
de andre spillene, de som er på Internett, de
som ikke gir overskudd til veldelige formål,
og som nå tar omsetning bort fra Norsk Tipping. For jo
mer folk spiller på Norsk Tipping, jo mer lønnsomt
er det også å ha kommisjonærer
i distriktene. Det er disse rammebetingelsene som virkelig avgjør
hvor mange folk i distriktene som får Norsk Tippings tilbud
i sin lokalbutikk. Hvis man tror man kan kompensere dramatiske endringer
i de rammebetingelsene, med negativt fortegn for distriktene, med
at man f.eks. subsidierer kommisjonærer eller
pålegger Norsk Tipping å ha dem i små butikker
uten folk rundt, tror jeg man tar feil.





                

