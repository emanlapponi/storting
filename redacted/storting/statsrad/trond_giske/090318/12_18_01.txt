 Det jeg kan garantere, er at vi i revidert nasjonalbudsjett vil komme tilbake til Stortinget med en god orientering. Det har blitt forsinkelser. Det skyldes ikke statens forhold, det skyldes leverandørens forhold. Vi har en kontrakt med leverandøren. Det sikrer oss f.eks. i forhold til pris. Men framdriften har vært et problem. Når leverandøren har levert første byggetrinn av nødnettet i tråd med kontrakten, vil det bli gjennomført en evaluering. Så skal vi raskest mulig ta en beslutning for trinn 2. Det er viktig for oss at vi får et fullverdig nødnett som sikrer samfunnet, etatene og publikum den nødvendige tryggheten for at nødnettet kan legge til rette for at man kan løse sine oppgaver overfor publikum på en tilfredsstillende måte.






                

