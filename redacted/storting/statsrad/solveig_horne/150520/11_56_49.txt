 Jeg kan forsikre representanten om at dette blir fulgt opp tett, og den endringen som blir gjort fra høsten av, får vi en evaluering på i løpet av året. Jeg har også hatt møte med både Oslo, Bergen og Drammen kommune for å imøtekomme ønskene fra de kommunene, der de ønsker å spisse og målrette den gratis kjernetiden mer enn det som har blitt gjort før. Det ble gjort fra høsten av, men samtidig får vi nå fra høsten 2015 en nasjonal ordning som vil komme flere barn til gode, som er veldig viktig å ha med seg.


Så har jeg lyst til å presisere at alle fire- og femåringer i Groruddalen og i Oslo Sør får tilbud og kommer til å få tilbud om gratis kjernetid uavhengig av foreldrenes inntekt. Det er en ordning som vil fortsette ut den avtaleperioden, så det vil sikre den satsingen som er i de bydelene.






                

