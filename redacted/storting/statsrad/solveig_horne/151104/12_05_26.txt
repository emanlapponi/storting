 Som jeg svarte i mai: Denne områdesatsingen kommer til å fortsette i 2015/2016 i Groruddalen og i 2016/2017 i Oslo Sør. Men det har vært naturlig at vi faser ut den refusjonsordningen av foreldrebetaling som er knyttet til forsøk med gratis kjernetid ved utgangen av barnehageåret. Det er slik det gjøres ved andre regelendringer i barnehage- og skolesektoren, og da er det naturlig at den ordningen blir faset ut i juni. Jeg har også lagt til grunn at det ikke er hensiktsmessig å videreføre ordningen fram til årsskiftet, dvs. å starte opp med foreldrerefusjon for et halvt barnehageår fra august og fram til jul. Isteden mener jeg at det er logisk å følge barnehageåret.


Så vil jeg avslutningsvis også gjøre oppmerksom på at IMDi sendte et rundskriv rundt til kommunene for andre halvdel 2015 der kommunene ble informert om at de ikke kunne regne med tilsvarende midler i årene framover.


