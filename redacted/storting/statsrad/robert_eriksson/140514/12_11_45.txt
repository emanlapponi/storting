 La meg si det slik at jeg er ikke så opptatt av at man skal ha store planer, det har jeg sagt fra denne talerstolen tidligere. Jeg er heller ikke opptatt av at det er antallet planer som er det viktigste for resultatene. Det som er det viktigste, er hvilke tiltak man treffer for å ta de useriøse. Det er tiltak som må utvikles kontinuerlig i forhold til hvordan vi ser at problematikken utbrer seg.


Jeg tar signalene fra Økokrim på dypeste alvor. Dette vil komme til Stortinget gjennom ulike saker. I den sektoren vi her snakker om, er det blant de ti tiltakene to som ligger under mitt departement. En del ligger under Justisdepartementet, og jeg vet at Justisdepartementet jobber med dem.


Vi følger opp – det er vi i full gang med – Arbeidstilsynet, som har hatt dette som ett av satsingsområdene. I tillegg jobber Samferdselsdepartementet med kabotasjeproblematikken. Det ble sendt ut forslag på høring den 21. april. Der venter vi på tilbakemelding, og det blir fulgt opp av det departementet.


Så det kommer fra ulike hold ulike saker til Stortinget.






                

