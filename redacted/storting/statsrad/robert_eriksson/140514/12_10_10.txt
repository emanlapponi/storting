 Når det gjelder de ulike tiltakene, vil jeg avvente med å kommentere dem til vi har innhentet den kunnskapen som er. Vi følger den fremdriften som også den forrige regjeringen la til grunn for bransjeprogrammet – den avtalen og det vi har blitt enige med partene om.


Så er jeg opptatt av at vi også skal treffe raske og riktige beslutninger og ha tiltak mot de useriøse. Derfor har vi innkalt partene i arbeidslivet til et møte den 10. juni i Arbeidslivs- og pensjonspolitisk råd. Jeg kunne gjerne ha ønsket at det møtet hadde blitt avholdt tidligere. De tidligere datoene som jeg har skissert for et slikt møte, har dessverre ikke latt seg gjennomføre for alle partene, nettopp på grunn av at vi står midt oppe i et lønnsoppgjør.


