 Nei, det er ikke av mistro til Pensjonistforbundet.


Gjennom SAKO-samarbeidet representerer Pensjonistforbundet i dag følgende organisasjoner når det gjelder pensjonister: Telepensjonistenes Landsforbund, Jernbanepensjonistenes Forbund, Politiets Pensjonistforbund, Statens vegvesens pensjonistforbund, Postens Pensjonistforbund, Fagforbundets pensjonistutvalg og LO Stats pensjonistutvalg. De blir representert gjennom Pensjonistforbundet.


Så er det andre organisasjoner som sier til meg at de vet også at de kan bli med i SAKO-samarbeidet og bli ivaretatt, men at det da er Pensjonistforbundet som må være budbringer i deres rolle i drøftingsmøtene. De ønsker å være en selvstendig aktør og være budbringer for det som de er opptatt av, overfor sine pensjonister.


Det tar jeg på alvor, og jeg klarer ikke i min villeste fantasi å dreie det dit hen at det skulle være noen mistillit til Pensjonistforbundet å slippe til flere, slik at flere aktører skal få muligheten til å komme med sitt syn for å ivareta sine pensjonister på en god måte.


