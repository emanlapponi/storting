 For det første så svekker vi ikke lovverket. Vi skal endre terskelen, sånn at det blir lettere for dem som i dag står utenfor arbeidslivet, å komme inn i arbeidslivet. Både FAFOs undersøkelse fra 2004, Atypisk arbeid, og flere norske undersøkelser som har vurdert internasjonale forskningsrapporter, viser at en oppmyking av midlertidige ansettelser – og vi snakker om en oppmyking, for å senke dørstokkterskelen litt – vil gi muligheten til at flere kan komme inn i arbeidslivet, både flere ungdommer, flere med innvandrerbakgrunn og flere med funksjonshemning.


Så er det jo ikke sånn at færre vil få lån, for én ting som iallfall er 100 pst. sikkert, er at de som står utenfor arbeidslivet, de som ikke har et arbeid, iallfall ikke får muligheter til å ta opp lån.


