 La meg begynne med å si at jeg legger til grunn at det er et generøst tilbud som luftambulansen her har fremmet, og det har man grunn til å stille seg positiv til.


Så mener jeg at hvis vi ser konturene av avgjørelsen om en slik permanent base om veldig kort tid, vil jeg anta igjen, uten at jeg skal ha detaljerte meninger om prosess og fremdrift på dette, at Helse Nord da vil åpne for en anbudskonkurranse for å finne det beste tilbudet. At de da i en fase viser varsomhet overfor hva en helt sannsynlig anbyder får av posisjon i den regionen, tar jeg til etterretning som et forhold de tillegger vekt. Så er det ikke slik at dette er et tilbud som blir tatt bort fra regionen – det er jo snakk om å opprette et tilbud i to måneder, som jeg ikke har noen grunn til å tvile på er et generøst tilbud.


Jeg har også merket meg at det stilles spørsmål fra enkelte om de ulike helikoptrene er egnet for det oppdraget. Jeg er heller ikke egnet til å konkludere på det. Jeg har tro på at styret i Helse Nord, når de kommer sammen og vurderer dette, har gode forutsetninger for å treffe beslutninger til det beste for befolkningen i landsdelen.


