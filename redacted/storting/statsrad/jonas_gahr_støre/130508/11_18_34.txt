 Jeg forstår at dette er et relevant spørsmål å stille, særlig på vegne av kommunen, som representanten nå er en ombudsmann for. Men det er komplekse problemstillinger der jeg ikke vil konkludere, med tanke på hvordan skattemidlene, eierskapet og overskuddet fra disse to enhetene fordeles. Jeg må forholde meg til at når det gjelder det ansvaret de har etter IHR-regelverket, forventer vi at de løser det innenfor den forpliktelse som loven gir. Det har vært gjort de senere år.


Så er det litt uklart hvilke belastninger dette er, og hva det eventuelt fører til av meromkostninger. Der er vi åpne for at Helsedirektoratet kan gjennomgå det, hvis det foreligger relevant dokumentasjon. Så får vi vurdere eventuelle ytterligere tiltak på bakgrunn av det.






                

