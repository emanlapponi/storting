 Representanten er inne på et interessant forhold når han peker på de belastningene som disse kommunene har, og det er utvilsomt noen slike i Ullensaker. Så er det også slik at disse kommunene også har en del attraktive sider, fordi det blir mye aktivitet og verdiskaping knyttet til det at folk reiser og passerer.


Det er ikke slik at det er satt av egne ressurser for å skulle kompensere på dette området, men vi lytter til de bemerkningene som er kommet fra noen av disse fire Point of Entry-kommunene. Det er direktoratet som i første omgang vil vurdere dette materialet, se på det, og så vil departementet holde kontakt med kommunene. Men det er ikke tatt noen beslutning og heller ikke laget en spesiell liste med kriterier for å vurdere det, men vi er i alle fall åpne for at det i særskilte situasjoner kan gjøres tilgjengelig. Det regner jeg med blir gjort i bl.a. kommunen som representanten viser til.


