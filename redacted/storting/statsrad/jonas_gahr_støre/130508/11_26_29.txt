 Jeg tror jeg nå uttrykte meg ganske klart i retning av det å få en permanent base og en rask avgjørelse av det virker klokt. Jeg respekterer at den avgjørelsen skal tas i nord, men jeg har inntrykk av at det er i den retningen tenkningen går. Så skal jeg ta alle forbehold om at styret vil ta den beslutningen. Det er punkt én. Det tror jeg er i samsvar med det andre jeg kjenner til, har uttalt om den saken.


Jeg har også kjennskap til at de såkalte sorte hullene er en tematikk i hele landet vårt. Det er et par av dem, og de blir adressert på denne måten. Det er ikke slik at dette er et selskap som er inne og har et anbud, og det må være greit å kunne by på et neste anbud, men det ville i tilfellet være snakk om at en av potensielt to anbydere rett før en anbudskonkurranse kommer inn og får en posisjon. Jeg vil ikke konkludere med hva de juridiske, tekniske og medisinske føringene for å få en slik posisjon som man da selv gir av egen generøsitet, vil ha for en slik prosess. Men jeg respekterer at de som er ansvarlige for anbudsprosessen, ønsker å ha integritet og ryddighet rundt den, og jeg er helt sikker på at de har det ut fra at de ønsker det beste for de helsetilbudene folk i landsdelen får.






                

