 Jeg har lyst til å presisere at det ikke
er sviktende inntekter fra kommunene, som representanten her snakker
om, som har vært utgangspunktet. Det er faktisk slik at
kommunenes samlede tilskudd til driften av dette senteret har økt
fra ca. 1,9 mill. kr til ca. 2,1 mill. kr
fra i fjor til i år.

Når det gjelder kommunetilskuddene,
har Bergen og 18 kommuner rundt omkring gitt tilskudd i 2004, mot
17 kommuner i tillegg til Bergen i 2003. Alle har økt
sitt bidrag, bortsett fra fire kommuner som har gitt samme
nominelle beløp som i 2003, og det er én kommune
som har redusert sitt bidrag.

Når krisesenteret beskriver sin økonomiske
situasjon, snakker de om at kommunene har bevilget reduserte beløp
i forhold til det senteret søkte om. Det er noe annet enn
at man har redusert støtten. Men vi har et system som jeg
som statsråd i utgangspunktet også må forholde meg
til. Vi har altså 18 kommuner utenom Bergen. De kan be
om tilskudd. Vi er ikke kjent med om de har gjort dette.

