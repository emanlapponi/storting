 Det er egentlig et vanskelig
spørsmål representanten stiller. Markedsføringsloven
regulerer ikke disse barometrene i seg selv, for det er
avisene som innhenter disse opplysningene. Vi vet heller ikke
hvordan journalistene formulerer spørsmålene sine,
og hva som gir grunnlag for svarene.

Men jeg deler representantens bekymring for
at dette vil kunne være villedende mot forbrukerne,
når disse barometrene står i avisene. Men det
er avisene selv som må kvalitetssikre innholdet i barometrene.
Jeg synes det er uakseptabelt hvis det er riktig at man spekulerer
i dette fra bransjens side. Men det er ikke markedsføring, og det
reguleres da ikke av markedsføringsloven, med mindre
disse bedriftene selv bruker barometrene i sin markedsføring.
Dette er komplisert, men slik er det altså.

