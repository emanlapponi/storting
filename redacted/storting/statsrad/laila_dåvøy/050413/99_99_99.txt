  Vi må skille mellom de
definerte barnevernsinstitusjonene, der man selvsagt kan være
frivillig, men også være under
omsorg. Disse tiltakene som de såkalte mødrehjemmene
representerer, er alltid basert på frivillighet, og det
er det som er den store forskjellen. Som jeg sa i mitt svar tidligere,
skal det stilles krav til disse institusjonene – krav om
kvalitet og forsvarlighet. Dette skal følges opp av Barne-,
ungdoms- og familieetaten. Men igjen, hvis det skulle vise seg
at det er elementer i forbindelse med denne omleggingen som skaper
problemer, vil departementet selvsagt se nærmere på dette.
Da vil det også være viktig å få vite hvor
man eventuelt har denne typen problemstillinger, slik
at vi kan se nærmere på det.

