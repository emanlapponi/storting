  Jeg blir faktisk litt usikker på dette
siste spørsmålet, om å «rydde
opp i dette finansieringssystemet». Vi har nettopp, som
representanten også sier, gjort en endring
i det som gjelder finansieringen av Krisesenteret, som mitt departement
har ansvar for. Så har vi fått en søknad
om et helt annet tiltak, som jeg har sagt at vi nå skal
se på, men departementet har altså ikke
hatt styring med denne nedleggelsen. Denne nedleggelsen har vært
gjort helt på selvstendig grunnlag, helt uavhengig av departementets
medvirkning, og en søknad om et nytt tiltak har
altså kommet i ettertid.

Så har jeg til slutt lyst til også å nevne
at det finnes andre botilbud som er hemmelige, nemlig
et av tiltakene i tvangsekteskapsplanen vår, der Kommunal-
og regionaldepartementet i samarbeid med Husbanken
har laget en del boliger – ti stykker – med nødvendig
utstyr. De er gjort tilgjengelige for ungdom som er kommet i en tvangssituasjon,
og de kan på meget kort varsel tilbys ungdom over hele
landet. Så dette er også et tiltak vi
har i denne sammenhengen.





                

