  Dette var en forklaring på hvordan
dette botilbudet tidligere har vært finansiert, nemlig
via Krisesenteret i Oslo; det var altså mer en forklaring
på hvordan systemet var.

Det som nå foreligger, er altså en
helt annen søknad om et utvidet tilbud, fordi
man, slik vi har forstått det, ikke har kunnet
gi god nok beskyttelse for disse kvinnene slik det har vært
drevet fram til i dag. Bokollektivet der de har bodd, har også vært
kjent, slik at når vi da får høre
at botilbudet er nedlagt på helt selvstendig grunnlag,
uten departementets medvirkning, og vi har fått en søknad
i etterkant om et helt nytt tilbud, så har vi gitt et foreløpig
svar, ikke om at vi avslår det, men at vi må gå nærmere
inn i denne søknaden, fordi det søkes om et helt
annet tilbud enn det som har vært drevet tidligere. Vi
gjennomgår søknaden og skal
selvfølgelig komme tilbake til svaret senere.

