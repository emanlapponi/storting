  Jeg er helt enig med representanten May Hansen
i at vi har behov for ulike tiltak, og at det er utrolig
positivt at også menn engasjerer seg sterkt mot
vold i vårt samfunn.

Nå er det også slik
at vi i og for seg ikke har avslått at Menn Mot
Vold kan få støtte i 2005. Det er bare
det at midlene altså kanaliseres via direktoratet. Vi har
bedt Menn Mot Vold ta kontakt der. Det håper jeg selvsagt
at de kommer til å gjøre.

Når det er sagt, har jeg også lyst
til å si at vi kanaliserer en god del midler gjennom Reform,
som også er et veldig godt tiltak, der menn er
engasjert i stor skala, og der det også er hjelpetilbud
for menn. Samtidig har vi det nye Kunnskapssenteret, der vi innen
2007 skal etablere behandlingstilbud for menn som er eller
har vært voldsutøvere. Det tror vi også blir
et viktig tilskudd.

Det andre spørsmålet
går mer generelt på barn og problemstillinger
i Oslo. Jeg tror faktisk ikke tiden strekker til til å svare
på det. Men det går an å stille nye spørsmål.





                

