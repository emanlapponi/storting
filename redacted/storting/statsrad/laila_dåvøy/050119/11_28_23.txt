 Jeg har stor forståelse for dem som
opplever at de har et dobbelt problem fordi de ikke får
se barna sine og i tillegg ikke får fradrag i samværsbetalingen
sin. Jeg har stor forståelse for dette. Det er også en
del problemstillinger den andre veien, der samværsforeldre
har gjort en avtale og der den ene ikke møter opp. Det
var store konflikter om samvær i noen av skilsmissefamiliene
også før nytt regelverk trådte i kraft.

Ingen ideer skal være uprøvd,
og hvis representanten Skei Grande og, for den del, andre har ideer
om hvordan dette kan håndteres bedre, både før,
under og etter evalueringen, tar vi imot dem med takk. Når
det gjelder tvangsmulkt inn i dagens bidragssystem, er det nettopp
et forslag til løsning som det kan være aktuelt å evaluere. Men
jeg skal forsikre om at vi skal evaluere ordningen, og vi er allerede
godt i gang med det.

