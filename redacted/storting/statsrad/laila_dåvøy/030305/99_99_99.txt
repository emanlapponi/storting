 Det avgjørende argumentet for å innføre
muligheten til å få gjenopptatt farskapssaker som
ble avgjort før DNA-analysen kunne gi et sikkert svar på farskapsspørsmålet,
var barnas behov for kjennskap til sitt biologiske opphav og fedrenes
behov for å få vite om barna er deres
biologiske avkom. Før 1956 gav lovgivningen adgang til å pålegge
en mann som 

kunne 

være far til
et barn, bidragsplikt. Det var altså noen menn som
ble idømt bidragsplikt selv om det ikke forelå tilstrekkelig
bevis for at de var far. Disse sakene er alle svært
gamle – de yngste barna er nå i slutten av 40-årene. Forholdet mellom
gjeldende rett og gammelt regelverk er uklart på enkelte
punkter. Departementet vil trenge noe mer tid til å se
nærmere på de problemstillingene som representanten
Sandberg reiser. I forbindelse med behandlingen av Ot.prp. nr. 93
for 2001-2002 i desember i fjor bad familie-, kultur- og administrasjonskomiteen
Regjeringen om å vurdere konsekvensene av å innføre
indeksregulering eller renteberegning på tilbakebetaling
av barnebidrag fra folketrygden. Jeg finner det naturlig å se
disse to problemstillingene i sammenheng. Jeg vil vurdere om det
er behov for å utvide rekkevidden av barneloven § 62,
og vil komme tilbake til Stortinget med eventuelle lovendringsforslag.

 Jeg må bare presisere at
selve saken om farskap i utgangspunktet egentlig ikke
gjaldt økonomi, men å få vite
hvem som var far til barnet, eventuelt at far skulle få vite
om han var far til barnet.

Denne saken som reises nå, gjelder
på en måte tilbakebetaling av bidrag,
og det var ikke med i den lovendringen som er vedtatt
i Stortinget. Det som er interessant her,
er spørsmålet om det er mulig å få gjenopptatt
en bidragssak fra før 1956. Svaret er antakeligvis at en
slik sak vil være foreldet. Og det gjør
jo spørsmålet som representanten stiller her i
dag, relevant.

Nok en gang vil jeg bare si at jeg
kommer til å gå inn i denne saken og vurdere om
vi faktisk skal komme tilbake med et forslag til lovendring. Jeg
vil ikke forskuttere resultatet, men jeg kommer tilbake
til Stortinget med dette.

 Jeg tror vi er enige om realitetene i saken.
Som jeg sa i mitt første innlegg, skal vi komme
tilbake til saken. Vi kommer til å gå positivt
inn i den og se hvordan dette eventuelt kan gjøres
fra statens side. Som jeg var inne på, er det
en del uklarheter i lovverket. Det vil ta litt tid før
jeg kommer tilbake, men det er naturlig å se dette i sammenheng
med det andre spørsmålet som Stortinget
reiste, for det har også med økonomi å gjøre.

Hvis det er ønskelig, kan jeg underveis
i denne prosessen gjerne informere representanten om hvor saken står.





                

