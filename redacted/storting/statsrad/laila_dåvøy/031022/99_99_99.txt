 Barne- og familiedepartementet
forvalter tilskuddsordningen «Ungdomstiltak
i større bysamfunn».
Ordningen omfatter i dag
ti byer og syv prioriterte bydeler
i Oslo, deriblant bydel Søndre Nordstrand.
Formålet med ordningen
er å bidra til å bedre oppvekst-
og levekår for ungdom i alderen
12–25 i områder med levekårsulemper.
Bevilgningen skal gå til prosjekter
som retter seg mot ungdom med spesielle
behov og utsatte ungdomsgrupper
og ungdomsmiljøer.

Bydel Søndre Nordstrand
har vært omfattet av storbyordningen
siden 1992. Departementet
har støttet ulike forebyggende
tiltak, bl.a. ved en av bydelens fritidsklubber
som, etter det vi hører, nå står
i fare for å bli nedlagt. Vi gir også støtte
til tiltak i bydelen i forbindelse
med «Tiltaksplan mot fattigdom»,
og bydelen har også mulighet
til å søke om straksmidler
for å løse oppgaver og problemer
av akutt karakter i ungdomsmiljøene.
Bydelen har totalt fått 1,1
mill. kr i 2003. Søndre Nordstrand
vil også i 2004 omfattes av vår
storbyordning og den spesielle
fattigdomssatsingen.
Vi følger derfor med på hva som
skjer i bydelen og i andre områder
der departementet har gått
inn med midler.

Gjennom en evaluering
av storbyordningen og en
nylig utgitt eksempelsamling
med tiltak som har fått støtte gjennom
denne tilskuddsordningen,
har vi fått bekreftet betydningen
av forebyggende ungdomsarbeid.
Gode og trygge møteplasser
for ungdom er nødvendig,
særlig i områder
preget av trangboddhet, dårlig økonomi
og stor andel barn og ungdom. Vi ser at ungdomstiltak
som i dag betegnes som relativt
kostnadskrevende, er gode
forebyggingstiltak
i forhold til rus, kriminalitet
og institusjonsplassering,
og på sikt sparer de samfunnet
for store utgifter. Regjeringen
slår fast i St.meld. nr. 39 for 2001-2002, Oppvekst-
og levekår for barn og ungdom
i Norge, betydningen av
slike møteplasser,
og viktigheten av forebyggende
arbeid kommer tydelig fram
både på vår årlige storbykonferanse
og i vårt årlige kontaktmøte
med bykommuner, hvor også bydel
Søndre Nordstrand deltar.

Fra og med tilskuddsåret
2002 ble storbyordningen lagt
om slik at størstedelen av
bevilgningen fordeles
som en ramme til byene og bydelene
som omfattes av ordningen,
altså direkte til bydelene
også. Byene og bydelene foretar
selv en vurdering og politisk
prioritering av hvilke tiltak
og prosjekter som skal få støtte
innenfor kriteriene for
tilskuddsordningen. Forebyggende
ungdomsarbeid og møteplasser
for ungdom er kommunens og bydelens
ansvar, og som barne- og familieminister
har jeg ikke anledning til å blande
meg inn i den lokale budsjettprosessen,
bortsett fra når det gjelder de midlene
fra storbyordningen som
skal gå til ungdomstiltak.
Forutsetningen for tildelingen
er også at kommunen ikke skal trappe ned
sin egen innsats for barn og unge. Jeg håper
at viktige tilbud til barn og ungdom
ikke blir rammet av dårlig kommuneøkonomi,
og taper i kampen om budsjettkronene
i Oslo.

 Jeg har lyst til å understreke nok
en gang at «Ungdomstiltak
i større bysamfunn» fra Barne-
og familiedepartementet
ikke skal komme som en kompensasjon
for en nedprioritering fra
kommunens side. Det er forutsetning
for tildelingen. Midlene
for 2005 er heller ikke gitt pr. dags dato. De vil først
komme neste år. Hvis tilbud
legges ned, vil jo også grunnlaget
for tilskudd fra staten bli rammet.
Så her kan man komme inn i en ond sirkel.

For øvrig fikk jeg vite
i dag at bydelsutvalget
er gitt anledning til å omprioritere
kuttene i budsjettet fram
til 29. oktober i år. De har fått
en frist til 29. oktober, bl.a. for å kunne
skjerme barn og unge, og det er positivt.
Jeg skal vurdere om Barne- og familiedepartementet
skal ta et ekstra initiativ, men det
er en vanskelig balansegang fordi
dette er et kommunalt ansvar,
det er et bydelsansvar. Det er vanskelig
for en statsråd å blande seg
opp i den interne prosessen
i bydelen. Men jeg håper
inderlig at de gode tiltakene
i bydelen ikke rammes.

 Jeg tar de signalene.

Jeg har bare lyst til å påpeke
at bydelen Søndre Nordstrand
fikk 1,1 mill. kr i 2003, og det gikk både til ungdomstiltak
og til fattigdomstiltak.
Men i 2003 søkte de heller ikke strakstiltak.
Så her er flere muligheter.
Man kan søke støtte til fattigdomstiltak
til neste år, og den potten er økt,
fra 2,5 mill. kr i år – i statsbudsjettet
har vi lagt inn 5,5, mill. kr nettopp til dette
tiltaket. Ellers har vi midler
til strakstiltak for å møte
akutte problemer i ungdomsmiljøene,
som Søndre Nordstrand ennå ikke
har søkt om. Men vi har altså også en
mulighet der.





                

 På bakgrunn av tidligere
henvendelser fra stortingsrepresentant
May Hansen ble det sist sommer foretatt
undersøkelser for å kartlegge
den reelle økonomiske
situasjonen for Indre Østfold
krisesenter. De opplysninger
vi har mottatt fra Fylkesmannen i
Østfold, viser at Østfold krisesenter
på lik linje med de fleste krisesentrene
har fått økt sitt lokale og
statlige tilskudd for 2003, og det er jo gledelig.
I 2002 ble det bevilget ca. 1,2 mill. kr i statlige
tilskudd til Indre Østfold krisesenter.
Staten har for 2003 bevilget ca. 1,4
mill. kr til krisesenteret.
Dette tilsier et totalbudsjett
for krisesenteret på ca.
2,8 mill. kr i år mot 2,5 mill. kr i 2002 – altså en økning
på mer enn 300 000 kr. Det er positivt,
det har jeg lyst til å påpeke
først.

Så til selve spørsmålet.
Indre Østfold krisesenter
meddelte Barne- og familiedepartementet
at senteret måtte stenge
i fire uker i juli måned i år, og at
dette ikke var noen ideell situasjon.
Vi tok imidlertid kontakt med Moss
krisesenter, som forsikret
at de ville kunne ta imot i denne
perioden for Indre Østfold
krisesenter, noe de også faktisk
har gjort. Dette var en midlertidig
løsning i en vanskelig budsjettsituasjon,
og det er positivt at senteret gjør
noe aktivt selv for å oppnå budsjettbalanse.

Moss krisesenter
har gjennomgått journalene
fra juli måned og har opplyst departementet
om at senteret mottok totalt
tre henvendelser fra Indre
Østfold krisesenter i den
aktuelle perioden. Krisesenteret
i Moss sa ja til å ta imot kvinner uansett
om det skulle være fullt eller ikke. De
som henvendte seg, ble orientert
om at senteret hadde dårlig
kapasitet, men at det var mulig å bruke
senteret hvis det ikke fantes andre
boalternativer.
I ett av tilfellene ble en kvinne
bedt om å komme til senteret
umiddelbart grunnet den aktuelle
akuttsituasjonen, der det
var kvinnen selv som tok kontakt. I sommerperioden
har Moss krisesenter vært
inne i en byggeperiode,
noe som har medført en ekstra belastning.
Moss krisesenter har likevel
ikke nektet noen brukere hjelp, til
tross for at senteret hadde dårlig
fysisk kapasitet i den aktuelle
perioden. Moss krisesenter
har meddelt at senteret fant løsninger, slik
at brukerne ikke skulle bli skadelidende.

Videre vil jeg påpeke
at krisesentrene er frivillige foretak,
og at ansvaret for krisesentrene
er forankret lokalt i kommunene
inntil ny finansieringsordning
og forvaltning av krisetiltakene
er på plass. Kommunene skal berømmes
for at de gav en stor økning samlet
sett til krisetiltakene
også i 2003. Moss krisesenter
skal også berømmes for å ha
funnet nødvendige
løsninger i den perioden
Indre Østfold krisesenter
var stengt.

 For å ta det siste først:
Vi synes også at det var leit at man måtte
stenge et senter i en periode.
Det var også derfor vi forsikret
oss i forkant om at kvinner som trengte
krisesenter, likevel
ville få en plass i umiddelbar
nærhet av der de bodde.

Når det så gjelder
det andre spørsmålet,
generelt om økonomi
og krisesentrene og strakstiltak
for krisesentrene, har vi
tatt dette opp etter dette Dokument
nr. 8-forslaget. Vi har via fylkesmennene
tatt kontakt med kommunene
og oppfordret dem til å gi midler
til krisesentrene. Dette
har også medført en økning
på oppimot 15 pst. totalt
i landet fra 2002 til 2003. Det ønsker
jeg faktisk å berømme
kommunene for – det synes
jeg er positivt.

Så skal vi heller ikke glemme
at i forbindelse med kommuneproposisjonen
i vår vedtok Stortinget å videreføre
den finansieringsordningen
som pr. dags dato er for krisesentrene.
Det foregår slik at kommunene
godkjenner budsjettene
for krisesentrene. Det sendes
inn til departementet, og
departementet har da anledning
til å betale ut det samme
som kommuner og andre har gitt i tilskudd. Departementet
sitter ikke med noen ekstra pott ledig
for å dele ut til krisesentre
eller andre. Jeg må forholde
meg til den finansieringsordningen
vi har, og som Stortinget har bekreftet
at vi skal ha også for 2004. Men vi jobber fortsatt
med finansieringen.

Eirin Faldet hadde
her gjeninntatt presidentplassen.

 I forhold til strakstiltak
og Stortingets vedtak har vi gjort det vi har
kunnet innenfor den finansieringsordningen
som har vært. I den grad kommunene
har gitt mer midler på bakgrunn av
henvendelser, har staten
gitt det tilsvarende. Det er altså blitt
en ganske stor økning fra i fjor til
i år. Det synes vi har vært svært
positivt.

Vi er ikke ferdig med finansieringsordningen
for krisesentrene ennå.
Det er riktig at Regjeringen
la fram et forslag, som også Stortinget
tidligere har besluttet,
om å innlemme dette i rammen – det
er et flertallsvedtak i Stortinget
på det. Samtidig signaliserte
vi i kommuneproposisjonen
at vi også ønsket å se på lovtiltak,
f.eks. å lovfeste et krisetiltakstilbud
eller på annen måte få det
inn i lov- og regelverk.

Men så sent som under behandlingen
av kommuneproposisjonen
i år, like før ferien, vedtok
Stortinget at den nåværende
finansieringsordningen
skulle opprettholdes også for
2004. Det må jeg som statsråd forholde
meg til. Men når det er sagt, har vi også signalisert
utad at når Kvinnevoldsutvalget
nå kommer med sin innstilling
i desember, der de også skal se på krisesentrene,
om ikke akkurat direkte
på finansieringsordningen,
er vi innstilt på å følge
videre opp. For selv om Stortinget
har sagt at vi nå skal videreføre
denne ordningen enn så lenge,
er jeg ikke tilfreds med den manglende
forutsigbarheten som er for krisesentrene.

Så vi kommer tilbake
til saken, men vi har på en måte måttet
stoppe opp fordi Stortinget
gjorde sitt vedtak i juni.





                

