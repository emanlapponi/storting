 Markedsføringsloven, som gjelder all
form for markedsføring, har et forbud mot handlinger som
strider mot god markedsføringsskikk. Reklame som særlig
seksualiserer barn og unge, vil lett kunne anses støtende
og i strid med god markedsføringsskikk. I sin vurdering
har Forbrukerombudet, som fører tilsyn med loven, bl.a.
lagt vekt på om modellene er unge, og også på graden
av fokusering på kropp.

Det finnes altså i dag et lovverk
som gjør det mulig å gripe inn mot denne typen
reklame, og Forbrukerombudets praktisering av loven er streng. Reklamen
gjenspeiler på den annen side i stor grad trender
i samfunnet og ikke minst i moderne kultur, som f.eks.
filmer og musikkvideoer. Temaet seksualisering av barn og unge
må derfor tas opp i mange sammenhenger. Lovgivning om innholdet
i reklame er ett virkemiddel, men det er også viktig
at vi får en generell debatt for å engasjere foreldre, lærere,
de som utformer reklamen og andre voksne som kan spille
en rolle. Problemstillingen vil av mitt departement, Barne- og familiedepartementet,
bli tatt opp som ledd i oppfølgingen av Nyborg-utvalgets
utredning om kommersielt press mot barn og unge,
som vi nå har til behandling i departementet.

Kari
Lise Holmberg hadde her overtatt presidentplassen.

 Jeg deler representantens bekymring for dette
problemet. Jeg har ikke hatt direkte kontakt med Forbrukerombudet
i denne saken, og det kan jo tenkes at ombudet har grepet inn i
disse enkeltsakene.

Jeg kan i hvert fall ut fra spørsmålsstillingen
og den informasjonen som kom i oppfølgingsspørsmålet,
ta kontakt med Forbrukerombudet og gjøre spesielt
oppmerksom på at dette problemet har
vært reist i Stortingets spørretime i dag – for
lovverket er faktisk bra og ikke til hinder for en inngripen
i denne typen tilfeller. Men som jeg sa i mitt første
svar, bør vi ha fokus på dette også når det
gjelder andre områder, og vi vil følge
dette opp i håndteringen av Nyborg-utvalgets innstilling.





                

 Barnevernsloven stiller kommunene fritt til å organisere
barnevernet tilpasset kommunenes øvrige organisering. Loven
pålegger imidlertid alle kommuner å ha
en barnevernsadministrasjon med en leder som har ansvaret
for oppgavene etter loven. Det er bare denne
lederen som, i tillegg til påtalemyndigheten, kan fatte
vedtak i f.eks. akuttsituasjoner. Bakgrunnen for å stille
krav om at det i hver kommune skal være en administrasjon
med én leder, har derfor først og fremst vært hensynet
til brukerne, som har krav på klare og ryddige ansvarsforhold
i barnevernet. Lovens krav sikrer også at alle
kommuner har et apparat for å ivareta utsatte
barn og unge.

Etter min mening vil mange kommuner,
og kanskje særlig de små kommunene, kunne ivareta sine
oppgaver på en bedre og mer effektiv måte
nettopp gjennom å etablere samarbeidsordninger
med andre kommuner. Barnevernsloven er heller ikke
til hinder for at det inngås et utstrakt samarbeid mellom
kommuner på barnevernsområdet. Kommunene
står fritt til å dele fagressurser og kan
f.eks. ha felles personell på utredersiden. Mange kommuner
har etablert et slikt interkommunalt samarbeid. Det er
heller ingenting i veien for at flere kommuner deler f.eks.
på en leder om de skulle ønske det,
slik at han eller hun er ansatt en viss del av stillingen
i én kommune og resten i én eller flere
andre kommuner.

Enkelte kommuner ønsker
imidlertid å inngå i et mer utvidet interkommunalt
samarbeid. Dette kan f.eks. gå ut på at en kommune
overfører myndigheten og ansvaret for barnevernet til en
annen kommune, eller at flere kommuner i samarbeid – som
i det tilfellet vi har hørt om, og som er bakgrunnen for
spørsmålsstillingen – oppretter en egen
interkommunal virksomhet som får ansvar og forvaltningsmyndighet
på tvers av kommunegrensene. Dette vil være i
strid med dagens barnevernslov. Jeg er åpen for at også samarbeid
av denne type kan være nyttig og vil
derfor sette i gang et arbeid med å utrede mulighetene for å endre
barnevernsloven på dette punkt. En slik utredning
må gjøres i samarbeid med
kommunal- og regionalministeren.

En slik utredning og eventuell
lovendring vil selvfølgelig ta noe
tid. Men kommuner som er interessert
i å starte et slikt samarbeid nå,
kan søke om å få iverksette forsøk
med hjemmel i forsøksloven. Etter min mening
vil slike forsøk også kunne gi nyttige
erfaringer som vil kunne inngå i vurderingene av om loven
bør endres.

 Som relativt ny statsråd har jeg vært
ute i en del fylkeskommuner og også fått
en del innspill fra fylkesmenn som nettopp går
på at i de aller minste kommunene våre
har man ofte problemstillinger f.eks. knyttet til det å skulle
fatte vedtak om enkeltpersoner. Og det gjør også at
spørsmålet representanten stiller, er meget interessant
fordi behovet for å kunne samarbeide bedre er
ganske stort.

Litt til saksgangen. Det er Kommunal- og regionaldepartementet
som vil avgjøre søknader om forsøk etter
at saken har vært forelagt fagdepartementet, som gir tilråding eller
ikke. Det er også fagdepartementet som foretar den
faglige vurderingen av om forsøket er ønskelig.

Når det gjelder de tre kommunene som
her er tatt opp spesielt, vet jeg at de ikke har sendt
inn noen søknad om forsøk
ennå, men de har vært i kontakt med Kommunal- og
regionaldepartementet pr. telefon og fått positive signaler
tilbake om denne typen forsøksvirksomhet. Så vi får håpe
at saken løser seg til beste for disse kommunene.

 Lovendring tar selvsagt
tid, men forsøksvirksomhet går det litt raskere å behandle.

Når denne saken, som jeg forstår,
kommer til Kommunal- og regionaldepartementet, vil vi få saken
i Barne- og familiedepartementet og selvsagt vurdere den i lys av de
behovene kommunene har, uten at jeg fra Stortingets talerstol liksom
kan rope ja akkurat her og nå.

Men jeg deler representantens uttalelser om
hvor viktig barnevernet er, og hvor viktig det er at vi samarbeider på tvers
av grenser, både lokalt og sentralt.





                

