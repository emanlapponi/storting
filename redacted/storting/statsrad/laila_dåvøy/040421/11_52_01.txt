 Som representanten helt sikkert er kjent med,
har vi jo en rekke tiltak på gang i forbindelse med omleggingen
av barnevernssektoren, ikke minst det store og nye veiledningsarbeidet
som skal gjøres mot fagteamene, mot den enkelte kommunalt ansatte
barnevernsmedarbeider. I særdeleshet i de kommuner hvor
vi har få ansatte, tror vi at en slik veiledningsoppgave,
en slik opplæringsoppgave, og den hjelpen de skal få i
enkeltsaker av stor vanskelighetsgrad, vil bidra til både
at vi får beholde barnevernsansatte lenger i de enkelte
jobbene, og at de skal føle seg tryggere. Men jeg tror
at i denne saken, som representanten har hovedspørsmål
om, er vi helt enige om at her skal noe gjøres. Jeg er også tilfreds
med at det faktisk er flere som allerede har gått til anmeldelse
av disse sakene.





                

