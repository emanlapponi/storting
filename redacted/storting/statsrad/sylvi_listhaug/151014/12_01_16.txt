 Det er altså slik at vi forholder oss til EU, som har godkjent dette som et fôrtilsetningsstoff. Vi er en del av EØS-avtalen, der dette er en del av den.


Jeg mener tvert imot at jeg svarte veldig tydelig på spørsmålet. Vi vet for lite, vi skaffer oss mer kunnskap. Denne regjeringen har bevilget mye penger til forskning for å finne ut mer. For det andre var jeg veldig tydelig på at dersom vi får kunnskap som innebærer at vi bør gjøre noen myndighetstiltak mot narasin, kommer vi til å gjøre det, og for det tredje er jeg også tydelig på at vi må vite mer før vi gjør det, fordi vi kan risikere, om vi forbyr narasin, at vi må bruke mer antibiotika isteden, noe som kan bli mye verre totalt sett, både for folkehelsen og for norsk kyllingproduksjon. Derfor mener jeg at jeg svarte veldig tydelig. Vi må vite mer før vi eventuelt handler.


