 Først vil jeg bare si at statsråden stiller alltid opp for å svare på spørsmål fra Stortinget, og det er helt klart slik at vi deler bekymringen som representanten Storberget har når det gjelder konkurransen i dagligvaremarkedet.


Dette er en situasjon som har oppstått gjennom mange år, der vi har gått fra flere aktører til færre og færre, og det er også derfor krevende å finne ut hvilke tiltak som kan bidra til å øke konkurransen i dagligvaremarkedet. Jeg har jobbet godt sammen med næringsministeren. Vi jobber for å komme fram til hvilke tiltak som kan iverksettes, og kommer tilbake til Stortinget så fort det er konkludert på det fra regjeringens side.


