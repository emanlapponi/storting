 Jeg har det samme målet som representanten Rasmus Hansson, men jeg mener at vi er nødt til å gjøre dette på en ansvarlig måte. Alt vi gjør, skal bygge på at vi skal gjøre det på en ansvarlig måte, og her mener jeg at det trengs mer forskning, det trengs større grad av utprøving. Når vi bare har prøvd dette på 0,65 pst. av grisene, er det et ganske lite antall. Derfor har jeg tatt initiativ til å få opp antallet og utføre forskningsarbeid og jobbe for å komme dit som vi er enige om at vi skal, nemlig at vi kan fase ut kirurgisk kastrering av gris.






                

