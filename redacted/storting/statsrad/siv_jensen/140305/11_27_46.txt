 Som jeg sa i mitt forrige svar, er regjeringen veldig opptatt av at det skal være åpenhet rundt forvaltningen av SPU, fordi det handler om tillit og legitimitet.


Når vi nå går igjennom Strategirådets anbefalinger, må vi legge til grunn at dette er en rapport som først og fremst er et viktig faglig bidrag til hvordan strategien for ansvarlig investeringspraksis skal styrkes. Så har jeg merket meg at mange av høringsinstansene er veldig positive til prosessen og oppdraget til Strategirådet. Vi jobber nå med hvilke anbefalinger vi ønsker å gi basert på Strategirådets ti anbefalinger som er kommet, og ikke minst hvordan vi løpende kan ha et kontinuerlig arbeid for å styrke investeringspraksisen, åpenheten og troverdigheten rundt fondet. Det mener vi er helt avgjørende for legitimiteten.






                

