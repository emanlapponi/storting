  Jeg skal få stille følgende spørsmål
til barne- og familieministeren:

«Oppslag i media viser at arbeidsmengden
ved forbrukerkontorene er så stor at de ansatte ved enkelte
kontorer arbeider gratis om kveldene for å få unna
sakene.

Hva vil statsråden gjøre
for å bedre denne situasjonen slik at forbrukerne fortsatt
kan ha sin «klageinstans» i en tid med blant annet økt
reklamepress og endrede grensekontrollregler?»

  Jeg takker statsråden for svaret,
og er særlig glad for at hun så klart sa at hun ønsker at
det skal være forbrukerkontor i hvert fylke framover. Det
har det jo også vært en del usikkerhet om fra
før.

Jeg er helt enig i at det gjøres en
veldig bra jobb. Jeg har selv sett på statistikken over
ulike oppgaver som forbrukerkontorene utfører, og det viser
seg nå i den senere tid at det er en overveldende økning
når det gjelder tjenesteservice, rådgivning innenfor
tjenester. Det er også en del av Forbrukerrådets
strategiske plan.

Så tilbake til at statsråden
ikke var kjent med oppslaget i media. Det var NRK Oppland som meldte
at medarbeidere arbeider gratis for å hjelpe publikum i
vårt fylke. Da jeg ringte og kontaktet dem om dette, var
de aldeles lei seg for at dette hadde vært slått
opp som en slags syting. Det var ikke meningen. Men realiteten
er at det er så stor pågang ved dette kontoret
at de ikke klarer å få unna sakene. Da sa jeg
at dette må vi undersøke nærmere, om det
kan foretas en fordeling av antall stillinger osv. Spørsmålet
er om statsråden vil gå inn i saken og se nærmere
på akkurat det.

  Først vil jeg si at jeg regner meg
selv for å være en noenlunde oppegående
person, og jeg måtte faktisk benytte meg av Forbrukerrådet
i sommer på grunn av et aggressivt telefonsalg. Og jeg
vil si at det er ikke bare enkelt å være den lille
mann og kvinne i dagens harde markedskonkurranse, for å si
det slik.

Jeg lyttet med interesse til det statsråden
svarte nå i den andre runden, men jeg vil peke på at
hvis det blir et slikt vedvarende arbeidspress, kan vi få problemer
med å rekruttere dyktige folk. Hovedanliggendet til forbrukerkontorets
leder var at en kanskje kunne få betale litt for overtid.
De har ikke anledning til å betale overtid, de må gi
avspasering, og hvis det stadig blir avspasering, vil en jo selv
bite seg i halen ved at en får gitt mindre service, og
det vil på nytt hope seg opp.

Ellers må jeg bare hilse statsråden
og si at det kom fram at det her var et enestående fint
miljø da jeg undersøkte denne saken. Så jeg
kan i hvert fall understreke at det er en veldig god serviceånd
ved det kontoret.

