  Jeg vil stille fylgjande spørsmål til
finansministeren:

«Skattedirektoratet sine vurderingar
og forslag til framtidig organisering av likningsforvaltninga er
teken opp i ein rapport som er til intern høyring i skatteetaten. 

Er Telemark fylkesskattekontor sitt vedtak
om å lokalisere tre likningskontor i Midt-Telemark i Bø kommune i
tråd med dei lover og reglar som gjeld, og er det aktuelt å gjennomføre
tilsvarande omorganisering ved andre likningskontor før
den nemnde rapporten har vore behandla politisk?»

   Eg takkar statsråden for svaret
og oppfattar det slik at det som har skjedd i Midt-Telemark, er
eit ledd i ei forsøksordning og ikkje ein mal for ei framtidig
ordning.  

Eg vil gjerne understreke at eg meiner effektiv
ressursutnytting i likningsforvaltninga vår er rett, at
vi må ha kompetent og vel grunngitt god likning, og at
likningsbehandlinga må vere slik at vi har kort ventetid.
 Men likningskontora skal også vere ein etat i folk sitt nærmiljø.
 Det med nærkontakt med folk og næringsliv er
viktig.  Derfor har vi, slik det vart sagt, ei lovfesting av kontor
i alle kommunar.  

Eg er heller ikkje avvisande til det statsråden
seier om samordningstiltak, som går fram av denne rapporten, men
eg ynskjer ei innretning og ein modell som ikkje svekkjer den lokale
tilknytinga til likningsetaten, og eg ynskjer at likningsetaten
skal ha kontor i alle kommunar.  Og eg vil gjerne spørje:
Deler statsråden dette synet?

