 Takk for orienteringa.

Takk for ei orientering som gir eit bilete av eit veldig omfattande samarbeid innan sikkerheits- og forsvarspolitikken. 


 Takk for ei brei orientering – det var mange viktige tema på ei veldig kort morgonstund.


 Eg følte eg ikkje fekk svar på spørsmålet mitt om opningstilbodet – er det noko som kjem til å bli lagt fram her når det kjem?


 Takk for orienteringa.

 Takk for orienteringa.

 Mitt fyrste spørsmål er identisk med Solhjell sitt fyrste: Kva vil dette bety for norsk transportplan og dei miljømåla som skal setjast der?

Det gjeld òg matforordninga. Spørsmålet vert jo: Kva har endra seg sidan februar, då statsråden snakka om eigen tilpassingstekst? Kva er det som har skjedd i mellomtida som gjer at ein ikkje snakkar om det no? – altså at EFTA-landa no skal gjere papirvedtak og så gjere same vedtak igjen om 30 dagar. Ordninga med kopivedtak flyttar i realiteten avgjerdsmynde frå vårt embetsverk, frå våre fagstyresmakter, til EU sine fagstyresmakter. Det er tredje gongen me gjer det. Det kan avteikne seg eit system der norsk forvalting vert forplikta til å følgje avgjerder i EU.

Eg synest heller ikkje svaret var utfyllande, heller ikkje på kva som hadde forandra seg sidan februar, etter at ein hadde ein tilpassingstekst. Men det viktigaste her er den moglegheita Stortinget har til å drøfte ei sak som vert prøvd gjort veldig lita, men som for mange nok vil kjennast atskilleg større enn det som statsråden prøver å gje inntrykk av. Så eg vil òg sterkt oppfordre regjeringa til å leggje fram saka for Stortinget og gje oss moglegheit til å drøfte ho. Og så får Stortinget finne ut kor stor ein meiner saka er. Men nettopp det at det er i ferd med å verte ein praksis i ei myndigheitsoverføring som ikkje er formell, men som er reell, er éin grunn til at vi bør ta ein fot i bakken, nesten uavhengig av innhaldet, sjølv om eg meiner innhaldet er viktig. Ein bør ta ein fot i bakken og diskutere korleis ein legg fram slike saker, og korleis me behandlar dei vidare.

Kjem de tilbake til det de seier om enkeltpersonselskap med avgrensa ansvar, eller kjem det inn under denne bolken? Statsråden kjem tilbake til det? Ok, då kan eg vente.

 Til den siste saka fyrst. Det at ein kan opprette eit «postkasseselskap» med innskot på 1 euro, gjer at den som opprettar selskap, ikkje har spesielt stor risiko for å tape aksjekapitalen. Eg vil gjerne høyre litt meir om korleis ein tenkjer seg Noregs tilknyting til eit slikt selskap. I Sverige har det vore sterk motstand – og det er det vel framleis. Økokrim i Sverige åtvarar sterkt mot dette. Dei meiner at det vil vere særs godt lagt til rette for økonomisk kriminalitet – ein kan utnytte det til finansiering av terrorisme osv. – og det har jamvel gått så langt at Riksdagen har bedt regjeringa om å arbeide for betydelege endringar. Naboane våre i Sverige er rett nok medlem og me ikkje, men når eg høyrer på statsråden og utleggingane hans, kan ein jo stusse over om me er medlem eller ikkje; me skal iallfall vere med på alt og vel så det. Så det er jo interessant å høyre korleis ein meir konkret tenkjer seg dette direktivet behandla framover, og om det er tenleg for Noreg å vere med på dette når det òg vert sett spørsmålsteikn ved om det i det heile tener dei som det er tenkt å tene, nemleg dei små og mellomstore bedriftene.

Takk for ei god orientering om til dels komplekse område. 


 Eg har nokre spørsmål. Fyrst til forhandlingane om marknadsadgang for fisk og artikkel 19. Du gjekk veldig raskt forbi dei. Betyr det at det ikkje er nokon framgang i forhandlingane – er det ingen ting å melde innhaldsmessig? Når forventar ein at EU kjem med sine krav? Og korleis vert Stortinget involvert når det gjeld Noregs mottilbod til EU?


 Eg kan hengje meg på det spørsmålet som Toskedal var inne på om TTIP. No er kanskje TiSA minst like relevant. Når statsråd Helgesen skal svare på det, kan han hekte på TiSA-forhandlingane, om ein kan gå inn i det arbeidet.

 Takk for orienteringa.

 Det går på det same spørsmålet, om implementering og regelverk. Det er kanskje litt tidleg å seie noko om det.

 Det går litt på det same. Når regjeringa vil nytte §

 Takk for orienteringa.

 Takk for interessant informasjon på mange viktige område.

 I motsetning til føregåande spørsmålsstillar oppfatta ikkje eg at artikkel 19-forhandlingane er avslutta. Eg oppfatta det slik at det vart sagt at ein hadde EUs krav til vurdering, og at neste møte ikkje er fastsett – stemmer ikkje det? Då er spørsmålet mitt om det går an å seie noko meir om EUs krav og korleis det går, og at ein ikkje held fram med å kople artikkel 19-forhandlingane til forhandlingane om betre tilgang for fisk til EU-marknaden. Eg vil tru at eg og føregåande talar kanskje har litt ulik tilnærming her.

 Takk for orientering.

 Blautkake er fint – laga på gamle egg, det er fint. (Latter i rommet.)

Samtidig med arbeidsprogrammet er det òg lagt fram ein indre marknad-strategi for EU, og statsråden har vel uttalt at det òg vert ein viktig del av regjeringa sitt arbeid og regjeringa sitt arbeidsprogram. Det er mange konkrete tiltak i den strategien, og det finst òg tiltak der som fortener ein breiare debatt. Det kan f.eks. handle om eit tenestepass som gjer det enklare for individ å bevege seg og få arbeid i andre land, der fagrørsla har hatt ein viss grad av skepsis, men det er òg andre punkt.

Takk for orienteringa. 

Eg følte heller ikkje at eg fekk svar på det spørsmålet eg stilte om Forskingsrådet, som hevdar at det nye regelverket gjer det vanskelegare for dei å drive forsking på førebyggjande helsearbeid. 

 Takk for orienteringa. Det er mykje informasjon på kort tid, men han er nyttig.

 Fyrst til den differensierte arbeidsgivaravgifta. Det blir nesten framstilt her som om løpet var lagt då dei regionale retningslinene var lagde i EU. Eg var jo veldig tett inne i den prosessen. Eg hadde møte i august. Dei krava eg då hadde stilt, vart framstilte som veldig uproblematiske, og at reglane for regionalstøtte, som var vedtekne i juni, ikkje var til hinder for dei. Så eg vil gjerne at du seier litt om det som eigentleg var spørsmålet frå Slagsvold Vedum i stad: Kva er det eigentleg som har forandra seg frå mars og til no? Kva har skjedd? Me vil gjerne ha eit lite innblikk i den prosessen. Eg vart veldig overraska over dei uttalane som kom frå regjeringa tidlegare i år på grunnlag av dei prosessane som me hadde knytt til differensiert arbeidsgivaravgift. Det er òg fint om du kan seie litt om korleis ein eventuelt vil bruke bagatellmessig støtte som ein kompensasjon til dei som eventuelt ikkje får vidareført differensiert arbeidsgivaravgift.


 Takk for god og ryddig informasjon.

