Jeg har lyst til å stille et spørsmål til Skjerve, som etter det jeg forstår, er medlem av SNTs vitenskapelige komite, en komite som jeg antar har vært en viktig premissleverandør for de beslutninger som er blitt fattet. Du henviste selv til et brev du har skrevet. Jeg sitter med det brevet framfor meg, og jeg har lyst til å referere et par setninger fra det:

Ja, vi har fått en relativt grundig beskrivelse av hva som vil bli situasjonen hvis denne avtalen ikke blir inngått. Jeg lurer på én ting. Norge er, som det blir sagt, den største aktør på det europeiske marked når det gjelder fisk. Det er ingen nasjon som selger så mye fisk i dette markedet som Norge. Og jeg vil tro at forbrukerne i EU ikke over så lang tid vil finne seg i å spise råtten fisk, slik det nærmest blir beskrevet her, for å sette det like mye på spissen som det ble gjort. La meg spørre om det: Hvem er alternativ leverandør hvis Norge skulle falle ut av det europeiske markedet? Hvor skal man skaffe seg leverandører innenfor EU-systemet, altså leverandører som ikke blir utsatt for det samme kontrollregime som Norge? 

 For å følge opp det siste: Altså, ferskfisk er unntatt fra kontrollen, og blir levert direkte til mottaker i Norge. Dette gjelder jo frossenfisk. Er det ikke riktig forstått at frossenfisk levert inn til Norge må underlegges den samme kontrollen som fisk som går ut av Norge? Det er den samme type kontroller man snakker om.

Som du var inne på, kommer det inn ganske mye kjøtt fra Danmark som ikke kontrolleres. Er det grensehandel du snakker om her? Altså: Grensehandel er et individuelt ansvar med en individuell risiko som vi som myndigheter ikke har noe kontrollansvar for. Jeg vil gjerne at du – for å eksemplifisere det – tar et tenkt eksempel med grillet kylling fra Frankrike etter det gamle og det nye systemet. Hva vil være forskjellen på måten det blir håndtert på etter de to systemene?

