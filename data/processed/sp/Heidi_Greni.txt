 Takk for det.


 Så til en annen ting. Det har jo vært påpekt at det har vært betydelig standardulikheter mellom de forskjellige rodene. Ofte har det vært en betydelig standardsenking uten at sjåføren har oppfattet det tydelig nok og endret kjøremønsteret tilstrekkelig. Det har vært årsaken til en del ulykker. Når man f.eks. har passert fylkesgrensen og det har vært en ny entreprenør, har det vært betydelig dårligere kjøreforhold.


 Når det gjelder nye anbud, er det da slik at det har blitt tatt for mye hensyn til økonomi og for lite hensyn til krav til f.eks. materiell, reservebiler, reservemannskap, tilgang til veiskraper osv.? Eller er det slik at det er så få som legger inn anbud, at det i realiteten er veldig lite konkurranse på mange av rodene?


 Takk for det.


 Hvilke typer evalueringer ble gjort underveis? Ble kursen justert etter hvert som en fikk høstet erfaringer med hvordan dette fungerte i praksis? Er det nå slik at vi nå kan forvente at rapporten for 2009 er betraktelig mindre kritisk enn den vi sitter med her i dag?


 Vil du da si at dagens kontrakter er mer realistiske både når det gjelder pris og innhold, enn de som ble inngått i starten, og at vi har løst en god del av disse utfordringene ved at prisen har økt og vi nå kan si at vi har tatt høyde for de faktiske utgiftene og oppgavene som ligger her?


 Takk for det.


 En del av høringsinstansene har påpekt at det med fastpris som hovedtype kontrakt gjør at entreprenørene tjener på å gjøre minst mulig. De venter lengst mulig med å gå ut og brøyte, og ser nærmest på om det går over, fordi det er lønnsomt. Er det en mulighet for å se på det å få inn fastpris som en del av kontrakten, men også å få inn det med mengdearbeid – å få litt mer av klimautfordringene og risikoen med klimautfordringene – over på statlig ansvar, slik at du reduserer entreprenørens risiko når det gjelder store klimaendringer fra år til år?


 Vegdirektøren redegjorde for et godt samarbeid med fylkeskommuner og med fylkesrådmenn i forkant av gjennomføringen av regionreformen. Fylkeskommunen tar nå over det øvrige riksveinettet utenom stamveiene, så de har ansvaret for alle riksveiene. Mener statsråden at vi kan ha forventninger til at den nærheten som fylkeskommunen da har til disse, kan gi bedre samhandling og bedre kontroll med entreprenørene, og at vi da også kan få bedre kontroll med kvaliteten?


 Takk.


 Takk for det. Flere her har påpekt at de etterlyser en forklaring på hva de skal gjøre mindre av. De får beskjed om at det skal gjøres mer av det og det, men ikke noen klargjøring av hva det skal gjøres mindre av. Er det sånn at dere etterlyser et mer detaljert oppdragsdokument, der det både presiseres hva det er som skal fortsette på dagens nivå, hvilke områder det er som skal økes, og hvilke områder det er som skal nedprioriteres? 

 Sykepleierforbundet sa noe sånn som at de i stor grad har fått betalt for denne reformen. Kan dere presisere litt, gå litt mer i dybden på hva dere mener med det? 

 Når det gjelder ISF, fungerer den sånn at den på enkelte områder genererer økt aktivitet i andre avdelinger som ikke nyter godt av den? For eksempel hvis det er snakk om en kirurgisk aktivitet, vil da den økte finansieringen bli fordelt på dem som driver med rehabilitering, eller dem som skal forberede operasjon? Eller er det bare de som foretar f.eks. det kirurgiske inngrepet, som nyter godt av den, slik at den på en måte genererer utgifter i andre avdelinger som en ikke har tilstrekkelig styring på? 

 Til slutt lurer jeg på om denne reformen egentlig var godt nok utredet og godt nok forberedt. Er det egentlig naturlig at en så stor reform medfører økte kostnader, og burde det vært bedre forutsett? 

 Jeg har merket meg at i den perioden som Riksrevisjonen omtaler, er det Helse Midt-Norge som har kommet best ut når det gjelder å styre økonomien uten underskudd de to siste årene som undersøkelsen omfatter. 

 Så til en annen ting. Fins det noen oversikt over hvor stor del av budsjettoverskridelsene som skyldes såkalte uforutsette forhold etter § 11 i bevilgningsreglementet, og hvor stor del som skyldes mangel på effekt av de omstillingstiltakene som har blitt satt i verk? 

 Under høringen som gjaldt Samhandlingsreformen, mente Nasjonalt kunnskapssenter for helsetjenesten at vi fortsatt har store gevinster å hente ut ved å samle og systematisere og utveksle kunnskap mellom alle ledd i helsetjenesten. Det er jo også påpekt i den rapporten vi behandler her i dag. Hvilke prioriteringer mener dere må gjøres for at vi skal klare å ta ut disse gevinstene i form av mer helse for pengene og bedre kvalitet i helsetjenesten? 

 Takk for det. 

 En del av dem som har vært på høringen her før i dag, har uttrykt at de har fått klare signal om hva det skal satses mer på, men de savnet klare signal om hva de skal gjøre mindre av. Har departementet vært flink nok til å klargjøre i styringsdokumentet ikke bare hva en skal satse tyngre på, men òg hva en da skal satse mindre på? Gitt at rammene er de samme, vil det nødvendigvis være nødvendig å nedprioritere noe, hvis en skal satse mer f.eks. på psykiatri. 

 En av intensjonene med å gå over til denne foretaksmodellen var at vi skulle få mindre byråkrati og mer helse for hver krone. Er oppfatningen at vi har fått mindre byråkrati, eller har det heller gått i gal retning når det gjelder den siden? 

 Takk. 

 Takk, leder! 

 Jeg oppfattet også organisasjonene dit hen at de satt med den samme virkelighetsoppfatningen. 

 FFO var inne på det med pasientens rettssikkerhet, og det er jo et spørsmål som blir mer og mer viktig dess mindre systemet fungerer – dessverre. FFO har også tidligere tatt til orde for opprettelse av et Nav-ombud for å ta seg av klagesaker. Hvor viktige mener dere at et slikt Nav-ombud vil være for å ta vare på brukernes rettigheter?


 Regjeringa har vurdert en ordning med velferdsombud som skal dekke både Nav, sosialtjenesten og øvrige helsetjenester. Vil det være en ordning som langt på vei tar vare på de oppgavene som et Nav-ombud eventuelt ville få?


 Som mange her har påpekt, var intensjonen én dør og én saksbehandler, slik at brukeren skulle ha én person å forholde seg til på Nav-kontoret. Funksjonshemmede er jo ofte brukere med veldig sammensatte behov – dere har nevnt MS-saker her. Det er ofte personer som trenger ytelser fra forskjellige forvaltningsenheter. Får de individuell behandling som gjør at behandlingen blir sett i sammenheng? Eller opplever dere at de får ytelser fra de forskjellige forvaltningsenhetene som kanskje er optimale enkeltvis, men som ikke er optimale som en pakke og individuelt tilpasset den enkelte bruker?


 Ingen flere spørsmål fra min side.


 Takk, leder.


 Kompetanse har vært nevnt av samtlige her, og spørsmålet mitt er: Er det mangel på kompetanse generelt, eller er det mangel på kompetanseutveksling? Det med førstelinjetjenesten: Den saksbehandleren du møter der, som kommer fra de gamle kommunale og statlige etatene, skal ha kompetanse på alle områder. Er det mangel på kompetanseutveksling for å få en generalkompetanse i førstelinjetjenesten? Jeg ser at de små kommunene har hatt mye mer suksess med etablering av Nav-kontorer. Er det fordi det er enklere i små miljøer å få til en kompetanseutveksling?


 Takk for det. Vil dere da si at det å få dialogmøtene gjennomført 100 pst. er et av suksesskriteriene for å få dette til å fungere?


 I de tilfeller hvor det ikke fungerer å få folk tilbake i jobb, er det da arbeidsevneavklaringsdelen på Nav-kontorene som er den største bøygen, eller er det det med å få tilrettelagt arbeidsplassen, få stønad til hjelpemidler, eventuelt transport til og fra arbeidsstedet – sånn rent praktisk tilrettelegging – eller er det arbeidsavklaringsbiten som er hemskoen for å få folk tilbake i arbeid?


 Vi har et Nav-kontor som har startet opp med en fast kontaktperson overfor den enkelte bedrift. De har også årlige besøk i den enkelte bedrift både for å avklare kompetansebehov, arbeidskraftbehov og for å avklare tilrettelegging. Tror dere det er en viktig innsatsfaktor for å få samarbeidet mellom arbeidsorganisasjonene og Nav til å fungere?


 Dere var vel kanskje kritiske til måten dette er organisert på. Men ser dere muligheten for at vi kan få Nav-systemet til å fungere med den organiseringen vi har i dag? Er det snakk om tid og kompetanse, eller vil det være umulig under den organiseringen som er i dag?


 Takk for det. Da har ikke jeg noen flere spørsmål.


 Takk for det.


 Den sterke satsingen på forvaltningsenheter var egentlig ikke en forutsetning for Nav-reformen. Jeg har inntrykk av – og det har også blitt bekreftet her i dag – at mye av kompetansen har blitt flyttet fra førstelinjetjenesten og inn i disse forvaltningsenhetene. Dette med en felles dør fungerer ikke som det skal. Har dere vurdert å flytte mer av kompetansen og avgjørelsene tilbake til disken innenfor den lokale døren? Vil kompetanseflytting være en suksessfaktor for å få gjennomført denne reformen med tilfredsstillende kvalitet?


 Så til en annen ting. På Fafo-konferansen i mars uttalte du at næringslivet må ta større ansvar for folk som ikke er attraktive på arbeidsmarkedet, at vi i Norge stiller for lite krav til arbeidsgivere, at de må ta ansvar for marginaliserte arbeidstakere, og at det kan være snakk om å pålegge bedrifter et krav om å rekruttere en viss andel arbeidstakere fra denne gruppen. I dag har vi hørt at arbeidsgiverne har stilt en god del plasser til disposisjon nettopp for denne gruppen brukere, men at Nav-systemet bare har greid å finne arbeidstakere til ca. 10 pst. av de plassene. Har du noen forklaring på det?


 Vi er jo alle enige om at kompetanse er et nøkkelspørsmål i dette. Da er mitt spørsmål: Her dere høy turnover? Og hvis det er tilfellet, er det økende i forbindelse med innføringen av Nav-reformen? Hvilke tiltak iverksetter dere eventuelt for å beholde kompetansen?


 Takk for det.


 Som du sier, er Nav-reformen en veldig stor reform. Parallelt med denne høringen går det en høring om Samhandlingsreformen som kanskje er en enda større reform, som du selv har vært med på å legge fram, og som snart skal settes ut i livet.


 Så du føler at det er nødvendig nå ved gjennomføring av Samhandlingsreformen at kompetansen må være på plass ute i kommunene før den blir gjennomført, og at IKT-løsningene må være på plass før den blir gjennomført? Er det en lærdom vi kan trekke av Nav-reformen og overføre til andre reformer?


 Så til en annen ting. Du forsvarer jo oppretting av forvaltningskontorene, men vi er vel kanskje enige om at samhandlingen mellom dem og de lokale kontorene i dag ikke fungerer optimalt. Er det et problem som i størst grad er IKT-basert, eller er det andre utfordringer som gjør at det ikke fungerer optimalt?


 Da har ikke jeg flere spørsmål.


 Takk for det.


 En annen sak som har vært tatt opp her i dag, gjelder brukerens rettssikkerhet. Det har kommet mange eksempler på at folk har fått kritikkverdig saksbehandling – for sen saksbehandling og til dels feilaktig saksbehandling, og kanskje noen ikke har fått saksbehandling i det hele tatt. Flere brukerorganisasjoner har pekt på nettopp det at de ønsker et eget Nav-ombud som en løsning. Var et eget Nav-ombud noe som ble vurdert under din tid som statsråd? Og er hensynet til brukerens rettssikkerhet tilstrekkelig ivaretatt, slik som systemet er i dag, etter din mening?


 I 2009 ble jo Nav styrket med ca. 200 ansatte, og det er kompetanse som vil forsvinne ut av Nav-systemet hvis ikke den tilleggsbevilgningen blir beholdt. Er det, etter din mening, en forutsetning at den kompetansen må beholdes for å få bygd med restansene og for å ta de utfordringene som nå kommer, i og med at vi skal inn med arbeidsavklaringspenger i mars, at vi skal inn med pensjonsomlegging til høsten, og at vi skal inn med meldekortordningen, osv.? Er det en forutsetning at denne kompetansen må beholdes i systemet fram til vi har fått bygd ned restansene?


 Som mange har pekt på, har jo det med én felles dør og én saksbehandler vært en av forutsetningene for denne reformen. Nå er det mange som føler at det har gått den andre veien. De møter flere. De må innom flere enn de måtte før, og de får ikke avklart sine saker på det lokale kontoret. Ofte henvises det til en fagperson som finnes et helt annet sted i fylket, kanskje et annet sted i landet, og som det er vanskelig å få kontakt med.


 Takk for det.


 I Soria Moria II står det at man vil vurdere å opprette et velferdsombud. En del av brukerorganisasjonene har tatt til orde for et Nav-ombud. Hvordan ser statsråden på behovet for et slikt ombud for å styrke brukernes rettigheter?


 I tiden framover kommer det nye oppgaver i Nav. I tillegg til de restansene som ligger, og det som ligger til oppfølging i dialogmøter, skal arbeidsavklaringspenger, meldekort osv. innføres. Er det mulig å ha like stort fokus på alle disse områdene, eller vil det i en overgangsperiode – jeg understreker en overgangsperiode – være nødvendig å prioritere mellom disse oppgavene. I tilfelle: Hvilke oppgaver vil statsråden prioritere først?


 Statsråden startet jo innlegget med at det kan bli nødvendig med justeringer, og at det skal gjennomføres en grundig analyse av dagens grensesnitt mellom forvaltningsenhetene og det lokale kontoret. Jeg er veldig glad for at det er tatt tak i akkurat det, for det er vel en stor del av problemstillingen. Vil det eventuelt bli aktuelt å vurdere en tilbakeføring av enkelte oppgaver, enkelte ressurser og myndighet på enkelte områder hvis det viser seg at det vil være en suksessfaktor for å få dette til å fungere?


 Som det har vært nevnt her før, kunne jo arbeidsgiversiden opplyse om at det står nesten 700 jobber til disposisjon for såkalte marginaliserte arbeidstakere, altså arbeidstakere som har størst problemer med å komme inn på arbeidsmarkedet, som kanskje aldri har vært der, eller som i liten grad har mulighet til å komme inn ved egen hjelp. Samtidig er det bare 10 pst. av disse som Nav har klart å skaffe klienter til, til tross for at det står veldig mange funksjonshemmede i kø som ønsker seg helt eller delvis tilbake til arbeidslivet. Hvordan skal vi løse dette? Hvordan vil det bli fulgt opp fra statsrådens side?


