 Jeg har et tilleggsspørsmål når det gjelder datalagring. Solhjell var inne på det som er de viktige spørsmålene når det gjelder de innenrikspolitiske perspektivene i det, men jeg kunne ønske at europaministeren hadde redegjort litt mer for hvordan EU tenker å gå videre i sitt arbeid etter dommen. Er det riktig at man nå tenker seg en mer juridisk vinkling på spørsmålet internt i EU, eller hvordan går man videre i denne saken?


