 Takk for det. Dere nevnte helt innledningsvis et konkret eksempel på en person som fikk avslag, og som ikke fikk anledning til å gjennomføre et attføringsprogram, og at det ble gjort på feil grunnlag. Etter en ny vurdering gikk man inn i en prosess. Jeg lurte på om dere kunne si noe om omfanget av dette, om dere har noen formening om omfanget av slike avslag som blir gjort på feil grunnlag, og om det er et generelt problem.

 Har dere noen kommentarer til hvilke – skal vi kalle det – klagemuligheter man har, eller hvilke muligheter man har for å få sin sak behandlet på nytt?

 Takk for det, leder, og takk til Terje Moe Gustavsen for de innledende kommentarene.

 De prosjektene som er omtalt i Riksrevisjonens rapport – det er jo fem prosjekter, som du sikkert kjenner til – er jo til dels graverende i sitt omfang. Hvordan vil du vurdere de prosjektene som her omfattes, i forhold til generelt sett alle de prosjekter du var borti under din tid som statsråd?

 Jeg har lyst til å utfordre deg videre på å si noe om, reflektere noe over hva som kan være de konkrete årsakene til at slike overskridelser finner sted, altså at man får såpass betydelige avvik fra de kostnadsoverslagene som blir presentert for Stortinget. Kan du si noe om hva du tror kan være konkrete årsaker til dette?

 Vi skal ha nåværende statsråd inn etterpå, og det er litt interessant for komiteen å prøve å belyse litt hvordan situasjonen var tidligere i forhold til hvordan den nå er, etter omorganiseringen. Det som i så måte er litt interessant, er: Hvilke konkrete tiltak satte du i verk, eller var du med på å sette i verk, for å begrense denne problematikken? Du nevnte to ting. Det ene var dette med ekstern kvalitetskontroll, som også Fjærvoll var inne på tidligere. Men var det andre virkemidler, andre tiltak som dere vurderte helt konkret?

 Helt til sist har jeg lyst til å komme inn på dette med kompetanse i etaten, Statens vegvesen. Vurderte du eller reflekterte du på noe tidspunkt over at slike overskridelser som ble og blir presentert, kan skyldes manglende kompetanse eller for svak kompetanse blant dem som er ansvarlige for beregningene?

 Takk skal du ha.

 Takk for det, leder.

 Vi er jo først og fremst ute etter å få råd fra dere i forhold til hvordan dette arbeidet bør legges opp. I den sammenheng kunne jeg godt tenkt meg at dere utdyper litt hvor dere mener forbedringspotensialet i departementet og i Statens vegvesen ligger. Har dere noen formening om hvor man konkret kan sette inn ressurser?

 Jeg er selvsagt enig i det. Det dere peker på, er kost-nytteeffekter osv., som selvsagt er svært viktige. Men har dere noen ideer, noen formening, om hvilke tiltak som kan settes inn for å ha mer kontroll på kostnadssiden, slik at kalkylearbeidet kan være mer troverdig i forkant? Har dere utover det dere allerede har sagt, konkretisert det?

 Vi har av dem som har vært før dere her i høringen, fått grundig belyst at slike overskridelser i forhold til beslutningsgrunnlaget har konsekvenser i forhold til framdrift av andre planlagte veiprosjekter. Så vet vi selvsagt også at bygging av en vei og utbedring av infrastruktur har store samfunnsøkonomiske ringvirkninger på flere plan. Har dere reflektert noe over i hvilken grad overskridelser i forhold til beslutningsgrunnlaget, kalkylemateriellet, har medført at man samfunnsøkonomisk har fått negative ringvirkninger og på en måte en størrelsesorden på disse som en følge av at andre veiprosjekter ikke har blitt realisert, eller ikke har blitt realisert så raskt som forutsatt i utgangspunktet?

 Takk skal dere ha!

