Den Norske Veterinærforening anbefaler å si nei til en utvidelse av EØS-avtalen, og dere har beskrevet her i dag hva som er begrunnelsen for det, og også at de største problemene ligger på matområdet. Men det som er slående her, er at autoritet står mot autoritet og veterinær mot veterinær, i og med at Helsetilsynet og Folkehelsa støtter utvidelsen av denne avtalen. Jeg har litt problemer med at dyktige fagmennesker kan ha så forskjellig oppfatning, så jeg vet ikke hva det kan grunne seg i at såpass tunge miljøer har så diametralt motsatt oppfatning i en så viktig sak for Norge.

 Jeg takker for svaret. Jeg forstår at det uenigheten går mest på, er når det gjelder konkrete tiltak. Dere ønsker å videreføre den grensekontrollen vi har. Jeg har også registrert at dere mener at Helsetilsynet og de sentrale helsemyndighetene påtar seg et stort ansvar når de går inn og anbefaler en del ordninger. Deres synspunkter får vi da se nøyere på.

