 Jeg har et spørsmål knyttet til energiunionen og ikke minst til den felles innkjøpsordningen for gass sett i lys av den Russland-skapte Ukraina-krisen, som på en måte har gått fra vondt til verre. Spørsmålet mitt blir igjen aktualisert nå ved at Tusk tar det opp. Han har tidligere vært en av dem som virkelig har drevet dette frem og ønsker å få dette til. Spørsmålet mitt er: Ser man for seg at dette er så reaktualisert at det kan komme til å bli aktuell politikk? Sannsynligvis ikke, men hva kan alternativene til dette være for å beholde intensjonene eller for å følge opp de intensjonene som ligger bak for å skape økt energisikkerhet? Og har Norge spilt noen rolle i å løfte frem mulige alternativer?


