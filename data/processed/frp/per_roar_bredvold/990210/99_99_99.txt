 Jeg tillater meg å stille følgende
spørsmål til arbeids- og administrasjonsministeren:

«Snart 4 år etter storflommen
i juni 1995 bor ekteparet Astrid og Rolf Rødås,
Åsnes, i en gammel campingvogn. Dette skyldes blant annet at fylkesmannen
i Hedmark ikke har avgjort om det er trygt eller ikke å bo
i det gamle huset som ble skadet under flommen. Saksbehandler hos fylkesmannen
tilbakeviser at de skal ha brukt lang tid.

Synes statsråden dette høres
rimelig ut, og vil statsråden gjøre noe for å få fortgang
i saken?»

 Jeg takker statsråden for et godt
og utfyllende svar, med god historikk.

Det gleder meg at en avgjørelse i
denne konkrete saken vil bli tatt i neste uke. Men når
det er sagt, vil jeg si at det i enkelte tilfeller vil bli hevdet
fra søkerens side at det offentlige bruker urimelig lang
tid. Kan statsråden tenke seg en begrensning på f.eks.
ett år som maksimal saksbehandlingstid, og hvis saken ikke
har fått en avgjørelse innen denne tid, skal den
avsluttes i søkerens favør? 

