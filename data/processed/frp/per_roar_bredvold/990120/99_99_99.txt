  Jeg tillater med å stille følgende
spørsmål til arbeids- og administrasjonsministeren:

«I et av Oslos dyreste boligstrøk
tilbys statsansatte leiligheter til langt under markedspris. 

Vil statsråden se på Statsbygg
sine utleiepriser generelt, slik at de vil harmonere mer med det
som er markedsleien, og på den måten få større
inntekter, som står mer i forhold til den reelle verdien
som leiligheten har?»

  Jeg takker statsråden for svaret.
Innholdet var også mye i tråd med det svar jeg ønsket. 

Men jeg må si at økninger
på 10 pst. og 6 pst. ikke står helt
i forhold, når vi snakker om husleier som kanskje er en
halvpart av det markedet kan tilby. Jeg registrerte også at
leien skal vurderes på nytt når leilighetene fraflyttes.
Det er jeg glad for, for det er veldig viktig at staten bruker de
inntektskildene man har, og at man ikke har leieinntekter som er
for lave i forhold til de verdier som staten sitter på.
Men vi skal heller ikke ta for mye i leie – den skal være
markedstilpasset.

