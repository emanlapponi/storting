 Jeg skal få stille den ærede helseminister

følgende spørsmål:

«Et inntektstap på ca. 100

mill. kroner vil måtte gi som konsekvens at sykehusene

ikke kan gjennomføre sin planlagte pasientbehandling for

resten av 1999, noe som vil føre til færre behandlede

pasienter.

Hvordan vil statsråden dekke inn det

inntektstapet på ca. 100 mill. kroner som er påført

sykehusene i forbindelse med at departementet har redusert de polikliniske takstene

fra 1. april 1999?»

  Jeg takker helseministeren for svaret. 

Hovedproblemet i norsk helsevesen i dag er

mangel på kapasitet. Det er da for meg litt av et paradoks,

når den polikliniske aktiviteten i 1998 har vært

større enn antatt, men likevel villet av Stortinget, at

man skal straffe sykehusene nå i 1999 nettopp fordi kapasiteten økte

i 1998. Dette problemet hadde ikke oppstått om Fremskrittspartiet

hadde fått gjennomslag for at alle budsjettildelingene

til helsevesenet bør være overslagsbevilgninger. 

Helseministeren forsøker nå å skape

budsjettbalanse i 1999 ved å redusere inntektene til sykehusene

på grunnlag av overskridelsene i 1998. Dette finner Fremskrittspartiet helt

uakseptabelt. Vil helseministeren ved fremleggelse av revidert nasjonalbudsjett

fremme forslag om inndekning av disse millionene kroner til poliklinisk

behandling ved de offentlige sykehuspoliklinikkene, slik at poliklinikkene kan

opprettholde sin kapasitet for hele 1999?

  Jeg takker igjen for svaret, men statsråden

og departementet burde være kjent med de overskridelsene

som det lå an til i 1998 når budsjettet for 1999

ble lagt frem. Det er i dag bred enighet i Stortinget om at sykehusene

må få en forutsigbar finansiering, slik at de

kan planlegge og målsette aktiviteten for hele driftsterminen

på en gang. I tillegg til disse millionene som nå er

redusert når det gjelder polikliniske inntekter, er flere

av fylkene nå forespeilet en betydelig reduksjon når

det gjelder DRG-inntekter. Dette vil til sammen for svært

mange sykehus vanskeliggjøre driften, med redusert behandlingskapasitet

som resultat. Er dette i tråd med den nåværende

regjerings programmanifest om at denne regjeringen skal satse på helsevesenet?

