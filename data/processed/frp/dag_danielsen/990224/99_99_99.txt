 Jeg har følgende spørsmål
til kirke-, utdannings- og forskningsministeren:

«Ifølge medieoppslag er 118
barn tatt ulovlig ut av osloskolen i protest mot det nye
kristendomsfaget med religions- og livssynsorientering.
Barna som tas ut, er barn av humanetikere eller foreldre fra andre
religioner. Den nåværende situasjon er uholdbar
i det lange løp, blant annet fordi det setter spørsmålstegn
ved fagets eksistens. 

Hva akter statsråden å foreta
seg i sakens anledning?»

  Jeg takker ministeren for svaret, men jeg
har et tilleggsspørsmål.

Ifølge mediene er det pr. i dag 118
elever som holdes borte fra skolen. Det som fort kan skje dersom
en ikke får en avklaring på denne situasjonen,
er at dette antallet raskt kan øke. Etter mitt syn har
dette faget, som er et kompromiss som tar sikte på at alle
barn som går i norske skoler, skal få en felles
verdiramme, bl.a. en viktig integreringsmessig betydning. Det er
også viktig av hensyn til barna, tror jeg, at de føler
seg som en del av et klassefellesskap. Mener ikke ministeren at
det er uakseptabelt hvis denne situasjonen fortsetter? 

Selv om jeg har stor sympati for svaret, savnet
jeg litt handlekraft i svaret fra statsråd Lilletun.

  Jeg takker igjen statsråden for velvillig
svar, men jeg vil allikevel prøve å få ham
til å være litt mer konkret. Hvor lenge ser statsråden
for seg at man skal akseptere at loven brytes? Hvor lang tid er
det her snakk om? Min vurdering er at dersom dette pågår over
lengre tid, vil selve grunnlaget for faget i den nåværende
form rives bort.

