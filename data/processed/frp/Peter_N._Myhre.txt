 Mange takk, og takk for en grundig redegjørelse for innkjøp av kampfly.


 Jeg vil be statsråden om å besvare det spørsmålet jeg stiller. Jeg stiller spørsmålet: På hvilken måte vil man sikre – i det kontraktsmessige materialet som skal legges til grunn for flykjøpet – at prisen ikke blir høyere enn 61/72 mrd. kr?


 Mange takk.


 Spørsmålet mitt er, og nå stiller jeg det for tredje gang: Hva har regjeringen gjort, og hva skal regjeringen gjøre med bestemmelsene i det avtaleverket som nå skal lages, for å sørge for at regjeringen slipper å komme tilbake til Stortinget og si at dessverre, det ble ikke 72 mrd. kr, det ble 92, eller 112? Hva ligger i det som regjeringen steller med nå, når det gjelder kjøpsavtalene, som gir grunn til at man kan ha tillit til de tallene som regjeringen nå har kommet med?


 Jeg vil også tilbake til det første temaet finansministeren var inne på, og gjeldssituasjonen. Vi har nå lenge vært kjent med at statsgjelden spesielt til mange av de latineuropeiske landene, søreuropeiske landene, er faretruende høy. Men så viser det seg jo at Tyskland og Frankrike er ikke så mye dårligere, og at også de to landene har statsgjeld i størrelsesorden 80–90 pst. av bruttonasjonalproduktet. Når vi snakker om 80–90 pst. av Tysklands og Frankrikes bruttonasjonalprodukt, begynner det å bli penger av det. Mitt spørsmål er hvorledes finansministeren vurderer det forholdet at Tyskland og Frankrike nå låner penger for å kunne fylle inn i de ordningene som er under utvikling, og hvilke konsekvenser dette kan få.

 Da skal jeg også føye meg inn i rekken av gratulanter, siden komitélederen fyller «tjuesytten» i dag – gratulerer! 

 Jeg var med blant dem som møtte EU i Brussel for en ukes tid siden, og jeg må nok også, som Ivar Kristiansen, si at det var ikke bare disse to under selve møtet som ga uttrykk for ganske stor grad av misnøye med den norske oppførselen i samarbeidet med EU. Det norske forholdet til EU er veldig spesielt i forhold til hvordan de aller fleste land i Europa opererer. Den ene spissformuleringen som kom i selve møtet var at slik gjør man ikke mot venner. Selv om dette ligger innenfor regelverket, oppfattes dette som en slags motstand fra norsk side mot å forsøke å videreutvikle frihandelsbestrebelsene, som faktisk også Norge har forpliktet seg til å delta i i EØS-avtalens artikkel 19.

Jeg skal ikke være så veldig mye lengre!

 Mange takk, og takk for en interessant redegjørelse. 

