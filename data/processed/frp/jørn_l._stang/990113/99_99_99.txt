 Jeg vil tillate meg å stille justisministeren
følgende spørsmål:

«Justisdepartementet har gitt grønt
lys til at alle politidistrikter skal begynne å anvende
lotteriloven mot landets nærradiostasjoner. Mange nærradiostasjoner
har radiobingo som hovedinntektskilde, og det utgjør
for enkelte nærmere 80 pst. av inntektene. Til tross for
uklare regler om grensedragningene og at håndhevelsen av
regelverket er vanskelig, gir departementet politiet ordre om å anvende
lotteriloven.

Er det statsrådens hensikt å ta
fra enkelte nærradiostasjoner hovedinntektskilden og dermed
deres levebrød for videre eksistens?»

 : Jeg må si at svaret fra statsråden
var meget grundig, men jeg synes ikke statsråden kommer
inn på det som er mitt hovedspørsmål
i sakens anledning. Det er praktiseringen av loven som er meget vanskelig,
og politidistriktene og politikamrene sier akkurat det samme selv,
at loven er ikke så klar som statsråden gir uttrykk
for her. Radiobingo er en avgjørende og viktig del av inntektsgrunnlaget
for godt og vel halvparten av de 270 lokalradiostasjonene. Jeg er
redd for at deres videre eksistens nå er direkte i faresonen. 

Mitt spørsmål vil være:
Synes justisministeren at praktiseringen av loven er rimelig? Og
hva vil statsråden gjøre konkret for å få til
vettuge løsninger, som også politikamrene egentlig
ber om i denne sammenheng?

 : Jeg må nesten tolke det slik at statsråden
er veldig opptatt av utbytte i denne sammenheng. Hun tenker da på lokalradioene
som driver ganske godt, og som kanskje ikke er så veldig
avhengig av bingolotto. Men det er ikke først
og fremst dem jeg tenker på. Jeg tenker på de
vel 130 nærradioene som er helt avhengig av å få inntekter
av bingolotto, eller så går de dukken. Og akkurat
dem har jeg følelsen av at statsråden ikke er så veldig
opptatt av. Min påstand er at justisministerens litt lette
holdning til det hele vil føre til at vi får en
massedød blant de aller minste av de små lokalradioene
som faktisk skaper arbeidsplasser, og som betyr ganske mye for distriktene
som de ligger i. 

