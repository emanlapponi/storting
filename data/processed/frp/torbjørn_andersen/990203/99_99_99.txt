  Jeg har følgende spørsmål
til finansministeren:

«Reisende fra utlandet til Norge med
fly som ønsker å utnytte sin tax-free kvote, er
henvist til å handle dette ved avgang i utlandet og deretter
ta dette med seg på flyet tilbake til Norge. 

Ser statsråden store problemer med å la
tax-free-handelen kunne skje ved ankomst til Norge der det finnes tax-free-butikker?»

  Jeg takker statsråden for svaret.
Dette er selvsagt ingen stor sak, men ordningen med å få med
seg sin kjærkomne tax-free-kvote inn i Norge fungerer i
dag på en måte som er blitt meget upraktisk for
de flyreisende.

En kan spørre seg om hvordan det egentlig
er med sikkerheten når 200 passasjerer kanskje tar med
seg 400 liter øl, et par hundre liter vin og 200 liter
brannfarlig væske, som sprit må sies å være,
og legger det under seter, opp i bagasjehyller og fyller opp fra
før trange fly. Det er en betenkelig sikkerhetsrisiko når
en tillater å lagre slike brannfarlige varer – tilsvarende
et fat på 200 liter brannfarlig væske – inne
i et fly. Det medfører et ikke ubetydelig merforbruk av
drivstoff, og det er i tillegg upraktisk.

Det hadde selvsagt vært mulig å få til
dette siden det er mulig å gjøre det på Island.
Og jeg er nokså skuffet over statsrådens svar.
Er det virkelig slik at dette ikke lar seg gjøre? Rent
praktisk skulle dette være mulig også i Norge
og ikke bare på Island.

  Jeg takker for svaret. Og som jeg sa, er jeg
rimelig skuffet over statsrådens manglende vilje
til å gjøre noe med denne saken, siden det er helt
klart at det kan gjøres noe med den. Men det var litt interessant
at statsråden la inn et alkoholpolitisk synspunkt her,
i og med at han nevnte at dette salget kunne flyttes over på mer
ordinære utsalgssteder i Norge, dvs. stort sett Vinmonopolet.
Det har da et avgiftselement i seg, hvis en ser det ut fra det synspunktet.
Nå er det slik at norske alkoholavgifter er skyhøye
sammenliknet med nivået ellers i Europa. Bør en
ikke i tilfelle tax-free-ordningen forsvinner, vurdere å harmonisere
det norske alkoholavgiftsnivået mer med det som
finnes i EU-land? Kunne statsråden si litt om det?

