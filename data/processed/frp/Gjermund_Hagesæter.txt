 Takk for det. 

 Takk for det, leiar.


 Takk for det.


 Takk for det. Eg vil òg takke for ei flott innleiing. 

 Takk for ei interessant utgreiing frå finansministeren. Det første som blei teke opp, var den økonomiske situasjonen i Europa, og det er ingen tvil om at det er ein alvorleg situasjon, både for dei landa dette gjeld og for Noreg, altså at dette er ein situasjon som kan påverke og vil påverke Noreg på fleire måtar. Ein ting er sjølvsagt at marknaden kan bli redusert slik at eksportindustrien og arbeidsplassar der kan forsvinne. Ein annan ting er at vi har eit oljefond som har investert i statsobligasjonar i desse landa, og moglegvis også framleis driv og investerer eller kjøper statsobligasjonar. Spørsmålet mitt er kva som er planen framover når det gjeld kjøp av statsobligasjonar i Spania og Italia og desse utsette landa. Dersom vi får ein slik situasjon som finansministeren her skisserte, at dei store, tunge landa som Spania og Italia ikkje er i stand til å betale gjelda si, kva for potensielt tap snakkar vi då om for oljefondet?

Det eg har lyst til å få utdjupa litt nærare, er den omlegginga som går på differensiert arbeidsgivaravgift. No er jo differensiert arbeidsgivaravgift ei ordning som har hatt brei politisk støtte, og det er klart at når det blir varsla ei endring, skapar det ein del usikkerheit. 

 Eg vil først takke for ei grundig og god utgreiing. 

Eg vil også takke statsråden for ei god og grundig utgreiing. Det som eg tenkte å kome litt inn på, var dette med forhandlingar om nye EØS-midlar og marknadsadgangen for fisk. No er eg for så vidt heilt einig i at det er urimeleg med auking av den norske betalinga, men samtidig har eg forståing for at dette er krevjande forhandlingar. EU har 500 millioner innbyggjarar, Noreg har 5 millioner innbyggjarar, og sjølv om vi plussar på Island og Liechtenstein, blir det ikkje så veldig mykje meir enn 5 millionar innbyggjarar på den sida. Samtidig er det slik at eit brot – ein manglande avtale – vil gå mest ut over Noreg. Dette er sjølvsagt EU fullt klar over, og då er spørsmålet mitt, som ei oppfølging av orienteringa: Kor stor er moglegheita etter statsråden sine vurderinger for å kome fram til ei einigheit innanfor fristen? Og det neste spørsmålet er: Kva skjer dersom ein ikkje kjem fram til einigheit? Kva for konsekvensar vil det få for Noreg? Og eventuelt også, kva for konsekvensar vil det få for EU?

















