 Etter å ha vært i USA sammen med komiteen er jeg mer overbevist om at vi har valgt riktig fly, bare for å ta det som utgangspunkt, slik at de spørsmålene jeg eventuelt kommer med, ikke betyr at vi skal velge på nytt. Men med utgangspunkt i det som lederen sa til å begynne med, at vi synes vi har fått en rimelig tynn – for å bruke et forsiktig uttrykk – proposisjon, må vi stille en del spørsmål, også opp mot, som det har vært sagt, behandlingen – jeg vil bruke det uttrykket – av svenskene i denne prosessen. Og vi har jo også vært rimelig forvirret i noen øyeblikk, i og med at vi får litt forvirrende svar, bl.a., som lederen også var inne på, at vi først får et svar med hensyn til prisen om at vi har fått et tilbud på 18 milliarder kr som inkluderer alt nødvendig materiell. Så går det noen uker, og så får vi et svar som sier at det er ikke å regne som et tilbud, men en estimert pris. Nå har jo statsråden konkludert med at det er en estimert pris, og det er greit nok, da vet vi i hvert fall det. 

 Ja, det har jeg forstått, og det har jo statsråden sagt tidligere også, så det er greit nok. Men hvordan kan man da si at man har fått et tilbud, når man så på et senere tidspunkt sier at nei, det er ikke noe tilbud? 

 Ja, men det ble ikke sagt i det første svaret. 

 Ja, jeg forstår det. 

 Ja, men det står i det andre svaret at det er ikke å regne som et tilbud. 

 Jo, det står det, det står «er ikke å regne som en tilbudt fastpris». 

 Vi vet jo at stealth er en dyr kostnad på et fly. I hvilken grad kjenner statsråden til levetidskostnadene og vedlikeholdskostnadene på stealth-egenskapen? Det har vel ikke vært noen hemmelighet heller at alle vel i grunnen har visst at det svenske flyet aldri har hatt stealth, og aldri kunne komme til å tilby stealth. Men man kunne kanskje tilby noe annet, det var kanskje det som lå til grunn for at man gikk videre i den prosessen. 

 Bare et lite oppfølgingsspørsmål igjen, leder, før jeg gir meg. 

 Det som har forundret noen av oss, er begrepet «hurtiganskaffelse». Hvis vi tenker på de alternativene vi har – at vi kan videreføre dagens Hercules med den oppgraderingen som Stortinget har bevilget inntil 300 mill. kr til – er det da riktig at disse flyene vil være operative i 2007 og klare for, som det ble sagt, krigssoner sommeren 2008? Hvis vi anskaffer nye C–130J transportfly, er det da riktig at de blir operative i 2009 og klare for det som kalles krigssoner i 2011–2012? Og hvis vi anskaffer A400M, er det da riktig at de er operative i 2010 og klare for krigssoner i 2010?

 Så det er ikke riktig det Airbus sier, at disse flyene vil være operative i 2010?

Et lite spørsmål til. Så da kan altså eventuelt de nye C-130J settes rett inn i krigssonen i Afghanistan, uten opphold, for å si det slik?

 Et annet spørsmål gjelder finansieringen, men det kan vi kanskje komme tilbake til.

 Da er det bare én ting jeg har lyst til å kaste inn til slutt, og det gjelder alle de tingene som statsråden nå opplyste om, som ikke har vært klart for oss hele tiden – spesielt ikke i utgangspunktet, da Stortinget bevilget 300 mill. kr. Burde ikke Stortinget vært opplyst om f.eks. at oppgraderingen av avionikken på de to siste flyene er stoppet? Vil statsråden bekrefte dette?

Det blir pekt mye på sikkerheten for våre soldater i Afghanistan som et argument for å kjøpe nye fly, og det er et godt argument. Men det vil jo si at våre soldater i Afghanistan over lang tid ikke har hatt den sikkerheten de egentlig burde ha hatt, fordi skiftende regjeringer har somlet, vil jeg si, med å ta initiativ til å kjøpe nye fly. Det har vært mast etter det i mange år.

 Bare et lite tilleggsspørsmål: Vil det da si at de flyene som nå er reparert – for å bruke det uttrykket – ikke kan settes direkte inn i Afghanistan? Og i tilfelle, på grunn av kanskje en forandring i fiendens – for å bruke det uttrykket – måte å drive krigføring på: Når kan disse flyene settes inn i Afghanistan? Hvis det går for lang tid, vil jo våre styrker i Afghanistan fremdeles være uten skikkelig flystøtte.

Jeg regner med at vi nå kanskje er kommet til det vi kalte alternativer innledningsvis. Jeg vet ikke, leder, men jeg har likevel lyst til å ta det, hvis jeg kan begynne på det?

Vi velger tydeligvis et fly som har vært på vingene, riktignok oppgradert gjennom årene, i veldig, veldig mange år. Er vi nå sikre på at vi velger et moderne fly for fremtiden? Vi vet jo det at nå har vi hatt våre transportfly i ca. 40 år, og jeg regner med at innkjøp av nye transportfly også vil omfatte at vi må ha dem i ca. 40 år til i hvert fall.

 Det er nok muligens et for lite fly. Nå har jeg i hvert fall fått bekreftet det av sjef FLO.

Det er et par ting jeg har lyst til å løfte fram som ikke har vært omtalt tidligere: Gjennom mange år har Luftforsvaret av en eller annen årsak, men ganske naturlig, synes jeg, etterlyst en tankflykapasitet. Dette er ikke nevnt i proposisjonen i det hele tatt. Er det noe som ikke er interessant lenger? Men hvis det er interessant, hvordan stiller det seg da med disse to flytypene vi nå stadig snakker om – C-130J og A400M? Hvilken er best egnet? Ettersom jeg forstår, er A400M klargjort ganske godt for tankflymanøvreringer.

 Jeg føler meg ikke helt komfortabel når det gjelder gjenkjøp. At det blir sagt at det skal gå i orden, er ikke det samme som at det er i orden. Når det gjelder innkjøp til Forsvaret, har vi gjennom mange år sett at det har gått – for å si det på en annen måte – veldig dårlig med hensyn til gjenkjøp. Derfor er jeg nå litt urolig for dette. Jeg godtar ikke at vi bare får et ord for at dette skal gå i orden. Det må være i orden før vi går inn i denne prosessen. Nå skal vi altså gå inn i en hurtigkjøpsprosess. Er dette tilfredsstillende, sett fra statsrådens side?

