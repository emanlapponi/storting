  Jeg vil få lov å stille
følgende spørsmål til helseministeren:

«Stortinget har vedtatt at mammografiscreening
skal utvides til å bli et landsdekkende tilbud. Om nødvendig kunne
også private institutter brukes for å få på plass
til en slik ordning. Møre og Romsdal har ikke kommet inn under
denne ordningen ennå, og det er bekymringsfullt at det
er din bostedsadresse som bestemmer om du skal få dette
tilbudet. 

Hva vil statsråden gjøre,
slik at også kvinner i Møre og Romsdal får
tilbudet?»

  Jeg takker statsråden for svaret.
 Det er vel ikke til å undres over at jeg ikke var helt
fornøyd med det.  Det går selvfølgelig
først og fremst på problemstillingen rundt dette,
og det kunne vært interessant å spørre
statsråden hva man mener som mangler bl.a. i Møre
og Romsdal.  Det er private institutter i dette fylke som er ISO-standardisert
og ISO-godkjent, som sier at de har ledig kapasitet. Jeg har nå mine tvil
når det gjelder dette spørsmålet, men
det kan jo statsråden rette på:  Har man tatt
kontakt med de private instituttene?  Det står helt tydelig
i innstillingen til et Dokument nr. 8-forslag, som ble framlagt
av bl.a. meg selv og John I. Alvheim, at man skal kunne bruke private
institutter for å få dette gjennomført.

Jeg lurer også på om statsråden
vil komme tilbake i forbindelse med revidert budsjett, slik at bl.a.
Møre og Romsdal kan få dette tilbudet.  Hvis man
ser på hvilke fylker som har det, ser man at det er nesten
bare Møre og Romsdal, Sogn og Fjordane, Hedmark og Oppland,
som mangler dette tilbudet.

