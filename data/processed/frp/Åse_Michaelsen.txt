 Spørsmålet mitt går til politidirektøren. Vi var innom dette med riksalarm, at den vil gå via en pc som skal være tilgjengelig 24 timer i døgnet. Har politidirektøren vurdert bruk av et varselsystem à la det vi ser brannvesenet og helsesektoren bruker – mer en form for personsøker, hvor det går ut til alle, slik at en ikke får dette – la oss si – forsinkende leddet, ved at det går gjennom en pc i de ulike politidistrikter?


 Uansett hva en kaller denne gruppen, SDU eller om en bare kaller det for en gruppe, forstår jeg det sånn at i år 2000 ble den opprettet. Da var det ikke kjennskap til den i Norge. I 2006 ble dere kontaktet av en samarbeidende tjeneste som viste til at dette fantes andre steder. Da gjorde dere undersøkelser, og du sa i sted at når dere ikke fant noen ting, ble det heller ikke meldt noen ting – ikke sant? Det må jo bety at vi vet nå i etterkant at denne gruppen fantes, men dere fant ikke gruppen. Hvor bekymringsfullt er det?


