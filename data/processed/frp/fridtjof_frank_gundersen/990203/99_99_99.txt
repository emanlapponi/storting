  Jeg beklager uteblivelsen, president.

Jeg vil gjerne stille utenriksministeren følgende
spørsmål:

«Utenriksdepartementet har invitert
10 kubanske journalister til Norge for å delta i et seminar
om blant annet ytringsfrihet. Omkostningene, 250 000 kroner,
betales av Utenriksdepartementet.

Da det må antas at enhver journalist
er kjent med de vesentlige trekk ved ytringsfriheten, anser statsråden
at dette er vel anvendte skattepenger?»

  Det er jo ikke et stort beløp det
her er snakk om, men ut fra min synsvinkel er det et ganske typisk
eksempel på unødvendig bruk av penger, særlig
når det gjelder et budsjett hvor det var veldig vesentlig å begrense
statens utgifter. Det var fremholdt av finansministeren. 

Jeg ser det slik at vanlige journalister, også på Cuba, er
vel kjent med demokrati og pressefrihet. Det er helt unødvendig å fortelle
dem om det. Det er ikke først og fremst de som har behov
for slik opplysning. Jeg synes egentlig ikke dette var noen god
idé.

Jeg vil spørre utenriksministeren,
noe han for øvrig allerede har svart på, om ikke
dette er unødig slepphendthet av spesielt opptatte personer
når det gjelder en bitte liten øy i Det karibiske
hav. 

