 I spørsmålsutvekslingen med Foss mener jeg Legeforeningen sa at når det gjelder rammene for sykehus i Norge, så må de økes. Mitt spørsmål går til sykepleierne, som fikk spørsmål fra Kolberg om det var totalbudsjettet for sykehussektoren eller fordelingen det var noe i veien med, og de svarte da at det var fordelingen det var noe i veien med. Er det sykepleiernes oppfatning at helse-/sykehusbudsjetter i Norge er tilfredsstillende, og at de ikke bør økes? Det er andre signaler man får fra tillitsvalgte i Sykepleierforbundet rundt omkring i Norge, enn det By gir i så fall.


 Siri Hatlen var inne på i bl.a. de første spørsmålene fra Foss og nå, i forbindelse med spørsmålene fra Nybakk, de investeringsplaner hun hadde, og at de ble sparket bena under. Man fikk ikke gjort det man skulle, som følge av at man ikke fikk avhendet en del områder. Men jeg oppfattet det slik at du var veldig uklar når det gjaldt spørsmålet om hvem som ga signalene om ikke å selge. Jeg kunne godt tenke meg å høre om dette var noe som kom fra Helse Sør-Øst eller fra politisk ledelse. Det er interessant ut fra det som har skjedd i saken.


 Har du, eller har du ikke hatt uformell dialog med politisk nivå i departementet om den saken?


 Schou var inne på at pasienter ikke alltid gjør som man har forutsatt, for å si det sånn, og at det kan bidra til å øke presset på OUS. Hvilke trekk er det man her ser øker det presset? Er det Asker- og Bærum-folk som gjerne vil til Oslo, eller er det de som skulle vært med til Ahus, som fortsatt gjerne vil være i Oslo? Kunne du sagt noe mer om det?


 Jeg ble jo litt overrasket da direktøren i stad kunne opplyse om at han ikke kjente alle av de 160 medlemmene, men det er sikkert noen som er sentrale, og noen som ikke er så sentrale.


 Jeg har ikke betydelig erfaring med 17. mai-middager i redermiljøene på Oslo vest, men jeg serverer gjerne nære venner og familie noe mat på 17. mai. Jeg vil tilbake, åpenbart, til disse 17. mai-middagene, hvor vi har fått vite at det er 15–20 mennesker til stede – utenriksministeren sa at det var hyggelig at han slapp unna å servere middag til familien sin på det tidspunktet. Jeg antar at Tschudis familie også er til stede, og hvis det er kanskje fire stykker i hver av de familiene, står vi igjen med at det muligens er plass til to eller tre familier til – maksimalt. Da blir det i min bok veldig nær, leder, og veldig nære relasjoner jeg vil anta man har. Jeg pleier å si at ser det ut som en hund og bjeffer som en hund, er det mest sannsynlig en hund. Forstår utenriksministeren at det blir en grunn til at vi stiller spørsmål ved dette vennskapet og nærheten i det når disse tingene kommer frem, og man i tillegg har unnlatt å ta med disse arrangementene – som ville underbygge påstanden om nærhet i vennskapet – i den redegjørelse som er lagt frem?


 Mitt spørsmål, leder, går til Norvik.


 Du har sagt en del om PST og behov for bl.a. produktivitetsforbedringer. I ditt innledningsforedrag sa du noe om forsiktighetskultur i PST. Jeg oppfattet det iallfall slik. Kunne du utdype det litt?


 Leder, for at denne fjellvandringen ikke skal bli en ørkenvandring, føler jeg det er behov for at det konkretiseres noe. Man har altså sittet et helt år og stadig fått nye tekniske utfordringer knyttet til innføringen av registre, og det er da hovedproblemet som ligger der. Da kan man sikkert også, med den store stallen man har med seg i dag, konkretisere noen av de mange fallgruver og tekniske utfordringer som har dukket opp i denne periode.


 Et spørsmål i oppfølgingen til de første spørsmålene fra saksordføreren til statsråd Faremo: Når det gjelder den dialogen man nå har med Datatilsynet om den nye løsningen og de krav som tilligger den, hadde jeg et inntrykk av det svaret statsråden ga, at man allerede hadde konkludert med at man med den nye løsningen var godt innenfor lovens krav. Det sier jo noe om at man da ikke nødvendigvis har planer om å følge opp den dialogen med Datatilsynet. Så her føler jeg et visst behov for en utdypning fra statsråden om synet på den dialogen man har med Datatilsynet.


 Formålet vårt med å ha lovverk på området personvern er å sikre at det ikke lekker ut mer enn det individet selv ønsker skal lekke ut av informasjon til media – Facebook nevnte en av dere – det som kommer ut på folkemunne, osv.


 Et oppklarende spørsmål i forhold til statsrådens innledning. Jeg mener å høre at hun sa at et pseudonymt register ikke vil kunne tjene som grunnlag for medisinsk forskning. Hvis jeg hørte riktig – først må jeg få avklart om det er riktig – hva er begrunnelsen for at man er kommet til den konklusjonen, relatert til at Datatilsynet mener at et pseudonymt register vil være å anbefale når det gjelder bl.a. personvernhensyn?


 Så vidt jeg forsto på vegdirektøren, er det operative dokumentet Håndbok 111 når man vurderer hva som er en god vei og hvordan veier i Norge skal være. I den er det, så vidt jeg også forsto, klare regler for hvor mye snø og hvordan det skal brøytes osv. Det er også noen synspunkter der på hva man skal gjøre med hullete veier, telehiv, spor osv. Denne håndboken som dokument klarer å håndtere dette med kravene til brøyting osv., men det stopper opp i forhold til budsjettsituasjonen når det gjelder kravene til sommervedlikeholdet, som f.eks. hullete veier, telehiv og store spor. Har man ut fra dette dokumentet vurdert om man må gjøre noe med det budsjettopplegget man har, når man har et slikt styringsdokument som denne Håndbok 111?


 Takk, leder. 

 Du nevner gjelden som et hovedproblem i forbindelse med både hvordan man ser på fremtiden, og hvordan man skal håndtere det. Har dere tatt opp dette på politisk nivå, også med hensyn til f.eks. å få strøket gjelden, slik at man får begynt på scratch? 

 Jeg har et spørsmål om noe som ble tatt opp også av Arnesen, og som går på et mer generelt grunnlag. 

 Jeg vet ikke om de andre organisasjonene vil si noe om det? 

 Legeforeningen uttalte at bestillerdokument og foretaksmøte kom for sent. I Stortinget ligger det nå et forslag om en årlig sykehusproposisjon, som skal fremlegges for samme periode som kommuneproposisjonen, for å sikre en langsiktighet. Tror Legeforeningen at vi kunne bedret situasjonen med hensyn til langsiktighet og styringssignaler hvis vi hadde fått en avklaring på dette på vårparten, slik vi gjør med kommuneproposisjonen? 

 Takk skal du ha, leder. 

 Flott, da har vi fått en avklaring på at ventetidene altså er økende. Så er spørsmålet produksjon av friske pasienter, for det er jo også svært viktig hvor mange som står på disse ventelistene. Mange av oss opplever å se daglige nyhetsoppslag om stengte avdelinger osv. Hvordan er produksjonen av friske pasienter og mengden av pasienter? Det vil jeg gjerne høre litt om. 

 Til dette problemet – som vi jo har vært inne på tidligere i høringen – med et ganske betydelig forbruk av ledere, direktører, økonomidirektører osv.: I forhold til en del andre sektorer i samfunnet, både offentlige og private, er det jo nærmest en sektor som må sies å spise sine ledere. Hva skyldes dette? Er det udyktighet i ansettelsesprosessen eller er det organiseringen? Har noen av dere i ledende posisjoner gjort dere tanker rundt dette? For dette er oppsiktsvekkende høye tall. Jeg kjenner i hvert fall ikke til noen sektor som kan vise slike tall som dere har. 

 Det er nesten umulig å gå i gal retning på et slikt tilfelle, ellers blir det snakk om ledere på ukesbasis. Men mitt neste spørsmål er – nå vet jeg ikke hvor mye tid jeg har igjen – i forhold til oppdragsdokumentene og dette at man har hatt veldig mange mål å forholde seg til: Var det slik å forstå at der har man nå fått en endring slik at det blir en enklere målstruktur å forholde seg til for dere som sitter på deres side av bordet? 

 Takk, leder. 

 Det fremgår også av rapporten at overskridelsene har variert fra år til år, men samtidig slår også rapporten fast, bl.a. på side 8, at de regionale helseforetakene overskred eiers økonomiske styringskrav i hele perioden, også inkludert de tre årene som Brustad ledet departementet. 

 Men i andre deler av statsforvaltningen velger vi jo en klarere modell, med én sjef. For eksempel innen Nav, innen Politiet og innen Forsvaret er det én sjef som svarer direkte til en statsråd. Ville ikke det være å foretrekke i stedet for den pulveriseringen som man har pr. i dag, og som kanskje er noe av problemet i forhold til denne sektorens utfordringer? 

 Styremedlemmenes kvalifikasjoner og bakgrunn er alltid viktig for en virksomhet. Den tidligere statsråden hadde jo med seg en plansje. Jeg har også med en plansje, som sier noe om styremedlemmenes tilknytning partimessig. Hvis man ser denne ganske høye søylen nærmest meg, en grå søyle, så er det folk med bakgrunn fra Arbeiderpartiet. Den bitte lille grå søylen her er folk med bakgrunn fra Fremskrittspartiet. Den røde, som jeg har plusset på her, viser antallet styremedlemmer Fremskrittspartiet skulle hatt dersom man hadde vært behandlet på samme måten som Arbeiderpartiet. Den høye søylen som strekker seg nesten helt opp til toppen av arket, er antallet representanter med rød-grønn bakgrunn i sykehusstyrene, og den som rekker nesten halvparten opp der, er alle ikke-sosialistiske partier til sammen. Av ordinære styremedlemmer er det altså 17 stykker med rød-grønn bakgrunn og ti stykker med bakgrunn fra de partiene som er omtrent like sterke på Stortinget. Dette er en utvikling som bare har forsterket seg over tid. 

 Mange takk, leder. Jeg vil tilbake til den første delen av høringen vår i dag, hvor vi hadde legeforening, sykepleierforbund og fagforbund på besøk. Alle sammen etterlyste mer forutsigbarhet og langsiktighet i budsjetteringsprosesser, økonomi og hva man skal jobbe etter. Særlig Legeforeningen tok frem dette som en viktig del. 

 Hva er da alternativet? 

 Jeg tror kanskje jeg prøver et annet spørsmål. 

 Tusen takk! 

 Er konklusjonen at de ansattes påstand er feil? 

 De ansatte påstår at dette gjøres i stor grad i alle helseforetakene. 

 Jeg har, i likhet med kollegaen fra Senterpartiet, registrert at man har kommet frem til at man har trøbbel med å rekruttere til psykiatritjenesten. Men jeg ser frem til en redegjørelse fra statsråden – skriftlig – på et senere tidspunkt når det gjelder påstanden hvorvidt man har overført penger fra psykiatri til somatikk. Det har jeg forstått at vi får en redegjørelse om, og det er jeg veldig glad for. 

 Jeg har forståelse for at Norge er et land med forskjellige utfordringer, avhengig av geografi osv. Men vil ikke akkurat det tilsvarende, ut fra argumentasjon her, være tilfellet når det gjelder Nav, politi osv.? De har jo også sine regionale særpreg, som er ganske vesentlige. 

 Takk, leder.


 Jeg takker for det svaret.


 Til statsrådens styring av eget departement: Hvis man ser på korrespondansen som har vært mellom departementet og Riksrevisjonen, er jo den noe spesiell i forhold til andre korrespondanser som ble lagt frem for denne komiteen gjennom Riksrevisjonens rapporter. Ofte er jo departementene selvransakende, har en viss grad av ydmykhet og ønsker å løse opp i problemer, mens man kanskje kan ha en følelse av at korrespondansen er annerledes i denne saken. Hvordan analyserer statsråden forholdet mellom toppene i departementet under hans styring, og de bånd de har hatt til Norsk Tipping?


 For å presisere: Føler du at departementsfolk har forsøkt å forsvare Norsk Tipping i for stor utstrekning?


 For å oppsummere oppfatter jeg at statsråden er fornøyd med oppfølgingen av innkjøpsreglementet. Han mener at det ikke er for aggressiv markedsføring fra Norsk Tipping, og han mener det ikke er noe kritikkverdig når det gjelder kontakten mellom departementets folk og Norsk Tipping. I sum, hvordan vurderer statsråden måten han i sin periode styrte Norsk Tipping på – hvordan han styrte butikken – og føler han at han har gjort noe som er kritikkverdig i den sammenheng?


 Takk, leder.


 Og man la en presse-, PR- og markedsstrategi for å knekke det private markedet?


 I pressemeldingen fra Norsk Tipping den 12. januar 2010 sies det:


 Grunnen til at jeg stiller spørsmålet om du selv var en sentral del av denne virksomheten, er at jeg er blitt forelagt informasjon som sier at du eier 22 pst. av et rådgivningsselskap, Thue 

 I forhold til den strategien som Norsk Tipping åpenbart har hatt for å knekke private konkurrenter, skrev Trygve Hegnar den 23. juni i fjor:


 Takk, leder.


 Flott, da er vi enige.


 Er det noe i veien for i Norsk Tippings reglementer som et særlovsselskap at man formelt sett har Riksrevisjonen som revisor, men at man søker de nødvendige behov for løpende konsulentbistand gjennom andre private selskaper? Ligger det noen hindringer formelt sett for det?


 Da skal jeg over på noe annet. Med de endringer som har skjedd de siste årene, er det åpenbart at toppen av isfjellet er borte, for å si det slik, og hoveddelen av problemene har man fått løst ved at folk har forlatt selskapet. Ut fra hva jeg har forstått, er det fortsatt også noen ansatte lenger nedover i systemet som har vært med på en del av disse transaksjonene som er kritikkverdige. Er det a) tilfellet? Og, spørsmål b, er det da slik at disse granskingene, som både Sponheim og Johnsen påpekte at fortsatt foregikk, går i forhold til disse ansatte som fortsatt er igjen i selskapet? Hvor mange typer granskinger er det som går parallelt?


 Så konkret sagt er det altså da slik at det fortsatt er ansatte i Norsk Tipping som er under gransking?


 Da har jeg ikke flere spørsmål.


 Takk, leder. Av innledningen forsto jeg statsråden dit hen at hun hadde gått i gang med en gjennomgang av departementets eierstyring, og det er bra. Jeg går ut fra at det er grunner bl.a. i rapporten som tilsier det. Så langt som statsråden ser det pr. i dag, mener hun at det er ting ved rapporten som tyder på at det har vært for tette bånd mellom enkelte av de ansatte i departementet og ledelsen i Norsk Tipping?


 Så statsråden mener altså at på det nåværende tidspunkt er det ikke grunn til å mene at noen av de ansatte i departementet ikke har gjort jobben sin?


 Et annet spørsmål: I forbindelse med høringen med de to styrelederne nå i sted fremkom det at man i Norsk Tipping fortsatt har iverksatt granskinger. Hvorvidt det var i entall eller i flertall, er jeg litt usikker på, men det var i hvert fall en gransking på gang. Mitt spørsmål til statsråden er todelt: Er hun a) kjent med den gransking som pågår, eventuelt hva som er temaet i den, og har hun b) på noen måte initiert denne granskingen?


 Jeg tolker det dit hen at det er styret som da har satt i gang dette, og at statsråden ikke vil kommentere den før den er ferdig, er i og for seg greit, synes jeg. Jeg har ingen flere spørsmål.


 Jeg tillater meg å stille et oppfølgingsspørsmål om frekvensavtalen: I det svaret som Sanner får fra forsvarsministeren, refereres det til at Post- og teletilsynet mener at interessen og markedsverdien for et slikt frekvensbånd er lav, men i deres artikkel av 5. oktober 2009, uttaler Per Morten Hoff i IKT-Norge at det er snakk om en «oppsiktsvekkende» handling, at det fremstår som «hårreisende». Dere sa innledningsvis, mener jeg, at man kan drifte et helt mobilnett innenfor dette frekvensområdet. Er dere kjent med opplysninger som kan fortelle oss noe om hva et slikt frekvensbånd – å disponere det – ville kostet normalt sett?


 Leder, det var en gripende historie. Tidligere i dag satte jeg fokus på et svar som representanten Sanner har fått fra daværende minister, hvor Post- og teletilsynet sier at denne frekvensressursen som OCAS har fått disponere, har en begrenset interesse og en lav markedsverdi – dette frekvensbåndet. Du var i din redegjørelse inne på at dette er ressurser som andre må betale for. Kan man om mulig sette noen kroneverdi på den ressursen som OCAS her har fått disponere gratis?


 Takk, leder.


 AVYO har i flere av sine svar vært inne på utfordringene ved at man har en tosidet eierstruktur/ledelsesstruktur i Nav, med stat og kommune. Er det slik å forstå at dette er et av hovedproblemene, slik dere ser det, når det gjelder reformen? Og hva fører dette til i praksis med dette toledede systemet?


 Jeg oppfatter det slik at det er tre hovedområder hvor næringslivet har et samarbeid med Nav. Det er sykelønn, det er rekruttering og det er attføring og andre samarbeidstiltak man har overfor arbeidssøkere, attføringssøkere osv. Hvis jeg skal prøve å oppsummere det inntrykket jeg sitter igjen med fra deres uttalelser i dag, sier dere altså at når det gjelder attføring og disse samarbeidsprosjektene og tiltakene, så fungerer det ikke. Når det gjelder sykmelding, fungerer det ikke, og når det gjelder rekruttering, fungerer det bare delvis. Er det en god sammenfatning av NHOs inntrykk av samarbeidet med Nav?


 Jeg er opptatt av det totale bildet, og tidligere i dag har vi hørt brukerorganisasjoner si at dokumenter forsvinner, det er vanskelig å få tak i saksbehandlere, det er lav brukertilfredshet. Vi har hørt de ansatte snakke om feilprioriteringer av ansatte, problemer med organisasjonsmodellen kommune–stat, IKT, kompetanseoppbygging osv., og vi har hørt NHO si at dette med på tiltak og sykmeldinger ikke fungerer. I tillegg har vi som bakteppe Riksrevisjonens rapport, som jo kun kan oppfattes som slakt.


 Så vidt jeg forsto, var du i liten grad villig til å komme med eksempler på ledere i offentlig sektor som har avlagt regnskaper hvor revisjonen ikke har kunnet bekrefte dem, og som har fått lov til å fortsette i den sammenheng. Samtidig uttrykte du sterk tillit til at Saglie var rett mann til fortsatt å lede Nav i framtiden. Jeg stiller da spørsmålet: Hvilke kriterier mener du vi bør stille i forhold til ledere i offentlig sektor, med hensyn til når man bør vurdere om de skal ha fornyet tillit videre?


 Gjennom Riksrevisjonens rapport og gjennom de samtaler vi har hatt i dag med brukerorganisasjoner og med ansatte, tegnes det jo et dystert bilde av Nav. Det er store behov for kompetanseoppbygging, det er feilprioriteringer, sier noen – det er generelt sett store utfordringer. Noe av det som jeg ikke kan fri meg fra tanken på, er at etaten kanskje har et tiltaksapparat og et regelverk som er blitt for stort og for komplisert, at man enkelt og greit har laget en etat med et regelverk som i praksis blir umulig å klare å håndtere uten store problemer i forhold til bl.a. regnskap og kontroll. Har den tidligere statsråden noen tanker om det?


 Det har vært spennende å høre statsrådens synspunkter. Mitt totalinntrykk er at man er usedvanlig lite konkret på hva man har tenkt å gjøre som statsråd i en så viktig situasjon som det man er i. Man garanterer ikke at vi skal unngå slike stygge rapporter fra Riksrevisjonen som det vi har pr. i dag. Statsråden kan ikke garantere at man skal holde tidsplanen for endelig ferdigstilling av reformen, og man vil ikke garantere selv noe så viktig som at man prøver å ta tak i sykefraværet i egen etat, ei heller engang følge opp målet på 20 pst. Det eneste man faktisk er konkret på, er at man har full tillit til direktør Saglie, og at man skal gjennomføre reformen som er planlagt, den 1. mars. Med et såpass lavt ambisjonsnivå skal det jo bli vanskelig ikke å klare å levere. Er statsråden redd for at man kan komme i en situasjon der man – med det lave ambisjonsnivået man har – ikke får den nødvendige fremdrift og faktisk ender opp med nye stygge reaksjoner fra Riksrevisjonen?


 I rapporten tegnes det et begredelig bilde av IKT-situasjonen i politiet, og i ditt svar til komiteens leder uttrykker du håp om at det vil bli en vesentlig bedring med de nye systemene. Ser du fra ditt ståsted eksempler på saker som har tatt vesentlig lengre tid, eller som har glippet unna, på grunn av de dårlige IKT-forholdene som man åpenbart har hatt over lengre tid i politiet?


 Det er mulig jeg hørte feil, men jeg tror jeg hørte fra politimesteren i Vestfold at det var 130 personer involvert i organisert kriminalitet. Det står i rapporten, mener jeg, at det er snakk om at man har identifisert 125 nettverk i Norge. Kunne man sagt noe om hvor mange mennesker dette omfatter?


 Mitt spørsmål går også til Reksten Skaugen.


 Takk, leder.


