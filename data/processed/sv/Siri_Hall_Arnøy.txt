 Jeg vil begynne med det som Lillesand kommune har tatt opp, at denne omgjøringen vil kunne skape presedens. Det har her vært fokusert mye på spørsmål om beboelighet på øya, men det er jo ikke det som har vært grunnlaget for omgjøringen. Det er vi jo kjent med. Grunnlaget for omgjøringen har vært dette med pris.

Jeg har forstått at kommunen er tilbakeholden med å kommentere hva som er markedspris, og det er jo forståelig. Men like fullt har man sett at det skal være skrevet brev til departementet der prisen på «Gården» til Ola Mæle på 5 mill. kr blir brukt som argumentasjon i forhold til hva som er gjengs pris i området – ikke fra deres side, men fra Thommessens side.

Jeg er klar over at kommunen ikke har brakt dette inn for departementet før etter at vedtaket er fattet. Men jeg har forstått det riktig når jeg har forstått det slik at kommunen har fått kopi av brev der andre har brakt dette inn for departementet, ikke sant? På grunn av den oppfatningen man hadde om hvordan saksgangen var, valgte man å ikke avkrefte dette tidligere – er det slik?

Videre: Det har vært spurt så mye om kommunens rolle i forhold til prisfastsetting. I avslaget fra Landbruksdepartementet i første runde, i korrespondanse med Sivilombudsmannen og med diverse advokater representerende interessenter har departementet gitt uttrykk for at det med den framgangsmåten man valgte, at den som ønsket å selge, måtte forsøke å selge til fritidsformål, ikke var noen omvendt bevisbyrde som var uakseptabel, sett i lys av sakens karakter. Er det liknende vurderinger dere har lagt til grunn når dere har valgt ikke å gå inn i konkrete diskusjoner om hva som er markedspris?

Et spørsmål til sist – det er kanskje å invitere til spekulasjoner, men dere får bære over med meg.

 Takk.

 Først et spørsmål i forlengelsen av det representanten Hagen spurte om i forhold til oppgradering. Har jeg forstått det riktig hvis jeg har forstått det slik at konkrete kostnadsanslag i forhold til oppgradering, bl.a. til vann og kloakk, var en del av deres behandling og vurdering av egnethet i forhold til «Solvang»? Jeg har sett at det ligger i sakspapirene våre, men det er ikke alltid godt for oss å vite hva som er fra hvilken instans.

 Det er omtrent 50 000 kr, slik det ligger her.

 Siden det ble nevnt summer her opp mot 3 mill. kr, vil størrelsesordenen på kostnadsanslag over hva det ville koste å få en tilfredsstillende boligstandard være et element i deres vurdering når dere skal vurdere egnethet i forhold til boligformål? Er det riktig å anta det?

 Takk.

 Hvor ofte kommer dere til en annen konklusjon enn det kommunen gjør? Jeg forstår at dere foretar en helt uavhengig vurdering, men vil den ofte være sammenfallende med kommunens vurdering? Er det omtrent 50-50, eller vet du ikke?

 Innledningsvis var dere inne på at det ikke var det vanligste at dere ikke fikk en sak tilbake til behandling hos dere når det var så vidt mange nye momenter.

 Det er altså saker som behandles på nytt grunnlag hos dere?

 Men har du noen andre eksempler på at departementet behandler en sak på nytt uten at dere er inne i bildet?

 Mange takk.

Det er kanskje litt ufint å be deg fortsette den spekulasjonen rundt hva som er andres motiver, for det er jo alltid vanskelig å vite. Men er det ikke tenkelig at enkelte beboere på Åkerøya kan ha snudd i forhold til boplikten også fordi de har hatt en følelse av at det har vært et reelt grunnlag for fornyet optimisme i forhold til om det er mulig å bo på Åkerøya eller ikke? Er det, som du ser det, umulig?

Selvfølgelig: Du nevnte to momenter i forhold til salg av «Solvang» og hva som etter din vurdering kunne forklare at det ikke var kommet inn tilfredsstillende – etter selgers syn – bud. En av tingene du nevnte, var eiendommens tilstand i forhold til pris. Der hadde Martin Engeset en god formulering i forbindelse med utspørring av fylkeslandbruksstyret, nemlig at «det en eiendom er verdt, er det en kjøper er villig til å betale». Og markedspris – hva er egentlig markedspris? – har jo vært en stor diskusjon i denne saken her. Når du sier at eiendommens tilstand i forhold til pris har vært et moment i forhold til hvorvidt man har fått inn bud eller ikke, betyr det at du mener at den antydede markedspris, antydet f.eks. gjennom takst, sannsynligvis er for høy?

 Du snakket om eiendommens tilstand i forhold til pris. Men du refererte da kun til kommunens vurderinger. Det var altså ingen markedspris du var inne på å diskutere her, eller?

 Først i forlengelsen av dette skrivet som nå har sirkulert litt fram og tilbake rundt bordet her, og som Werring sa dokumenterte at i 1998 – stemmer det? – var alle de fastboende på Åkerøya motstandere av boplikt. Dere har jo vært noe inne på det, men jeg lurer på om dere, i og med at det nå er blitt en diskusjon om hva et flertall på øya egentlig mener, har noen refleksjoner rundt hvorvidt et flertall på øya i dag ønsker boplikten fjernet, eller om et flertall på øya ønsker boplikt.

 Ja, da tenker jeg på blant de fastboende.

 Nei, egentlig ikke – men takk.

 Nå har jo den tidligere statsråden allerede gitt uttrykk for en tilbakeholdenhet i forhold til å gå inn og si noe om hva, hvis, dersom osv., så du får bare stoppe meg hvis du føler at dette spørsmålet går for langt inn i dette. Men i enkelte avisartikler har det f.eks. vært framstilt som at – Bergens Tidende valgte f.eks. det som overskrift – Hanssen la grunnlaget for bopliktsaken. Det har altså i flere runder i mediene vært fremstilt som at den saksbehandlingen som skjedde i Landbruksdepartementet da du var statsråd, nærmest måtte ha som sin logiske konklusjon det som nå har skjedd under nåværende politiske ledelse. Men sånn som jeg forstår deg nå, sier du altså ikke at det er den eneste logiske konklusjon, du sier bare at det var lagt et grunnlag for at man kunne 

 I en del av brevvekslingen mellom departementet og Sivilombudsmannen i denne aktuelle saken var det på et tidspunkt en innvending fra noen av klagerne at den ordningen at selger måtte forsøke å selge som helårsbolig, innebar en slags omvendt bevisbyrde, og dette ble altså tilbakevist i det avsnittet som Engeset så vakkert siterte for oss. I forbindelse med det lurte jeg på: Når man velger en slik fremgangsmåte, har departementet da gjort noen vurderinger i forhold til hvem som bør dokumentere at det er mulig å få solgt? Det har vært debatt her om kommunen burde dokumentere markedspris, eller om selger burde dokumentere markedspris. Ligger det i den framgangsmåten man valgte, noe syn på hvem som eventuelt har evne til å dokumentere hva som er markedspris?

 Et siste spørsmål: Noe av det som også selvfølgelig er en avveining når man sitter i et departement, er på hvilket detaljnivå man kan gå inn i saker, og i hvilken grad man da må forholde seg til skriftlig dokumentasjon. Det har fra fylkeslandbruksstyret som var her, vært hevdet at man muligens kunne fått til en grundig saksbehandling hvis saken hadde blitt sendt ned til fylkeslandbruksstyret. I forhold til på en måte å gå inn i en del av sakens realiteter er det mitt inntrykk at departementet vanligvis ikke har ressurser til å gjøre det, og at departementet på en måte må forholde seg til de skriftlige realiteter som legges fram: Er det en riktig forståelse av hvordan det var i deres tid i departementet?

 Takk!

 Helt kort: I det vedtaket der kommunen gir konsesjon til «Gården» og Ola Mæle, skriver altså kommunen at søknaden gjelder en stor boligeiendom til en svært høy pris, men de konkluderer med at 5 mill. kr avspeiler prisnivået i området. Dette skjer altså i en situasjon der, dersom kommunen 

 Så dersom kommunen skulle unngått at prisnivået på Åkerøya ble så høyt, måtte altså kommunen nektet Ola Mæle konsesjon med en kjøpesum på 5 mill. kr til tross for at han ønsket å bosette seg der? Det hadde altså vært kommunens eneste utvei for å unngå å skape den presedensen som departementet mener kunne vært skapt her. Har jeg forstått det riktig da?

