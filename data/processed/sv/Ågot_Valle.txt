 Dette handler veldig mye om samarbeid mellom to etater. Veldig mange av dem som har jobbet med rehabilitering, vet at det handler om samarbeid mellom hele tiltakskjeden rundt og med den det gjelder. Handikapforbundet var litt inne på dette med de tilsynelatende vanntette skotta som er mellom de forskjellige etatene. Har dere reflektert noe rundt hva det skyldes? Skyldes det holdninger, regler eller ressurser, eller hva handler dette om?

 Et kort oppfølgingsspørsmål da: Hva slags tanker har dere rundt ideen om å samle Aetat, trygdeetat, og eventuelt sosialkontor?

 Du var inne på at de som var for boplikt, hadde økonomiske interesser av å opprettholde den boplikten. Dere som da er mot boplikten, slik jeg har forstått det, dere har altså ikke økonomiske interesser av det?

 Takk skal du ha.

 Mener statsråden at det er rimelig at det er folk med meget store ressurser som skal legge standarden, når vi ønsker å opprettholde bosettinga?

 Den 11. mai 2000 mottok Landbruksdepartementet et brev fra Lillesand kommune hvor de gjorde rede for andre interessenter som har gitt uttrykk for at de slett ikke følte seg mottatt som reelle tilbydere senere i prosessen. Jeg viser til ekteparet Ousland/Wright. Har det vært med i vurderinga til departementet i forhold til det å finne fram til personer som kunne være interessert i dette som helårsbolig? Med andre ord: Gjør dette noe inntrykk på departementet?

 11. mai 1000.

 Nei, i 1000.

 Nei 2000, mener jeg. Ja, selvfølgelig!!

 Ja, lederen tenker ikke så langt tilbake, nei!

 I svaret til komiteen sier også statsråden at ved ikke å imøtekomme klager her kunne man utløse en ekspropriasjonslignende sak, altså med andre ord en kompensasjon/erstatning.

 Så statsråden vurderer dette annerledes enn Høyesterett altså?

 OK.

 Samferdsel dreier seg om prioritering. Det dreier seg om prioriteringer mellom ulike vegprosjekt, men det dreier seg også i høy grad om prioriteringer mellom kollektivtransport, investeringer og veginvesteringer. Jeg representerer jo Hordaland, så jeg trenger kanskje ikke si noe mer om akkurat det.

 Flere har vært inne på at når så store overskridelser har skjedd, har det skjøvet på andre prosjekter. Har du noen formening om hva slags type prosjekter det har vært? Har det vært andre vegprosjekter, eller har det vært kollektivinvesteringer, gang- og sykkelveger osv.?

 Riksrevisjonen sier i sin uttalelse at det hadde vært heldig med en større helhetstenking som går utover rent vegfaglige spørsmål, f.eks. å legge mer vekt på miljø – som jeg vil mene er en del av det å ha en større grad av helhetstenking. Nå er det jo en del prosjekter som har vært vedtatt og planlagt tidligere, før man fikk rikspolitiske retningslinjer for areal- og transportplanlegging, hvor man forplikter seg til også å utrede alternativer til andre transportsystemer.

 Du var jo da inne i bildet som samferdselsminister. Var det ikke naturlig å kreve konsekvensanalyser?

 OK. Jeg respekterer det.

 For å følge opp dette spørsmålet: Det at man har gjort produksjonsavdelingen om til et aksjeselskap, vil ikke det gjøre det mer sannsynlig at en da går inn som en del av aktørene, og ikke som et korrektiv til de aktørene som nå kanskje kan være med på å presse opp prisene og danne kartellvirksomhet osv.?

 Slik som jeg forstår det, foreslår dere at man skal innføre et system, i hvert fall institusjonalisere, slik at man får en kunnskapsbase gjennom at erfaring blir lagt inn i prosjektkostnadene til de enkelte prosjektene. Var det så?

 Vi er ikke bare ute etter å se på overskridelsene, men også på hvorvidt vegfaglige spørsmål går inn i en helhetstenkning, som Riksrevisjonen også er ute etter.

 Jeg har i tidligere spørsmål vært inne på de modellene som legges til grunn når man skal foreta konsekvensanalyser ifølge rikspolitiske retningslinjer. I Hordaland er det blitt foretatt én konsekvensanalyse, og den gikk på Ringveg Vest. Men jeg har fått opplysninger om at man i dag ikke har gode nok modeller som kan sammenlikne kollektivinvesteringer opp mot veginvesteringer.

 Bare et kort ja- eller neispørsmål: Har du følelsen av at man i dag er villig til å bruke de virkemidlene man har, slik at man kan prioritere annerledes?

 Takk skal du ha.

 Jeg vil også takke utenriksministeren for en grundig redegjørelse, og i likhet med Odd Einar Dørum, og andre her, takke for en ryddig redegjørelse i forhold til utviklinga på Island. Dette er jo, som Dørum sier, komplisert, og det er ulike meninger i Regjeringa om det spørsmålet. Og det blir jo veldig spennende å se om Island får unntak fra en felles fiskeriforvaltning. Mye må forandre seg i EU dersom det skal skje. 

 Det skal jeg gjøre i andre sammenhenger. Men jeg vil bare følge opp spørsmålene til Øystein Djupedal, for det som er viktig, er å prøve å få på bordet hvor det vil være standpunkter fra EU som Norge ikke kan dele når det gjelder å rydde opp i finanskrisa. Er det noen av disse direktivene som nå seiler opp, som vil være kontroversielle i Norge? I så fall vil det jo være viktig å starte opp en konsekvensutredning eller en debatt rundt det ganske tidlig.

 Debatten rundt tjenestedirektivet blir tatt i Stortinget på torsdag, og da vil det gå fram at vi kommer til å stemme imot innlemming av dette direktivet, så det skal jeg ikke utbrodere noe mer her. Men når det gjelder erklæringa – det er jo også noe som Regjeringa varslet i proposisjonen – har jeg to bekymringer som jeg vil gi uttrykk for her: Hvis den hadde vært en erklæring som også kommisjonen hadde sluttet seg skriftlig til, altså gjerne en felleserklæring, og den erklæringa hadde vært veldig detaljert og stram, så kunne det faktisk ha betydd at tjenestedirektivet ville fått et annet innhold, en annen praktisering, i EØS-området enn i EU-området. Her støtter jeg meg til ekspertise på EØS-rett. 

 Jeg vil takke utenriksministeren for at han bringer opp disse alvorlige scenarioene. Det er veldig all right at vi blir informert om det, og at vi både kan søke råd og tenke gjennom hva som kan gjøres. Jeg er også veldig glad for at Norge er villig til å stille opp i en så alvorlig situasjon. Så må det jo også sies at det er en situasjon som følger av at finanssektoren får en så stor del av et lands økonomi og det blir deregulert så mye, og da må vi også lære av det. 

 Først til dette med at den norske regjeringa nå har fått til et møte med kommisjonen. Det hilser jeg med glede. Det er et uttrykk for at Regjeringa har en aktiv holdning til sin europapolitikk. Det samme oppfatter jeg i forbindelse med et eventuelt forbud mot selprodukter, at man har en aktiv holdning, og det er jeg veldig glad for. 

 Også jeg vil takke for en grundig og god redegjørelse på veldig viktige områder. Jeg har også lyst til å knytte noen kommentarer til datalagringsdirektivet. Det har jo blitt en veldig viktig debatt i Norge på grunnlag av dette og de problemene som reiser seg rundt det. Jeg vil ikke legge skjul på at det i SV er betydelige bekymringer og svært kritiske tilnærminger, for å si det på den måten, til dette datalagringsdirektivet, men jeg synes det er veldig bra at Regjeringa og utenriksministeren nærmer seg dette med en viss distanse, som Høybråten sa, og at en avventer dommen etter det søksmålet som Irland har reist, og går grundig inn i personvernproblematikken, som utenriksministeren sa. 

 Jeg har en betraktning – så får jeg se om det blir et spørsmål ut av det – når det gjelder likestilling, og som vi finner på side 5 i det heftet som vi har fått.

 Tusen takk for redegjørelsen! Jeg tror det er veldig viktig at det jevnlig blir redegjort for hvordan det går på dette området, for det er et viktig arbeid, og det er også et område hvor det har vært veldig stor debatt i de forskjellige landene. Blant annet har det i Danmark og England vært veldig stor skepsis i forhold til mulighet for budsjettbalanse, opprettholdelse av kvalitet, likeverdig helsetilbud osv., og det er den skepsisen som har gjort at EU-kommisjonen har moderert seg i forhold til sitt forslag – de ville jo i utgangspunktet ha et fritt sykehusvalg som et prinsipp.

 Jeg vil også takke for gode og utfyllende utgreiinger.

 Vi har på mange måter den samme oppfatning som Dagfinn Høybråten har, og har meninger om hva alternativet kanskje er. Men la nå det være. 












 Det er 32007 R 0243 på side 51.

