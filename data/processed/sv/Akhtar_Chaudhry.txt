 Det viktigste vi kan gjøre når det gjelder terrorberedskap, er faktisk å forebygge det. Det viktigste våpenet vi der har, er etterretning. Forsvaret har sin egen etterretningstjeneste, som jobber utenfor landets grenser – nå har vi jo operert i Afghanistan og tilliggende områder i ti år. Vi vet at det ligger en inspirasjon her for enkelte, det er treningsleirer for enkelte og diverse. Jeg regner med at vi nå har ervervet god informasjon derfra. Spørsmålet mitt er: Hvordan tilflyter det PST, vår hjemlige etterretningstjeneste?


 Takk skal du ha. Jeg har veldig forståelse og sans for forsvarsministerens måte å tenke på når det gjelder skillelinjer mellom det sivile og den forsvarsmessige delen av maktapparatet. I tillegg er det de demokratiske spillereglene som er veldig viktig å ha i hodet når vi er i denne type situasjon. Nå har vi politikere hatt mange diskusjoner, oss imellom og i det offentlige rom. Jeg spør om forsvarsministeren, eventuelt forsvarssjefen, har registrert noe som gjør at de ville gi oss et godt råd om ikke å gjøre det vi tenker eller har luftet i løpet av dette ordskiftet.


 Ja, det blir en utfordring både for meg og for svareren, leder.


 Takk for gode redegjørelser.


 Så er det slik at jeg hørte sjef PST i går, da du la fram din ugraderte trusselvurdering. Du var veldig tydelig på at vi har mennesker som reiser rundt i verden, og som er motivert til å ta «training» og diverse i terrorhandlinger. Vi vet at det er bl.a. i Afghanistan, i nærliggende områder, osv. Da er det interessant å vite hva slags kontakt PST har med de respektive lands etterretningstjenester. Har vi, jeg mener å huske, tidligere på ett eller annet tidspunkt sa du at vi har ingen kontakt med Pakistan, f.eks. når det gjelder utveksling av informasjon. Har vi det nå? Og hva slags tilknytning har vi?


 Jeg blir litt nysgjerrig. Pakistan er en del av det bildet som vi bør være opptatt av når det gjelder terrorbekjempelse. Hva er PST-sjefens – på en måte – faglige vurdering? Bør ikke vi ha kontakt, ikke minst en tett og god kontakt med Pakistans etterretning?


 Nå helt på slutten hørtes PST-sjefen nesten ut som en SV-er!


 Takk, leder.


 Jeg har et spørsmål til til justisministeren. Jeg vil komme med et nytt spørsmål, og det er følgende: Politiets sikkerhetstjeneste, Oslo politidistrikt og Politidirektoratet har gjentatte ganger de siste årene diskutert om amerikanernes overvåking av norske borgere var i strid med loven. Det har altså vært diskusjoner rundt lovligheten. Men det er jo først etter at saken sprakk i media at vi nå har fått brakt på det rene at det amerikanerne har gjort, ikke er lovlig. Da er spørsmålet: I seks år har Politiets sikkerhetstjeneste, politiet og direktoratet sittet og vurdert om dette er lovlig eller ikke lovlig. Er du tilfreds med at de som er satt til å håndheve loven, har sittet der og vurdert – er det to regler, én for amerikanerne og en annen for andre, eller hadde det vært det samme for alle andre også?


 Jeg vil benytte anledningen til å gjenta det jeg sa: PST, Politidirektoratet og Oslo-politiet sitter der i seks år og tenker og vurderer om det amerikanerne foretar seg, er lovlig eller ikke lovlig. Det er jo disse etatene som skal vite hva loven sier, fordi de skal håndheve den! Så spørsmålet er: Er justisministeren tilfreds med det, eller er det slik at det finnes visse regler for amerikanerne, og visse andre for andre?


 Først bemerker jeg med tilfredshet at utenriksministeren mener at selv de små tingene som politiet mente ikke hadde noen stor betydning, burde blitt løftet opp på et politisk nivå. Jeg synes det er en klok tilnærming fra en klok politisk leder.


 Jeg er mer opptatt av, og min kobling var, ut fra den refleksjonen som utenriksministeren nå gjorde, at politiet burde ha dratt opp disse de små tingene, som du oppfattet som små ting, på et høyere politisk nivå.


 Jeg har kopi av et brev som jeg regner med at utenriksministeren også omtalte, en kopi av et brev amerikanerne sendte til Oslo-politiet i mai 2005, og det påstås at det er den eneste kontakten som amerikanerne tok overfor norsk politi. Norsk politi sier at de ikke har mottatt det engang. Mitt spørsmål til utenriksministeren er: Oppfatter han det som godt nok fra amerikanerne når det gjelder å orientere oss om at de har opprettet en enhet i Norge?


 2000. Mai 2000.


 Ut fra de redegjørelsene som foreligger og ikke minst dagens samtaler lurer jeg på om andre ambassader som vi kan tenke oss subjektivt eller objektivt ville ha behov for denne type trygghet – Israels ambassade vil være en slik ambassade, Irans ambassade vil være en slik ambassade, Kinas ambassade vil være en slik ambassade – har denne type kartlegging av sine egne sikkerhetsbehov som er påstått av TV 2, at folk har tatt bilder av norske borgere på Eidsvolls plass, helt ned på Youngstorget. Har vi noen informasjon om det, eller har vi det ikke?


 Kan jeg få et oppfølgingsspørsmål?


 Når det er sendt en slikt note om at de må fortelle om de har opprettet en slik enhet, har Israels, Kinas, Irans og Iraks ambassader meldt fra om at de har det, eller om de ikke har det?


 Takk, leder.


 Du svarer undertegnede, og mitt spørsmål er: Ringte det noen bjeller hos daværende justisminister om hva dette kunne føre til, og hvordan amerikanerne skulle te seg?


 I artiklene sto det at CIA presset alt de kunne for at PST skulle gjøre en jobb, slik CIA og MI6 ønsket. Mitt spørsmål er: Når det presset kom så tydelig fram i VG, skulle det ringe en bjelle hos landets justisminister om at amerikanerne ønsker å presse oss på våre grenser?


 Det er påstått at det finnes en egen overvåkningsenhet ved den amerikanske ambassaden som har kontorer utenfor bygningen, som har tatt bilder, som har nedtegnet informasjon om norske forbipasserende, som har registrert denne informasjonen i en egen database, enten her i landet eller utenfor landet, og som dermed har krenket integriteten, rettsvernet og rettssikkerheten til norske borgere. Og jeg spør Dørum – fordi jeg kjenner ham som en som står på for rettssikkerheten, personvernet og integriteten til norske borgere, og der trenger vi Dørum framover i denne debatten: Dersom dette stemmer, hvordan reagerer du på dette?


 Takk, leder.


 Så jeg forstår direktøren dit hen at dersom det er blitt tatt bilde av en norsk borger på Youngstorget eller foran Stortinget, så er det langt utenfor det ambassaden har krav på?


 Flere var innom tidligere: Politiets sikkerhetstjeneste, Oslo politidistrikt og Politidirektoratet har gjentatte ganger de siste årene diskutert om amerikanernes overvåking av norske borgere var i strid med loven. Begrepene «ytterkant av det politiet er bekvem med», «uakseptabel», «uønskelig», «uheldige løsninger fra amerikanernes side» er blitt brukt. Det betyr at dette har blitt diskutert, men likevel har politiet i Norge latt det gå og vært i uvisse om dette er noe som er lovlig, eller ikke lovlig, og ikke tatt det opp med politisk ledelse. Hvordan skal vi tolke det?


 Diplomatseksjonen var veldig klar på at dersom politiet skulle komme på noe som de mener var såpass viktig og klart at det burde vært tatt opp med Utenriksdepartementet igjen, lå ansvaret hos politiet. Men det ble aldri gjort. Og det er det som er poenget her: På den ene siden ligger ansvaret klart hos politiet, at de skulle gjøre det, på den andre siden bruker politiet begrepene «ytterkant av det som er akseptabelt», «det som politiet er bekvem med», «uakseptabelt», «uønskelig», «uheldige løsninger». Så blir det ikke tatt opp med Utenriksdepartementet og gjort klart rede for at her er det noe som vi ikke er helt sikre på. Hvordan skal vi tolke det?


 Legger vi ett skjønn til vurdering når det gjelder amerikanerne, og et annet skjønn når det gjelder andre utenlandske ambassader og diplomater i Norge?


 SDU har fungert siden år 2000. I 2006 får dere vite at SDU finnes. Jeg må da konstatere at dere ikke spurte amerikanerne om det fantes, for hadde dere spurt, hadde dere fått kopi av dette brevet. Kan du bekrefte at dere ikke spurte amerikanerne om det var noe som het SDU?


 Ville det ikke vært naturlig da dere fikk denne meldingen fra en samarbeidende tjeneste, at dere gikk til amerikanerne og spurte om de har tilsvarende i Norge?


 Jeg har intet annet valg enn å konstatere at dere ikke konfronterte amerikanerne med dette brevet.


 Det betyr at PST har en tillit til amerikanerne som vi generelt ikke har til andre.


 Jeg har et spørsmål til. Jeg tror det svaret er nok.


 Det er konstatert en rekke ganger at PST ikke visste at SDU fantes. På det grunnlaget spør jeg: Er det noen som kan forsikre meg om at Israels ambassade, eller Irans ambassade, ikke har en tilsvarende gruppe for å gjøre samme jobb som PST er satt til å gjøre på norsk jord?


 Jeg spør om det finnes, hva de gjør, er ikke ...


 Takk, leder.


 Nettopp. Når svaret er så klart ja, så hjelp meg å forstå hvorfor amerikanerne trenger denne SDU-en. De har trygghet, som de har krav på, og du leverer – hvorfor trenger de denne gruppen da?


 Det skjønner jeg. Nå skal vi prøve en øvelse: Enten så har du sikkerhet, eller så har du ikke sikkerhet. Mer sikkerhet eller mindre sikkerhet – det begrepet skjønner ikke jeg. Du sier – og jeg har tillit til – at du leverer den sikkerheten som de har krav på. Hvorfor har de denne SDU-en? Det er det ene spørsmålet. Så er det det andre, den ytre sikkerheten: Ingen kommer og kaster en bombe eller et eller annet som skader ambassaden. Hjelp meg med å forstå: Hva er den indre sikkerheten? Har de noe problem innenfor gjerdet også?


 Hjelp meg med å forstå: Det at de har egne sikkerhetsvakter her og der, og de har SDU osv. – skal jeg tolke det sånn at de ikke har tillit til den sikkerheten som jeg har tillit til at du leverer, eller er det sånn at de er paranoide?


 Når det gjelder de observasjonene som du mener at denne gruppen har foretatt, hvor ville grensen gått? De har registrert informasjon om biler, tatt bilder av folk – det påstås iallfall – registrert personopplysninger osv. Er det innenfor det du synes er all right, og hvor ville grensen gått for at du ville sagt at nei, dette er ulovlig?


