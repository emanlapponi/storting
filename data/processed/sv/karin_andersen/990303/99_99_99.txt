  «Meldinger og varsler om oppsigelser
i verfts- og skipsindustrien er økende. Det er viktig at
distrikt som opplever dette, ikke tappes for arbeidskraft, og at
folk som blir ledige raskt får kvalifiserende tilbud.

Hva vil statsråden gjøre
for å sikre at arbeidsmarkedsetaten har tilstrekkelig med
ressurser til å møte denne situasjonen og kan
tilby nødvendig kvalifisering, omskolering og tiltak for
de som blir ledige?»

  Jeg takker for svaret.

Det er etter SVs syn helt på det rene
at nivået på tiltakene i utgangspunktet er for
lavt, slik at man i mindre grad enn ønskelig tilbyr kvalifiserende
tiltak av ulike slag.

Når det gjelder virkningene på distriktene
og kravet om mobilitet, syns jeg Regjeringa tar litt lett på at
kompetansemiljøer som er bygd opp gjennom mange år
rundt omkring i landet, gjennom en slik nedgangsperiode kan rives
opp og vanskelig kan etableres igjen. Derfor syns jeg at arbeidsmarkedsetatens
virkemidler skulle ha en mer aktiv innretting på slike
situasjoner der man kunne gå inn.

Da får jeg komme med et konkret spørsmål:
Er det slik at statsråden kunne tenke seg å gi
muligheter for at arbeidsmarkedsetaten kunne bruke mer av ramma
første halvår hvis det skulle vise seg å være
nødvendig, slik at man kan komme tilbake i revidert nasjonalbudsjett
for å øke ramma annet halvår? For det
er slik at når bedrifter legges ned og folk blir ledige,
må a-etaten være parat og ikke vente i uke- og
månedsvis for å gå inn med det alle mener
er de nødvendige tiltakene.

  Jeg vil få stille følgende spørsmål:

«NOVA har nylig kommet med en forskningsrapport om
lesbiske og homofiles levekår. Undersøkelsen viser at
unge i denne gruppen er spesielt utsatt for trakassering, mobbing
og diskriminering. Hver fjerde utsettes for diskriminering ved studiested.
Lærere og undervisningspersonell gis i dag ingen utdanning
om holdninger til lesbiske og homofile, eller hvordan de best mulig
skal hjelpe unge som er i tvil om egen seksuell identitet.

Hva vil statsråden gjøre
for at slik informasjon og undervisning nå gis
alle lærere?»

