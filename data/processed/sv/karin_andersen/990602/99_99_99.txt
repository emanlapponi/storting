  Jeg vil få stille statsministeren
følgende spørsmål:

«EFTA-domstolen har kjent hele ordningen
med differensiert arbeidsgiveravgift for ulovlig. Hoveddelen av ordningen
kan foreløpig videreføres som transportstøtte. Ordningen
er nå definert som regionalpolitikk, og flertallet som
forsikret om at dette var skatte- og avgiftspolitikk, tok grundig
feil. Hele ordningen er nå underlagt EU.

Ser statsministeren disse fakta, og vil Regjeringen legge
fram en total konsekvensanalyse av de prinsipielle sidene av dommen?»

  Jeg takker for svaret. 

Jeg forstår at Regjeringa fremdeles
forsøker å minimalisere de ganske alvorlige endringene
i dette systemet som EFTA-domstolen har slått fast. ESA
har fått fullt medhold og avvist Norges begrunnelse, at
arbeidsgiveravgifta er en del av det norske skatte- og avgiftssystemet
og dermed unntatt EØS. Innenfor EØS styrer EU, og Regjeringa følger
etter. Derfor mener jeg det hadde vært riktig at Regjeringa
så raskt som mulig hadde kommet til Stortinget med en sak
om de prinsipielle sidene av konsekvensene av den dommen som er
falt. Jeg kunne også tenke meg å spørre
statsministeren hvordan Regjeringa har planlagt å forholde
seg til tidsfristen som han sjøl refererte til i sitt svar,
og om vi kan forvente oss en stadig nedtrapping av dette systemet fram
mot den datoen.

