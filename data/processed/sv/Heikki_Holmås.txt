 Jeg vil takke sentralbanksjefen for den hederlige innsatsen han gjør for å sørge for at flere folk tar fastrentelån – og betydningen av det i boligmarkedet. Jeg er bekymret for – og jeg vil høre om sentralbanksjefen også er bekymret for det – en utvikling der det er slik at hvis vi nå holder en lav rente lenge, risikerer vi å bygge opp nye bobletendenser i boligmarkedet. Jeg vil spørre om sentralbanksjefen deler det synet, og om det er mulig å gjøre noen grep for å bidra til mer fastrente i det norske boligmarkedet. 

 Jeg har et spørsmål om overskuddet i bedriftene. Som du viste oss på en plansje, er jo lønnsandelen fortsatt lavere enn det den var gjennom 1990-tallet, og i og for seg enda lavere enn det den var på 1970- og 1980-tallet. Da spør jeg: Mener du at sentralbanksjefen skal ha en rolle i hvordan overskuddet i bedriftene fordeles? Og: Hva mener du er de viktigste tiltakene for en fortsatt høy produktivitetsvekst for å sikre dette overskuddet? 

 Takk, komiteleder.

 Jeg har to spørsmål. Det ene går på det som har med tildeling av bøter og spørsmålet om ESA og kompetansen å gjøre. Hvilke alternativer er det som eventuelt ville vært drøftet? Ville det være de nasjonale regjeringene som fikk ansvaret for å tildele den type bøter? Jeg lurer på i hvilken grad det var vurdert. 

