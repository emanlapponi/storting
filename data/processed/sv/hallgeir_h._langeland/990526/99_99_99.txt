 Eg vil gjerne stilla følgjande spørsmål
til utanriksministeren:

«EURATOM-direktivet ble vedtatt av
EU 16. mars i 1996, og skal være innarbeidet i nasjonal
lovgivning i alle EU-land innen mai 2000. Direktivet trekker en
grense mellom lavaktivt avfall og avfall som ikke er aktivt. Det «ikke
aktive» skal behandles som vanlig avfall og derved i prinsippet
kunne spres hvor som helst. Føre var-prinsippet fravikes
altså. 

Hva er Regjeringens holdning til dette direktivet,
og hva gjøres for å hindre at det gjennom EØS-avtalen
blir implementert i norsk regelverk?»

  Eg takkar statsråden for eit positivt
svar. 

Slik eg tolkar han, vil den norske regjeringa
motarbeida alle forsøk frå EU på at dette
skal implementerast i EØS-avtalen, og aktivt jobba for det. Det
er ikkje tvil om at noko som Regjeringa har vore opptatt av før
i alle fall, altså føre var-prinsippet, vil bli
fravike dersom dette prinsippet blir innført. Men eg ser
det slik at den norske regjeringa vil motarbeida at dette direktivet
skal bli ein del av norsk lov.

 Eg vil gjerne stilla spørsmål
til utanriksministeren:

«Det som ble definert som en «kirurgisk
humanitær bombeaksjon», er blitt noe helt annet.
Sivile drepes i fødeavdelinger på sykehus,
i traktorkolonner, i flyktningleirer, i bolighus, i ambassader,
i nyhetsredaksjoner, i busser og tog. De som styrer denne folkerettsstridige NATO-aksjonen,
må nå endre strategi.

Er utenriksministeren enig i at tiden er inne
for å forsøke en tidsavgrenset bombestans, eventuelt
på hvilken måte kan denne bombeaksjonen, med tragiske
resultater, fortsatt forsvares?»

  Eg takkar for svaret. Eg kunne tenkt meg eit
heilt anna svar, sjølvsagt, for det som utanriksministeren
seier, er at ting skal halda fram som før.

Lat meg då starta med eit konkret
spørsmål som gjeld dagens nyheiter. NATOs bomber
går nok ein gong til åtak på nyheitsmedium
i Jugoslavia, sannsynlegvis for å hindra andre nyheiter
enn dei ein sjølv styrer over. Synest statsråden
det er greitt at ein gjer slike ting?

Spørsmål nr. 2: Målet
for aksjonen var edelt nok, men er ein i dag nærare målet,
eller er ein mye lenger frå målet enn det ein
var då dette starta opp? Har ikkje situasjonen blitt forverra
for alle partar? Og er det ikkje slik at det går an for
NATO òg å ta initiativ her, og ikkje berre venta
på ein Milosevic som skulle knekkast på 14 dagar, men
som altså nå etter 60 dagar sit like trygt som
før?

  Eg tar gjerne, og ønskjer faktisk òg,
viss eg kan få det, ein samtale med utanriksministeren
i restauranten etterpå, nettopp for å forklara
han grundig kor galen denne aksjonen er, og kor gale det er at han
får halda fram. Det tar eg med takk imot, ja for all del,
så då ventar me på det. Då skal
eg òg svara på det spørsmålet
som utanriksministeren stilte meg.

Men eg hadde eit spørsmål
som det i alle fall ikkje blei svara på. Det gjeld spørsmålet
frå dagens nyheiter – berre for å vera
veldig aktuell – der NATO nok ein gong bombar nyheitsredaksjonen
for å sikra seg, sannsynlegvis, at ein ikkje skal få nyheiter
frå begge partar. Kva synest utanriksministeren om det?
Er det liksom å forsvara – ut frå den
målsettinga denne aksjonen hadde?

Så vil eg òg gjerne spørja,
viss det blir tid til å svara – viss ikkje, får
me ta det etterpå: Kva trur utanriksministeren dette vil
bety for FN si rolle framover?

