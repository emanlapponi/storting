 Eg vil gjerne stilla følgjande

spørsmål til samferdselsministeren:

«Rett før påske

skjedde det nok en alvorlig ulykke i en tunnel. Mange omkom i Mont

Blanc-tunnelen, ikke bare i selve ulykka, men fordi brannen som

startet samtidig gjorde det umulig for hjelpemannskaper å komme

inn for å berge ut folk. I Norge har vi mange og lange

tunneler, og gjennom avisoppslag har jeg sett at oppfinner Andor Tømmervik

har presentert løsninger for fjernstyrte slokkinger av

branner inne i tunneler. 

Hvordan er sikkerheten ved brann i tunneler,

og hva blir gjort for å bedre denne ?»

  Eg takkar for svaret. Eg synest det er positivt

at samferdselsministeren tydelegvis har gripe fatt i spørsmålet,

og at det faktisk føregår utgreiingar. Det første

oppfølgingsspørsmålet mitt blir: Når

kjem eventuelt desse utgreiingane fram til oss andre – kva

tid får me innblikk i desse?

Det andre går på noko eg

ikkje er heilt nøgd med i svaret. I mitt eige fylke, Rogaland,

har ein Rennfast og større tunnelar som er veldig bratte

både på den eine og andre sida. Dersom det skjer

ulykker nede i desse, vil dei bli nærmast som steikjeomnar,

sånn som ein kunne seie at det vart i Mont Blanc-tunnelen.

Blir det spesielle tiltak? Og ser statsråden for seg f.eks.

det som denne oppfinnaren hadde sett på: fjernstyring av

ei eventuell slokking?

  Eg synest statsråden gjev inntrykk

av at dette blir tatt alvorleg, og at han gjennom delrapportar vil

koma tilbake til både Stortinget og andre med forslag til

løysingar og eventuelt korleis ein skal avsetta midlar.

Eg er opptatt av at ein set seg inn i dei løysingar som

finst, og vel dei beste, for alle som t.d. køyrer i desse

undersjøiske tunnelane, ser kva problem det kan føra

til dersom det startar brannar der. 

Eg ventar nå berre at statsråden

følgjer dette opp vidare, før ein får

ei ulykke liknande den i Mont Blanc-tunnelen.





                

