  Eg vil gjerne få stilla eit spørsmål
til helseministeren:

«I mai 1998 hadde vi en diskusjon
om Halden-reaktoren, hvor statsråden lovet å få til
større åpenhet om så vel transport som
selve virksomheten. 

Vil statsråden sørge for
at det blir full offentlighet om transport av radioaktivt avfall
og brukt atombrensel mellom Kjeller og Halden, til Himdalen og til
og fra utlandet, eventuelt hva har statsråden gjort/vil
han gjøre for å få den offentlighet som
ble lovet i denne saken?»

  Eg trur eg skal velja denne gongen òg,
som eg gjorde sist, å takka for eit positivt svar, fordi
eg har ei kjensle av at helsestatsråden tar dette problemet
alvorleg og følgjer det grundig opp. Eg trur det framleis
er mykje ein kan frita for teieplikt, og derfor var det spesielt
positivt at statsråden nå vil gjennomgå dei
reglane som gjeld for teieplikt.

Eitt spørsmål blei det ikkje
svart på, og det var i forhold til Sellafield. Kan statsråden
stadfesta eller avkrefta om Halden-reaktoren har levert avfall til
Sellafield og dermed medverka til forureining av norsk kyst? Punkt
to: Statsråden nemnde ikkje talet på vedlegg i
konsesjonssøknaden som er offentleggjorde. Kan statsråden
seia noko om det?

  Eg reknar med at statsråden – i
form av eit brev eller liknande – kjem tilbake til det
som han ikkje kunne svara på. Det som eg ønskjer
eit veldig konkret svar på, gjeld altså Sellafield.
Eg føler at statsråden unngår spørsmålet.
Kan statsråden stadfesta eller avkrefta om det er gjenvinning
av norsk atomavfall på Sellafield?

  Eg vil gjerne få stilla eit spørsmål
til utanriksministeren:

«Den tidlegare chilenske diktatoren
Augusto Pinochet er arrestert i London. Spania har bede om å få han
utlevert, for å stilla han til ansvar for dei misgjerningane
han er ansvarleg for. Det USA-støtta kuppet førte
til at mange vart drepne og tusenvis forsvann. Mange måtte
flykta frå landet for å berga livet, og nokre
av dei fekk opphald i Noreg.

Vil utanriksministeren støtta opp
om det spanske kravet, eventuelt vil Noreg reisa sak mot diktatoren
ved den internasjonale menneskerettsdomstolen i Haag?»

  Eg takkar utanriksministeren for svaret. Eg
synest det verkar som vi er samde i saka, men det verkar som utanriksministeren
har eit noko lågt tempo. Eg vil utfordra han på eit
par punkt:

Me veit at det i Noreg finst mange chilenske
nordmenn som blei torturerte av Pinochets regime i si tid. Dei vil
nok òg ønskja sterke reaksjonar frå den
norske regjeringa. Vil utanriksministeren ta noko initiativ i forhold
til reaksjonar internasjonalt, f.eks. i form av ein nordisk reaksjon,
reaksjon i forhold til EU – altså samarbeid for å auka
presset for at noko skal skje? Det er det eine. 

Kva tid meiner utanriksministeren denne internasjonale
nye strafferettsdomstolen vil vera operativ, og kva vil den norske
regjeringa gjera for at dette skal skje raskast mogleg?

  Berre veldig kort: Eg vil gjerne at utanriksministeren
presiserer at det faktisk er mogleg dersom han saman med nordiske
utanriksministrar eller saman med EUs utanriksministrar aktivt seier
at dette vil vi gjera noko med. Eg vil då utfordra utanriksministeren:
Vil han ta eit initiativ slik at ein kan auka presset for å få fortgang
i denne saka?

