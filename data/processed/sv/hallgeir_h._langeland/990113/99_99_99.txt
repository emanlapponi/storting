 Eg vil gjerne få stilla olje- og energiministeren
følgjande spørsmål:

«A/S Norske Shell vil legge
ned det meget lønnsomme raffineriet på Sola, og
derved 125 arbeidsplasser. Dette skjer i en slags byttehandel med
Statoil, og blant annet under påskudd av nye investeringer
som må foretas på grunn av miljøkrav
fra EU. Investeringene utgjør f.eks bare ¼ av
overskuddet for 1998. 

Vil statsråden anbefale Statoil å inngå en
avtale som forsterker vår posisjon som råvareprodusent,
eventuelt kan en nedlegging få konsekvenser for A/S
Norske Shell?»

  Eg takkar statsråden for svaret. 

Lat meg først gripa fatt i Shell si
rolle, og eventuelt koma tilbake til Statoil si rolle i neste omgang.
Shell har altså gjennom ei årrekke – ganske
lenge faktisk – tent store pengar på å operera
i Noreg. Eg meiner at det at dei nå ønskjer å legga
ned Shellraffineriet på Sola, bør få konsekvensar
for 16. konsesjonsrunde. Det har vekt ikkje lita merksemd i det
oljepolitiske miljøet, og LO har nå engasjert
seg. Shell tar ikkje det ansvaret som eg meiner dei har, på bakgrunn
av den historia dei har i Noreg. Dei vil altså legga ned
ei bedrift som går med 200 mill. kr i overskot
i 1998 – dei vil ikkje ta ei investering på 56 mill. kr. 

Eg ønskjer å få statsråden
sitt råd til Shell når det gjeld Shellraffineriet – det
rådet dei treng til den 25. januar.

  Eg merker meg statsråden si oppmoding
til Shell om å tenkja over saka på nytt, og dette
synest eg for så vidt er eit tilfredsstillande svar så langt,
sjølv om SV og eg kunna tenkja oss å gå lenger i
forhold til den 16. konsesjonsrunden.

Når det gjeld Statoil si rolle her,
vil eg gjerne seia: Statoil har nå over ein lengre periode
inngått intensjonsavtaler som er hemmelege, og som ein
ikkje får veta innhaldet i. Sjølv har eg tatt
opp dette med Statoil si leiing og Shell si leiing og spurt om intensjonsavtalene
betyr noko for Shellraffineriet. Begge partar nektar for dette, men
ingenting kjem altså ut offentleg omkring dette. Når Shellraffineriet
blir foreslått lagt ned samtidig med at ein inngår
ei intensjonsavtale som er hemmeleg, er det grunn til å stilla
spørsmålsteikn også ved Statoil si rolle.

Så mitt spørsmål
er: Korleis vil statsråden følgja opp Statoil
sin delprivatiseringspolitikk framover?

  Eg vil gjerne stilla spørsmål
til sosialministeren:

«I Arbeidsmiljølova § 60
nr. 3 blir det stadfesta at alle arbeidstakarar har vern mot oppseiing
fram til dei fyller 70 år. Einskilde kommunar og Kommunenes
Sentralforbund har likevel ein praksis med å pressa tilsette
til å slutta når dei er 67 år. For nokre,
ofte kvinner med kort yrkeskarriere, kan dette føra til
reduserte pensjonar. Det er lova av så vel denne regjeringa
som den før å rydda opp i dette.

Kva er gjort  for å endra denne praksisen
?»

  Eg takkar statsråden for svaret.
 Eg veit at statsråden tidlegare har vore veldig engasjert
i dette spørsmålet, og eg reknar med oppfølging.

Eg forstår det slik at for privat
sektor kan dette bli løyst i vår.  Då hadde
det vore løye å få ei tidfesting av når
ein kunne få dette regelverket på plass for offentleg sektor,
for det er nemleg slik at i offentleg sektor er dette noko utydeleg.
 Eg kjenner til ei rettssak frå hausten 1998 der Kommunenes
Sentralforbund på vegner av kommunar tvinga fram ei vidareføring
av den negative praksisen som SV her har tatt opp.  Då kunne
det vore interessant dersom Regjeringa, f.eks. gjennom sosialministeren
eller kommunalministeren, eller begge to, tok kontakt med Kommunenes
Sentralforbund for å få til denne haldningsendringa
straks.  Vil statsråden ta eit slikt initiativ?

