 Jeg har følgende spørsmål
til justisministeren:

«Det kommer meldinger om at 600 tamiler
som kom til Norge i 1996, står i fare for å bli
sendt tilbake til Sri Lanka. De første tamilene er allerede
hentet fra mottak og sendt ut. Ifølge informerte kilder
er det ikke trygt for tamiler som ikke er hjemmehørende
i Colombo, å reise tilbake til Sri Lanka. Tamiler blir
flere steder utsatt for forfølgelse på etnisk
grunnlag. 

Mener statsråden at situasjonen ligger
til rette for en omfattende hjemsendelse av tamilske asylsøkere?»

