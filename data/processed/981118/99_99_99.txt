  Eg prøver meg på nytt – til olje-
og energiministeren:

«Statoil har rundt 200 eigedommar
som SFT reknar som forureina. Selskapet brukar til dømes
mykje større beløp på ulike former for
sponsing enn på å rydde opp i gamle miljøsynder.
Selskapet brukar ca 5. mill. kroner årleg på å rydde
i gamle utslepp frå bensinstasjonar, og eit tilsvarande
beløp på gamle tankanlegg. 

Er statsråden nøgd med selskapet
si handtering av saka, eventuelt vil generalforsamlinga gripe inn
for å få eit høgare tempo på oppryddinga?»

  Forsvarets arbeid med å utrede et
større skyte- og øvingsfelt for avdelingene i
Østlandsregionen er ingen ny sak. Allerede i mars 1994 ble det utredningsprogram
som plan- og bygningsloven foreskriver, fastlagt. Dette omfattet
ikke utredning av felt i utlandet, da Forsvaret ikke anså dette som
noen aktuell løsning. Mens utredningsarbeidet pågikk,
kom imidlertid spørsmålet om bruk av det svenske forsvars
artilleriskytefelt –  lvdalen skjutfält i Dalarne – opp
i den offentlige debatt. Forsvarets syn på en slik løsning
ble referert for Stortinget i forbindelse med representanten Hernæs" spørsmål
i spørretimen 6. mars 1996. Daværende forsvarsminister,
statsråd Jørgen Kosmo, fremholdt da at selv om
 lvdalen-feltet i utgangspunktet fremstod som mer enn stort nok,
var man i tvil om feltets kapasitet til å ivareta både
det svenske og norske behov innen samme tidsramme, siden de to lands
forsvar har utviklet omtrent samme mønster for avvikling
av større øvelser. Det ble også presisert
at det norske forsvar måtte ha egen kapasitet til utdanning
og trening av eget personell.

Representanten Hernæs tok så på ny
opp spørsmålet om norske myndigheter ville henvende
seg til Sverige om felles bruk av  lvdalen skytefelt i spørretimen
21. mai 1997. Statsråd Kosmo viste da til en interpellasjon
i den svenske riksdagen 22. april 1997, hvor forsvarsminister Bjørn
von Sydow hadde uttalt at det var en prinsipiell svensk holdning
at utenlandske tropper ikke tillates på svensk territorium.
En rekke forhold når det gjaldt miljø og utslippskonsesjoner
stod også åpne, slik at saken på ingen
måte var avklart fra svensk side. I sitt svar refererte
også statsråd Kosmo til at de lange transportavstander
medførte betydelige ekstra transportomkostninger og et
uakseptabelt tap av øvingstid.

Selv om Forsvarets bruk av  lvdalen ikke var
en del av de konsekvensutredninger som ble gjennomført,
er det i St. meld. nr. 11 for 1998-99, Regionalt skyte- og øvingsfelt
for Forsvarets avdelinger på Østlandet – Regionfelt
Østlandet, redegjort for de vurderinger som ligger til grunn for
at Forsvaret ikke anser bruk av  lvdalen som en hensiktsmessig løsning.
Jeg er også kjent med at statsråd Fjærvoll
i forbindelse med arbeidet med stortingsmeldingen hadde kontakt
med sin svenske kollega, og etter å ha drøftet
saken, var disse to fagministre enige om at et samarbeid om bruk
av  lvdalen ikke var tjenlig for noen av partene.

Hele Regjeringen står bak stortingsmeldingens
formulering om at det må utredes «andre nasjonale
løsninger».

Lodve Solholm hadde
her teke over presidentplassen.

  Jeg har i grunnen ikke mer å tilføye
annet enn at Regjeringens syn selvsagt kommer til uttrykk i stortingsmeldingen.
Der har vi redegjort for at vi mener at det er andre nasjonale løsninger
som må utredes, ikke svenske.

