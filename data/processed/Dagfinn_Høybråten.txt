 Jeg takker for orienteringen. Jeg har et spørsmål når det gjelder oppfølgingen av den ESA-saken om lønns- og arbeidsvilkår i offentlige kontrakter. Som statsråden viste til, spurte jeg forrige gang dette var oppe om man bevisst hadde utelatt pensjoner som en del av kravene til lønns- og arbeidsvilkår, og det har jeg fått et avklarende svar på, at dette er ikke en del av forskriftsendringene og var heller ikke en del av forskriften før endringene. Det naturlige politiske spørsmålet i forlengelsen av det er om regjeringen dermed mener at pensjonsrettigheter er tilfredsstillende ivaretatt i det regelverket vi har og som vi forsøker å få beholde?

