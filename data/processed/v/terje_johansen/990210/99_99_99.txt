 Jeg har følgende spørsmål
til kulturministeren:

«Det ligger en betydelig verdi i konsesjoner
som gis til medieselskaper, og som blant annet gjenspeiles i børsverdien
av selskaper som TV2, P4 og NetCom.

Vil statsråden i forbindelse med ny
behandling av TV2s konsesjon vurdere et system for betaling/kjøp
av konsesjoner?»

  Jeg takker for svaret. 

Det er altså etablert en felles forståelse
for at dette har betydelig verdi, og det er da en verdi som fellesskapet
tilfører disse selskapene. Jeg er, som kulturministeren
vet, kombinert talsmann for finans og kultur i partiet Venstre, og
vi vet begge hvilke problemer vi har med å skaffe bevilgninger
nok til kultursektoren. Så det jeg nå forsøker, er å peke
på inntektsmulighetene som ligger i at konsesjonærene
betaler for de privilegier de blir tildelt. Jeg tolker svaret til
kulturministeren dit hen at hun iallfall ikke sier nei til å vurdere
dette, og da holder det for meg i denne omgang. Så for
ikke å kaste bort tiden, holder det nå med et
lite smil som en bekreftelse på at vi er enige om det.

