 (ordfører for saken): Samtykke til endring av de to vedleggene til EØS-avtalen støttes av samlede komiteer, både utenrikskomiteen og energi- og miljøkomiteen. De foreslåtte endringene har som formål å få en mer fornuftig energiutnytting i husholdningsapparatene, i denne omgang kjøle- og fryseskap. Siden det hittil ikke er blitt stilt slike krav til energiutnyttelse for hvitevarer som brukes i husholdningene, er de forslagene som fremmes, både gledelige og nødvendige.




