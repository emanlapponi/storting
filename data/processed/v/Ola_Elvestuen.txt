 Først vil jeg gå videre på Klinisk arbeidsflate. Er Klinisk arbeidsflate en forutsetning for å sikre pasientsikkerheten ved en så stor omlegging som det her er snakk om? Kan Legeforeningen svare på om det er en helt fundamental forutsetning at dette er på plass for å sikre pasientsikkerheten ved så store omlegginger?


 Jomar Kuvås sa at han forsto at dette ville gå galt ved kontraktsinngåelse. Når begynte Legeforeningen å bli bekymret for situasjonen?


 Når dette er så sentralt, når man visste at det ikke ville gå, eller burde ha visst at det ikke ville gå, ville det da vært riktig å sette resten av prosessen på hold? Er det sånn da at de andre omstillingene, f.eks. dette med å gå bort fra stedlig ledelse, egentlig har forsterket problemene i etterkant?


 Her er det jo tre store problemstillinger. For det første er det ressursproblemer, at det er for lite penger inn i omstillingsprosessen. Så er det problemet med at man ikke får egne investeringer i forhold til alle de byggene som må på plass for å få på plass selve organisasjonen. Men sånn det framstår, blir det da riktig, fordi det helt fundamentale ikke er på plass, at man burde ha stoppet eller i hvert fall ventet med eller lagt om planene for den andre organiseringen? Det gjelder både i forhold til det interne, det med stedlig ledelse og også sammenslåingsprosessen for øvrig.


 Når dere sier at her trenger man en ny og mer realistisk plan, handler det om at målsettingen er den samme, men det er rekkefølgen som må bli annerledes, og så må man selvfølgelig også ha en ressurstilgang som står i forhold til det arbeidet som gjøres på Oslo universitetssykehus.


 Også jeg kan fortsette med IKT-systemet og Klinisk arbeidsflate. Det jeg lurer på, er – og det er til Marthinsen og Hatlen: Er dere enig i at dette med å ha et felles IKT-system er en forutsetning for å sikre pasientsikkerheten ved en så stor omorganisering som man har vært igjennom?


 Da dere fant ut at det viste seg at det ikke fungerte, var det på noen tid aktuelt å legge om tidsprosessen eller prosessen i omstillingen, slik at man kunne gi seg selv bedre tid? Eller er det slik at de prosessene og omstillingene egentlig ble drevet av overflyttingen til Ahus og Vestre Viken, at det er der på en måte motoren i omstillingsbehovet egentlig ligger?


 Så et spørsmål, for å følge opp Per-Kristian Foss. Vi har tidligere hørt at man mener man har for dårlig økonomi, man burde hatt mer penger inn. Ikke minst trenger man midler til investeringer, og det er mangler i utgangspunktet. Da lurer jeg på: I hvor stor grad vil man klare de nødvendige investeringer når man ikke har muligheten til å hente inn midler fra eiendomsverdiene på Aker?


 Men er ikke det egentlig et ganske tynt grunnlag for prosessen, gitt at en her må gjennom reguleringsprosesser? Det er tunge prosesser som vil ta lang tid. Det er heller ikke nødvendigvis slik at myndigheter og lokale ellers er enig i de ønskene som man selv har.


 Bare til det siste, for det er jo helt opplagt at dette ble et feilkjøp. Det fungerte jo ikke. Men når man har systemer som fungerer både i Helse Vest og i Helse Nord, lurer jeg på: Hvorfor ble ikke de systemene vurdert?


 Jeg vil tilbake til dette med Klinisk arbeidsflate. Jeg ble overrasket, for det virker som alle var veldig fornøyd med prosessen, og det forundrer meg jo når resultatet er så fryktelig dårlig. Da må det være ett eller annet i prosessen her som gikk galt, og jeg vil gjerne ha en kommentar på: Hvordan kan man være fornøyd når intensjonen er god og resultatet så dårlig? Bente Mikkelsen, takk.


 Det er selvfølgelig nødvendig at når noe går galt, må man være villig til å få alt på bordet, og så må man ta læring av de prosessene, av hva som gikk feil. Tidligere har vi også hørt innspill som sier at allerede ved kontraktsinngåelsen var man overbevist om at dette ikke ville fungere. Så det må være noe ved vurderingene som kunne vært fanget opp tidligere. Man skal gjøre nyanskaffelser også på IKT-siden. Har man tatt en gjennomgang av prosessene, er det noe som gjøres annerledes neste gang, eller er man fortsatt fornøyd med den måten man jobber etter?


 Ellers så framstår det jo her som om dere egentlig er ganske fornøyd med hovedbildet og utviklingen i Helse Sør-Øst, og også den omstillingen som er i Oslo universitetssykehus. Er det en riktig oppfatning, eller er det noe som burde vært gjort annerledes?


 Jeg er enig i at det er veldig mye positivt som skjer, og man skal ha fokus på alt det som er veldig bra. Men det er også litt sånn at det skulle egentlig bare mangle, med den innsatsen vi har innenfor helsevesenet i Norge, at det meste selvfølgelig alltid må gå bra. Det vi må vurdere, er jo nettopp de bitene hvor det ikke fungerer godt nok. IKT-satsingen og om det har hatt innvirkning på pasientsikkerheten, er ett eksempel. Så er det også …


 Du skal få lov til å avbryte meg.


 Dette er en veldig omfattende omstillingsprosess, som tar veldig store ressurser, og de økonomiske rammene må holdes. Da lurer jeg på: Har Helse Sør-Øst foretatt en vurdering av om denne omstillingen og disse ressursene gjør at det er enkelte pasientgrupper som blir nedprioritert nærmest fordi omstillingen i seg selv tar så store ressurser? Jeg tenker spesielt på rus og psykiatri.


 Mener dere at dere har lyktes med det?


 Litt i forlengelsen av det med ulike pasientgrupper og konsekvenser ved omstilling for de nevnte slagpasienter. Til Petter Schou: Med de voldsomme økonomiske kravene som jo er i en omstilling, har du en bekymring for at det er hele pasientgrupper som blir nedprioritert fordi omstillingen i seg selv krever så store ressurser? Igjen vil jeg nevne at for Venstre gjelder dette rus og psykiatri.


 I forlengelsen av det: Én ting er jo – og det har vi fått bekreftet tidligere også – at det er puttet flere ressurser inn i disse feltene, men kan man også si at tilbudet har blitt bedre i forhold til de ressursene som er lagt inn?


 Du sa tidligere i forhold til dette med Klinisk arbeidsflate, tror jeg, hvis jeg forsto det riktig, at det egentlig var en forutsetning at det måtte være på plass før man satte i gang en omstillingsprosess. Forsto jeg det riktig?


 Nei. Men burde da hele prosessen fått et annet tidsforløp, når det med Klinisk arbeidsflate, den investeringen, viste seg å slå feil? Burde det vært et tidspunkt hvor man da la opp til en annen omstillingsprosess, med en annen tidslinje?


 Så er det dette med ventelister. Én ting er ventelisten og størrelsen på den, en annen er selvfølgelig ventetiden man kan påregne som pasient. Du har påpekt at for noen grupper er det blitt lengre ventetid. Er det også en generell betraktning? Er det enkelte grupper som har fått det vanskelig, eller kan man også si at ventetiden som sådan er blitt lengre?


 Nå har vi flere ganger snakket om den ulike virkelighetsoppfattelsen, men jeg tolker det sånn – da kan du jo si om det er riktig – at statsråden deler den virkelighetsoppfattelsen som også er i ledelsen i Helse Sør-Øst, at egentlig går dette bra. Er det riktig?


 Så noe behov for å si, med en fot i bakken: Nå er vi i en situasjon hvor man trenger en ny og mer realistisk plan – det ser ikke statsråden at det er.


 Og statsråden har også undersøkt tidligere behov, hun har tatt opp i oppfølgingsmøter og andre møter behovet for gode risikoanalyser? Siden omstillingen av Oslo universitetssykehus er den største omstillingen vi har vært igjennom i landet på dette feltet noen gang, har statsråden etterspurt risikoanalyser for omstillingen av Oslo universitetssykehus?


 Men er man blitt informert, har man etterspurt en sånn risikoanalyse, for tidligere her må jeg si at jeg egentlig ble forundret over i hvor liten grad man hadde foretatt risikoanalyser i forkant av en så stor omstilling.


 Men innholdet i dem har man ikke gått nærmere inn på. Det er bare en forutsetning om at dette er gjennomført fra helseforetakets side, og så har man latt det bli med det.


 Men siden statsråden også har hørt på høringen tidligere, er hun da fornøyd med de svarene vi har fått fra tidligere styreleder i Helse Sør-Øst, bl.a. om at denne risikovurderingen i stor grad ble foretatt i styret i Helse Sør-Øst?


 Ja, at du her hadde ikke en … Er hun fornøyd med at de risikoanalysene som vi da har fått forelagt oss, ble gjennomført? Er man fornøyd med de risikoanalysene som ble gjennomført i forkant?


 Men vi er i hvert fall enige om at det burde ha vært gjennomført en grundig risikoanalyse i forkant av en så stor omstilling.


 Men da er vi i hvert fall enige om betydningen og viktigheten av gode risikoanalyser i ethvert ledd i forbindelse med den type omorganisering.


 Jeg er fortsatt litt forvirret når det gjelder sårbarhets- og konsekvensanalysene. Hvis jeg ikke husker feil, sa tidligere styreleder tidligere at det var gjort vurderinger, men ikke eksterne anaylser fra styrets side. Så sa man fra Helsetilsynets side – igjen: hvis jeg ikke husker feil – at man hadde etterspurt slike analyser i sin høringsuttalelse, men at man der ikke hadde blitt hørt. Og så hører vi at statsråden forutsetter at den type analyser er gjort og er gjennomført, men har ikke etterspurt å få se dem eller har vurdert dem spesielt. Med tanke på at dette er landets største omstillingsprosess: Er det ikke oppsiktsvekkende hvis det stemmer at det ikke er gjennomført ordentlige konsekvens- og risikoanalyser i forkant av dette – uavhengig av om man hele tiden må gjøre nye analyser?


 Man må følge budsjettet. Men når du har en så stor omstilling, koster selvfølgelig det også penger, så du må gjerne bruke en del midler før du kan spare det inn. Hva er viktigst for statsråden: Har det vært å oppnå besparelse over tid, og handlingsrommet, eller har man hatt en klar bevissthet om at her må man bruke mer for å oppnå mål som gjør at man på lang sikt kan få gevinster?


 Men de er stilt til disposisjon i etterkant, når situasjonen er oppstått, og ikke som en plan i forkant for at man skal oppnå helt konkrete mål. Og dette koster mer penger i en periode.


 Jeg vil si noe i forlengelsen av det Holmås sier.

 Først vil jeg si at også Venstre mener det er bra at det ser ut som det blir en enighet om klima- og energirammeverket. Det er positivt. Vi er veldig glad for at det blir flere målsettinger. Vi er uenig med regjeringen når den har signalisert at det er et mål å ha bare ett mål og legge så stor vekt på ETS. Vi mener det for EUs del er helt nødvendig også å ha målsettinger om fornybar energi, men ikke minst om energiøkonomisering – noe også Norge har behov for å ha. Ellers vil man ikke kunne få noe særlig drivkraft i det arbeidet.


Takk for gode redegjørelser.

 Jeg skal prøve å være kjapp – nå nevnte Heikki Eidsvoll Holmås flere poenger når det gjelder klima- og energirammeverket. Men først: I Venstre også er vi jo enige med regjeringen i at vi trenger flere målsettinger for å oppnå klimamålene fram mot 2030. Der ligger det jo en uenighet. Når målet er satt til 27

