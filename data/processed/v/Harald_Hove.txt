Jeg vil få lov å komme inn på et begrep som brukes mye, og som jeg godt kunne ha tenkt meg å få litt nærmere klarlagt – hvordan det foregår, holdt jeg på å si. Jeg tenkte mye på det i går, men fant ut at det var denne forsamlingen som var mest nærliggende å plage med dette spørsmålet. Det er godt mulig det tilhører det opplagte, vi får nå se. Det er rett og slett smittebegrepet. Det som jeg uten videre oppfatter, er jo at faren for sykdom er knyttet til den maten man direkte spiser, og det er en del av smittebildet.

