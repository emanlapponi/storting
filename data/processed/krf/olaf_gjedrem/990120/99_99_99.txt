 «På bakgrunn av lang ventetid for
støtte til kulturbygg og det store behovet av førebyggjande
ungdomstiltak, vil statsråden vurdere å auka støtta til
bygging av kulturbygg?»

 Eg takkar kulturministeren for svaret, som
i grunntonen absolutt var positivt. Eg håpar òg
det vil gje resultat med tanke på storleiken på løyvingane,
for statsråden og eg deler oppfatninga av at investeringar
i desse kulturinstitusjonane har stor førebyggjande effekt.
Me veit at mange kulturtiltak er drivne fram av såkalla
eldsjeler, personar som ser den store verknaden av å få reist
slike bygg, og at det er førebyggjande og verkar rettleiande
ikkje minst for barn og ungdom.

Eg vil streka under at det beste løyvingane
som vert gjevne gjennom det offentlege kan gå til, er slike
føremål. Sidan det utløysar så stor
eigeninnsats og lokal mobilisering, vil eg gjerne spørja
kulturministeren om ho kan tenkja seg å vurdera ein auke
av beløpet i tida som kjem, m.a. ved tippemidlar.

 «For eit år sidan varsla
kulturministeren at teksting for døve og hørselshemma
i NRK ville verta betre på grunn av ein ny tekstingsmetode
og å kunna velja tolketeneste. 

Korleis vurderer statsråden situasjonen
i dag og utsiktene for framtida?»

  Eg takkar kulturministeren for svaret.

NRK og TV2 er allmennkringkastarar og har ei
sjølvstendig plkt til å vera tilgjengelege. Taleregistratoren som
ministeren omtalar, som skulle vera ferdig sommaren 1998, er utsett
nå i fleire år. I Sverige og England har dei alt
ein velotype til teksting av direktesende program. Vil denne tekstingsmetoden
verta teken i bruk til glede for dei 400 000 hørselshemma
i Noreg, og når? Nå er det hjå døve
i landet utplassert 16 dekodarar som formidlar tolketeneste i eit
forsøksprosjekt som går ut i mars 1999. Kva skjer
så? Vil kulturministeren medverka til at prosjektet vert
forlenga, slik at dekodarane vert eit teknisk hjelpemiddel for dei
4 000 døve?

  Eg takkar for det gode svaret med lovnad om å fylgja
dette tett opp, og det er ingen grunn til å tru at det
ikkje vil verta gjort av kulturministeren.

Eg har eit tilleggsspørsmål:
Vil kulturministeren medverka til at NRK og TV2 i konsesjonsvilkåra
sine får pålegg om både simultantolking
og teksting av direktesende program sidan dei er allmennkringkastarar,
slik at dei òg kan nå ut til den halve millionen
av nordmenn som er avhengig av eit slikt tilbod?

Eg vil òg streka under til slutt at
denne velotypen, som går på ein stenografisk måte å teksta
program på, er brukt i Sverige med stort hell. Ein har òg
i andre land sett ein større vilje til å satsa
på barneprogram som er lagde til rette for døve
barn, som dermed får den stimulansen dei treng for å få mest
mogleg like oppvekstvilkår som høyrande.

