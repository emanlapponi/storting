  «Vil statsråden endra regelverket
slik at fosterforeldre som ynskjer å adoptera eigne fosterbarn,
med ein enkel prosedyre kan få dette til?»

  Eg føler at me lever i ei tid då barnet
sitt behov må tilleggjast stor vekt – barnet sine forventningar
og kravet om stabile og gode oppvekstvilkår. Derfor gjorde
det eit visst inntrykk då departementet fekk overlevert
ein rapport om kunnskapsstatus for fosterheimsarbeid no
ved årsskiftet. Der er det eit par ting som blir slått
fast som ein hovudkonklusjon. Det største problemet
er at situasjonen er mellombels – det er eit problem for
barn i fosterheim. Det andre som blir slått fast, er at
adopsjon er det best dokumenterte barnevernstiltaket.
Eg håpar at departementet kan arbeida vidare med det, sidan
det også er samfunnsøkonomisk lønsamt. Hvis
det er konstatert eit langvarig behov for fosterheimsplassering,
bør det nøye vurderast om foreldreretten må vika,
for å gje barn ein betre sjanse til ein mest mogleg trygg
barndom – for barndomen er så kort.

