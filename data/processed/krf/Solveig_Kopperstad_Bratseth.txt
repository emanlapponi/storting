 Eg har lyst til å starte med å seie at Kristeleg Folkeparti er for statleg eigarskap i enkelte tilfelle, på lik linje med Arbeidarpartiet. Men det vi heile tida har sagt når det gjeld Aker, er at vi må gjere det på profesjonelle vilkår. Det opplever vi kanskje ikkje vart gjort i denne samanhengen. 

 Samtidig må dei låne 2 milliardar kr for å kunne drifte. Det seier vel kanskje noko om at det er kapitalkrevjande. Kanskje seier det også noko om kvifor dei som har uttalt seg om verdiane, er ueinige om verdiane av det vi no har kjøpt. 

 Då er det litt merkeleg at statsråden var så ueinig med Aker i første runde når det gjaldt både verdiar og prosess – prosess er det framleis – mens du få veker etterpå er einig i både verdi og struktur i det som skjer. 

 Ja, vi får ei generalforsamling, og ho er reell, seier du. Men det vil ikkje forandre eit komma i den avtalen som er gjord, for den er eigentleg ferdig, seier du også. Då får eg lyst til å spørje: Kva er då hensikta med generalforsamling når alle avtalar er gjorde og inga endringar skjer? 

 Du har sagt at aksjonæravtalen skal opp til ny behandling og konkretisering. Eg forstår då statsråden slik at ho opplever at det er nokre hull eller uklarheiter i den avtalen som vart gjord i 2007. Eg opplever også at du erkjenner at Kristeleg Folkeparti dessverre fekk rett då vi åtvara mot denne avtalen. 

 Men Kristeleg Folkeparti frykta ein sovande eigarskap, og det kan nesten verke som om det er den som på ein måte har slått inn no i denne saka. Dei svenske eigarane bad om eit møte med dagleg leiar og styreleiar. Kvifor gjorde ikkje departementet det same? 

 Eg har to korte spørsmål: Kva slags lærdom i forhold til praksis når det gjeld aktiv eigarskap, har departementet teke av denne saka? 

 Då er mitt neste spørsmål: Kor realistisk er det å tru at vi får endra noko i den aksjonæravtalen som vi no har, der Aker på ein måte har bukta og begge endane? Kor realistisk er det at vi får inn nokre presiseringar og endringar? 

 Eg har lyst til å fortsetje med den eksterne finansielle rådgjevaren. Det blir no sagt at det ikkje vart brukt med bakgrunn i kostnader – trass i at dette er eit område som ein ikkje har vore borti før. Kristeleg Folkeparti spurde ein gong dei raud-grøne om dette var ei klok investering. Det har vi fått svar på no. Aksjekursen i Aker Solutions har falle dramatisk sidan oppkjøpet, og ein har spart aksjonærane i Aker Solutions for eit tap på om lag 3,8 milliardar kr. Kjell Inge Røkke er så langt spart for eit tap på om lag 2,5 milliardar kr. Dette var jo å gje gullkortet til ein av Noregs mektigaste og rikaste menn. Tapet aleine er på storleik med Regjeringas totale fattigdomssatsing. Er statsråden komfortabel med ei slik prioritering av fellesskapets midlar, og var det verdt det å ikkje bruke eksterne finansielle rådgjevarar når ein i ettertid såg tapet? 

 Kristeleg Folkeparti skreiv i stortingsinnstillinga i samband med oppkjøpet av Aker Holding i 2007 at det var viktig at staten ikkje vart ein sovande partnar i holdingselskapet, og at Regjeringa aktivt må sikre staten sine verdiar. Meiner statsråden at Regjeringa kunne ha gjort noko meir for å vere ein aktiv partnar i holdingselskapet for å sikre staten sine verdiar? 

 Men meiner du at ... 

