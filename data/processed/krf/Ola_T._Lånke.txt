 Takk, leder. 

 Men dere er enig i at det er nødvendig og viktig å ha et slikt grunnlagsmateriale og en slik statistikk for å kunne analysere og finne ut hvilke behov som er der? 

 Jeg vil også berøre det spørsmålet som har vært oppe tidligere her, hvor statsråden har understreket at det er et kunstig skille mellom heldøgns tilrettelagte omsorgstilbud og sykehjemstilbudet. En av forskjellene er vel nettopp hvem som skal definere behovet hos den enkelte. Når det gjelder omsorg, er det vel egentlig brukeren selv som må bestille og definere sitt behov, mens i sykehjemmene vil det være fagpersonell som gjør det. Hvordan har man tenkt å løse det? 

 Nå fikk jeg for så vidt svar på det, men statsråden framstilte det som om det var et vågestykke – det er ingen som til nå har tort å ta konsekvensen av at det er et kunstig skille, eller noe sånt, ble det sagt her. Jeg hørte på det panelet som satt her – det var ikke bare Legeforeningen, som det ble referert til, men også Sykepleierforbundet og Fagforbundet; de nikket og var helt enige om at det er en vesensforskjell her. Hvordan ser du på det? En får jo motstand fra alle faglige instanser på et slikt syn. 

 Jeg vil også spørre om kvalitet, som er et nøkkelbegrep i forbindelse med eldreomsorgen. 10 000 nye årsverk, eller hender, og 3 500 omsorgsplasser eller sykehjemsplasser gir i seg selv ingen garanti for kvalitet. Det er en veldig svak sammenheng mellom tallene og økt kvalitet i eldreomsorgen. Det er jo verdighet og kvalitet vi er opptatt av. Man snakker om en norm og en forskrift, men har statsråden noen tiltak i ermet med sikte på å styrke kvaliteten utover dette i tiden som kommer? 

 Jeg skal gå videre og få utdypet litt det som har med øvingsaktiviteten å gjøre, for veldig mye har blitt konsentrert omkring øvingsdøgn og hva det betyr. Jeg har lest litt i rapporten. Der sier Generalinspektøren for Hæren at lavere øvingsnivå vil føre til at «faren for ulykker kan inntreffe som følge av at man får en svekket kompetanse», og på den måten vil kompetansen i Hæren forvitre. I sin tur vil det føre til at operasjoner i utlandet må reduseres osv. 

 Så det ble en økning etter første tertial i 2008? Totalt sett ble det et annet bilde? 

 Høsten 2008 var det ikke etablert systemer for å rapportere på målet om at det i perioden 2005–2008 skal foretas en vridning av driftsutgiftene fra logistikk til støttevirksomhet, til operativ virksomhet og styrkeproduksjon. Det sies riktignok at det først vil bli laget en oversikt i budsjettproposisjonen for 2010. Ser statsråden hvor uheldig det er at Stortinget på denne måten ikke får løpende informasjon om hvordan sentrale mål for omstillingen i forsvarssektoren blir realisert? 

 Vi har jo forstått at man har vært kritisk til den metode – må man vel si – som Riksrevisjonen har arbeidet etter i forbindelse med denne undersøkelsen. Er det likevel slik at Riksrevisjonens rapport har ført til noen omlegginger, eller til at man har tatt seg ting ad notam underveis? 

 Til slutt bare et spørsmål som gjelder FLO. Vi har vært innom FLO flere ganger her, og det er vel erkjent at FLO på en måte ikke har hatt tilstrekkelig avgrenset fokus til å kunne oppfylle de forventninger som har vært i de ulike forsvarsgrenene, så det skal jeg for så vidt la ligge. 

 Rekker jeg et spørsmål til, leder? 

 Det går på at Forsvaret har fått bevilget færre midler enn forutsatt i langtidsperiodene, og dette har naturligvis konsekvenser for omstillingen i forsvarssektoren. Samtidig er ikke bevilgningene til investeringer brukt opp i det enkelte år. Til dels store beløp er overført. Hvordan vil statsråden forklare det? 

 Til slutt: En rimelig konklusjon, så vidt jeg ser det, etter denne høringen er at omstillingene fra 2002 til 2008 har blitt noe forsinket, altså resultatene har latt vente på seg litt og kommer etter hvert. Spørsmålet mitt er: Hvilke konsekvenser vil dette ha med tanke på nye omstillinger? For vi står vel overfor flere omstillinger i tiden framover, og hva har man eventuelt høstet av erfaringer med de utfordringene man har møtt i denne perioden, med tanke på framtiden? 

 Så denne svekkelsen berører egentlig ikke nye omstillinger som man har planlagt? 

 Takk, komiteleder. 

 Et stikkord som du nevnte for å kunne gjennomføre en slik stor reform og opptrappingsplan, er «samhandling». Som vi vet, har nåværende helseminister fulgt opp og bruker det samme stikkordet. Nå har du også nevnt samhandlingen mellom fagmiljøene, og at det har vært sprik i synet på hvordan dette skal gjøres – den klassiske og den nyere måten å tenke på. Var det andre faktorer som du kan skrive under ordet samhandling som sviktet, og som gjorde at det var vanskelig politisk eller på annen måte, eller vil du tilskrive fagmiljøene noe av – hva skal vi si – hovedgrunnen til at det kanskje stoppet litt opp, ved siden av at vi fikk denne sykehusreformen, som jo helt klart betydde større utfordringer enn man hadde beregnet? 

 Takk, leder. 

 Det er klart at utfordringene fortsatt er store, og det er jo Riksrevisjonens rapport et nokså godt eksempel på. 

 Øremerking. 

 Jeg merket meg at saksordføreren, Skjælaaen, satte fokus på tilvisningspraksisen. Jeg har lyst til å følge opp det, for jeg synes kanskje ikke at vi fikk det svaret vi har krav på å få. Det som er gjennomgående i Riksrevisjonens rapport, er jo at fastlegene lar seg «påvirke», som det står, av forhold i andrelinjetjenesten i sin tilvisningspraksis, bl.a. forhold som har med ventetid og med kapasitet å gjøre – over 50 pst. av legene sier det. Og 43 pst., hvis jeg ikke husker feil, sier at det går på at kompetansen i spesialisthelsetjenesten er for dårlig. Da vil jeg komme med noen påstander ut fra det jeg hørte Marte Walstad si – jeg merket meg særlig det – at hvis hun ikke finner at kompetansen er god nok i spesialisthelsetjenesten, ville hun bare ta jobben selv. For det første opplever jeg at det må være å tilsløre problematikken. For det andre føler jeg at det er faglig uprofesjonelt, fordi man da lar andre forhold enn de faglige påvirke sin beslutning. For det tredje blir det da fastlegens subjektive skjønn som på en måte avgjør om spesialisten har kompetanse, om det er kapasitet osv. Og endelig – og det synes jeg kanskje er det alvorligste – undergraver man pasientens rettigheter. Jeg vil bare høre om Legeforeningen er enig i at dette er problemet. Vi er opptatt av å få kunnskap på bordet for å kunne rette på forholdene, ikke for å kritisere, men dette synes jeg er ganske viktig og alvorlig. 

 Dette spørsmålet har jeg tenkt å la gå til Norsk Sykepleierforbund, og gi dem en sjanse. 

 Carl I. Hagen var i ferd med å innkassere en seier på grunn av partiets standpunkt når det gjaldt øremerking. Jeg er jo fristet til å slå lag med ham – er ubeskjeden nok til å gjøre det. 

 Da er vi på regionalt nivå? 

 Hvilke indikasjoner er det som tilsier at tiden nå, etter ti år, er moden for å fjerne øremerkingen, ut fra de sterke ordene dere brukte i stad, og hvor langt man var kommet? 

 Målsettingen er vi vel enige om alle sammen. 

 Takk for det! 

 Men selv sier de jo at de har hentet ned skjemaer fra Internett, og at det ble oversatt til engelsk, og det tyder vel på at det var andre også som kunne melde seg på? 

 Så den oversettelsen til engelsk, også i 2003, var en ren rutine, og ikke noe som var myntet spesielt på denne situasjonen? 

 Da vil jeg gå over til opprettholdelsen av det ikke-normaliserte forholdet. I oktober 2008 normaliserte Forsvaret forholdet til to selskaper, Ikon AS og Fujitsu Siemens AS, selv om disse fortsatt var under politiforskning, og det henvises bl.a. der til tiden som var gått siden mislighetene fant sted. Sett i lys av dette er det grunn til å spørre om det ikke da ville være aktuelt også å normalisere forholdet til Uniteam, ut fra den lange tiden som har gått, med de påkjenninger det har påført selskapet. 

 Gjaldt det begge de selskapene jeg refererte til? 

 Jo, dialog, men gjorde de opp for seg også? 

 Jeg har også en uttalelse i et brev fra Harald Engh, det siste som vi har fått, datert 30. april, hvor det står bl.a.: 

 Så bare et siste spørsmål: Det gjelder 3S i Grimstad, for der ble dette ikke-normaliserte forholdet innledet allerede før eierne av Uniteam kjøpte selskapet. Så i hvert fall ifølge Harald Engh eide man ikke 3S i Grimstad på det tidspunktet det de kaller boikott, ble innledet. 

 Så avvisningen skjedde ikke før … 

 Takk, leder. Jeg vil tilbake til det som Per-Kristian Foss tok opp med eksemplet Siemens. Vil det være god nok grunn til å oppheve en utestengning dersom et firma gjør opp økonomisk eller betaler seg ut av situasjonen, selv om man ikke erkjenner skyldspørsmålet eller det som er påklaget? 

 Men man antar at det da vil dreie seg om en helhetsvurdering? 

 Du nevnte tidsaspektet. Hvor stor rolle spiller det hvor lenge en sak har versert? Det ble jo også nevnt i forbindelse med Ikon og Fujitsu Siemens, at dette hadde gått over lang tid. Hvilken rolle spiller det? 

 Ja, at utelukkelsen har vart lenge er jo ett forhold. Det andre er avstanden i tid fra kontrakten ble inngått og til man tar affære. Det er et annet forhold. Det er to ting. 

 Ok. 

 Jeg vil starte med å stille et par spørsmål i tilknytning til statsrådens forklaringer. Det ene går på den typen containere som ble levert i 2003 og 2004, kontra de containerne som var levert tidligere, året før, som det er sammenlignet med i pris. Etter statsrådens utsagn var det stor forskjell, og det var ikke sammenlignbare containere. Stemmer det? 

 Så de skulle egentlig ha vært dyrere? 

 Så du fastholder din påstand om at det er feilinformasjon? 

 Så ble det også sagt at det at disse tilbudsdokumentene ble lagt ut på Internett og hentet ned derfra, og at de også var oversatt til et annet språk, engelsk, var å betrakte som en rutine og derfor ikke hadde noe med at dette var et åpent anbud å gjøre. Kan du kommentere det? 

 Så er det sagt noe her om at man fikk fire dager på seg til å fylle ut et nytt skjema. Kan dere beskrive litt hvordan det ble forklart for dere hva som var årsaken til det, og hvordan dere skulle gjøre det, siden dere fikk så kort frist, og hva lå bak det? 

 Ble det gitt noen begrunnelse for hvorfor man skulle det? 

 Jo, men hvorfor skulle de ha nye skjemaer? 

 Og hvem gav så den beskjeden? 

 Av hvem? 

 Av hvem i Forsvaret? 

 Var det FLO, eller var det Forsvarsdepartementet? 

 Har dere tilbakeholdt noen opplysninger for Forsvaret? 

 Alt er levert som det er bedt om? 

 Dette brevet som var angitt til februar 2004, var det vel, som på en måte bekrefter at Uniteam var klar over at de var i en eneleverandørsituasjon, det har dere ikke kjennskap til? Eller har det spilt noen rolle eller hatt noen betydning i prosedyrene videre? 

Takk, leder!

 Nå spør jeg spesifikt om statsråden var klar over dette. Når begynte du å ane at legedekningen var for dårlig? Jeg fikk inntrykk av i redegjørelsen den 22. november, som det ble referert til her – det kan være min subjektive oppfatning – at statsråden forsøkte å dempe litt den vanskelige rekrutteringssituasjonen og spørsmålet om spesialistkompetanse, kirurger og anestesileger i Afghanistan. I hvilken grad ble du gjort kjent med den vanskelige rekrutteringssituasjonen? Og hvor inngående kjennskap fikk du til legedekningen på det daværende tidspunkt – da det ble varslet mest?

 Når statsråden sier «vi», mener du da at statsråden selv var bevisst på denne situasjonen allerede i 2005/2006?

 Ok. I hvilken grad har dette de påfølgende år vært en del av budsjettprosessene som statsråden selv er blitt involvert i?

 Da trekker jeg den konklusjonen at statsråden har vært vel kjent med rekrutteringsproblemene når det gjelder både kirurger og anestesipersonell i Meymaneh og i Nord-Afghanistan, helt fra starten av, slik at det er klarlagt.

 Jeg hopper litt fram til mai 2007. Da uttalte generalmajor Rosén seg igjen om en prekær legemangel i Afghanistan, og han kom også til å si at han aldri ville ha sendt sin egen sønn dit.

 Hvordan reagerte du på dem?

 Tiden går veldig fort. Jeg har bare lyst til å spørre om du på det tidspunktet tok noe initiativ, da du hørte denne uttalelsen, og i så fall hvilke initiativ.

 Ja.

 I redegjørelsen din den 22. november, for en knapp måned siden, uttalte du at du hadde informert Stortinget løpende om de norske styrkebidragene til Afghanistan. Blant annet uttaler du at du har redegjort for sikkerhetssituasjonen og de utfordringer soldatene våre står overfor. Det er riktig, det er konstatert.

 På hvilken måte gjorde du det?

 Du tok ikke initiativet selv til å informere?

 Et av de avgjørende spørsmålene for oss er jo hvorfor Regjeringen ikke informerte Stortinget tidligere, når legemangelen har vært varslet over så lang tid. Dette har jo pågått over to år.

 Så flytter vi oss litt – til november og den siste fasen her. Først hadde det skjedd en ulykke, hvor en soldat ble drept og en annen ble reddet, takket være at det kom til en tysk kirurg. Så har det vært en del mediestorm, og kontrollkomiteen har sendt av gårde spørsmål. Vi har fått veldig fyldige redegjørelser på mange måter om mye av det som er sagt her, det går jo også fram av det materialet. På bakgrunn av at generalmajor Rosén gjentatte ganger de siste to årene og sist i mai har varslet om denne situasjonen – så går det igjen litt tid, så kommer man inn i en fase hvor kontrollkomiteen begynner å stille spørsmål, og så kommer det opp forslag om strakstiltak, kontakt med Helsedepartementet, kontakt med Legeforeningen, og man får på bordet en avtale i løpet av en langweekend så å si – har jeg lyst til å spørre statsråden om hva som egentlig menes med «strakstiltak» når Rosén, etter å ha pekt på mangelen i nærmere to år, for alvor slo alarm i mai år. Når tok man så initiativ til disse strakstiltakene? Og hvorfor har det ikke tidligere vært tatt kontakt med helseministeren selv for å få fortgang i dette arbeidet?

Jeg har to spørsmål, leder – takk.

 Takk, leder.

 Av hvor stor betydning mener forsvarssjefen det er å ha god kirurgisk backup i forhold til å være – la oss si – om ikke 100 pst., så bortimot 100 pst. operativ?

 Av hvor stor betydning er det å ha kirurgisk backup – eller oppbakking?

 Nå har vi flere ganger hørt at sanitetssjefen har – og det kan vi jo se av tilgjengelige dokumenter – underrettet forsvarssjefen gjentatte ganger om legemangelen og mangelen på kirurgi og kapasitet på det området, og at også rekrutteringsproblemet knyttet til dette har vært prekært. Når han sier det, og det likevel blir konkludert med at legedekningen er tilstrekkelig, betyr det at en annen, uten medisinsk kompetanse, over ham avgjør dette spørsmålet?

 Så den faktisk ansvarlige for legesituasjonen i Forsvaret er ikke FSAN-sjef, men det er noen over?

I 2005 besluttet forsvarssjefen å omorganisere ledelsen for saniteten ved at sanitetssjefen ble underlagt sjef for FST/FS, eller Forsvarsstaben. Sanitetssjefen skulle da, i hvert fall ifølge Rosén, fortsatt være ansvarlig fagmyndighet, men underlagt sjefen for Forsvarsstaben, som var såkalt kapitteleier og overordnet resultatansvarlig. – Dette er litt komplisert for vanlige lekfolk.

Så dette hadde ingenting med personer å gjøre?

Takk.

Vi er kjent med at det kom mer penger. Nå sier generalmajor Rosén at de kom noe sent.

Men jeg forstår det slik at forsvarssjefen ikke har noe særlig å bemerke til Roséns strategi på daværende tidspunkt og måten han jobbet på i forhold til problemene og utfordringene.

Kan du si noe om tidsaspekt i forhold til å få et helseteam på plass fra beslutning fattes?

 Så over til avtalen med Rosén. Det ble her understreket at uttalelsen i vår ikke har noe med permisjonen å gjøre. Det tar vi til etterretning.

 Så han holdt tanken varm hele veien?

Takk, leder.

 Jeg vil først spørre om generalmajor Rosén har hatt anledning til å høre det som har foregått i høringen tidligere.

 Da er det naturlig for meg å hoppe over en del av spørsmålene, som jeg føler kanskje er litt overflødige nå.

 Nevnte du aldri, etter at du trakk den første søknaden, for forsvarssjefen at du tenkte på å gå ut i ny permisjon?

Nei, men du nevnte foran ønsket om permisjon hele veien.

Hvilken kommentar har du til forsvarssjefens ord om dette med at din interesse lå mer på det langsiktige og ikke på det akutte?

Har du en følelse av at forsvarssjefen utover våren, mot mai, tvilte på om du var den rette til å lede Forsvarets sanitet framover?

 Hadde dere en prosess og en diskusjon om dette med forsvarssjefen?

 Ja, utover våren 2007.

 Nå tenker jeg på den akutte situasjonen som har endt opp med den avtalen med Legeforeningen som man har fått nå i november–desember. Hadde man diskusjon om å finne slike løsninger på et tidligere tidspunkt?

 Men det lå ikke til din rolle og din jobb å utvirke at det ble tatt kontakt med Helsedepartementet og videre til Legeforeningen for å få i stand en slik avtale som nå er inngått?

 Nå har forsvarssjefen og forsvarsministeren også understreket at din uttalelse om at du ikke ville sendt din egen sønn til Afghanistan, ikke var noen foranledning til denne permisjonen. Du sier selv noe annet. Mener du å si at ledelsen her ikke snakker sant når de sier det?

 Du hørte forsvarssjefens begrunnelse for denne omorganiseringen tidligere i dag?

 Et spørsmål til slutt fra min side: Kjente du til at sanitetspersonell var oppsatt med avdelingsvåpen i Kabul og Nord-Afghanistan?

 Hva tenker du om den situasjonen?

 Hva tenker du om at ditt personell har gjort dette, i strid med internasjonale, anerkjente konvensjoner?

 Jeg vil bare spørre generalmajor Rosén om den avtalen som ble inngått søndag 18. november i år mellom Forsvaret og Den norske lægeforening om strakstiltak. Hva er din mening om foranledningen til den? Hvordan, hvorfor, kom den i stand der og da? Har du tro på at den nå vil gjøre situasjonen bedre?

 Det har vært stilt mange spørsmål, og det har vært gitt til dels gode svar på disse spørsmålene i dag. Jeg tror vi har lært en god del av denne dagen, også fra komiteens side. Vi har fått nye kunnskaper om situasjonen, ikke minst når det gjelder våre styrker og soldater ute i utenlandsoperasjoner, og da i spesiell grad i Afghanistan, i nord.

 Takk for det svaret.

Men du har vel en opplevelse av hvordan det har fungert?

 Det er selvsagt ikke mulig for en observatør fullt ut å leve seg inn i selve situasjonen i og rundt hotell Serena om ettermiddagen og kvelden den 14. januar. Det er nok slik at vi som befant oss på trygg avstand fra selve hendelsen, vil være nødt til å stille noen flere spørsmål og noen andre spørsmål enn kanskje de som var midt oppe i det. Jeg har forståelse - stor forståelse - for at dette var en svært dramatisk situasjon, og det er klart at det skal vi ta med oss i vurderingen når vi vurderer de svarene og de redegjørelsene vi får. Det er klart. Jeg synes også det er veldig bra at det allerede er satt i verk tiltak for å rette opp en del av de manglene som man kanskje allerede har avdekket gjennom denne hendelsen. 

 Nå er det jo en kjensgjerning at spenningen har økt i Afghanistan. Truslene kommer oftere, og det skjer mer der. Det burde vel tilsi at man i hvert fall tenker gjennom dette spørsmålet på nytt. 

 Men det er vel naturlig at dette blir tenkt igjennom og drøftet i ettertid nå. 

 Det er mulig å finne forklaringer på det meste, og det er klart at vi må likevel stille disse spørsmålene. 

 Nå sies det i utenriksministerens redegjørelse at mangler som er avdekket, ikke har hatt vesentlig innvirkning på hendelsesforløpet. Er dette fortsatt utenriksministerens oppfatning? 

 Det er veldig mange spørsmål en kan stille. Jeg har lyst til å stille noen spørsmål omkring dette med krisehåndtering og eventuelt opplæring. Det er gitt noen svar til oss i det siste brevet som er kommet, og jeg skjønner at dette er noe man har tatt tak i. Men har UD-ansatte inklusive - med strek under inklusive - informasjonsmedarbeidere noen spesiell opplæring i forhold til krisesituasjoner, hva som kan oppstå underveis på slike reiser som dette? Blir det gitt noen spesialopplæring f.eks. i førstehjelp til personer som skal delta i delegasjoner til utsatte områder? 

 Det har vært understreket i redegjørelser i ettertid at alt har vært håndtert i henhold til planer og rutiner. Mener fortsatt utenriksministeren dette?

 Takk, leder! 

 Takk, leder. Jeg skal begynne med å stille noen spørsmål til forsvarsminister Strøm-Erichsen.

 Du svarte vel ikke på utfordringen om du har et annet syn på hvordan utenriksministerens reise burde vært lagt opp. Jeg vet ikke om du ønsker å si noe om det? 

 Ok. Det står i Forsvarsdepartementets redegjørelse at det ikke har framkommet noen uoverensstemmelser eller prosedyreavvik mellom Forsvarsdepartementet og andre instanser, verken i vurdering av planlegging eller i gjennomføring av aktuelle tiltak for dette besøket. Og det er jo naturlig siden man ikke har deltatt i det. 

 Men har kritikken fra Utenriksdepartementet ført til en tilbakeholdenhet i Forsvarsdepartementet på dette punktet? Jeg tenker ikke på dette besøket, men tidligere besøk.

 Vi befinner oss på hotell Serena denne skjebnesvangre kvelden. Hva kunne Forsvaret ha bidratt med hvis de hadde vært sterkere til stede der, utover den bistanden som der ble gitt gjennom kjøretøyene? 

 Takk! 

 Nå er det et faktum at også utenriksministeren støtter seg veldig på PST, og viste til PST når det gjaldt sikkerheten. Men det er klart det er mange som sitter og spør: Hvordan i all verden klarte disse terroristene å ta seg inn på hotellet? Hvordan kunne de bryte sperringene og komme inn gjennom inngangen? Det må vi bare si er uforståelig på bakgrunn av at det skulle være gjort et godt sikkerhetsarbeid. Men jeg vil likevel spørre: Føler justisministeren noe ansvar i denne sammenhengen, siden det blir vist til PST? Man sendte to livvakter ned to dager i forveien. Ble det gjort et grundig nok sjekkearbeid når det gjelder f.eks. inngangspartiet? Det heter jo at det er et privat selskap som står for sikkerheten ved inngangen til hotell Serena. I en situasjon som Afghanistan befinner seg i, uten at jeg skal gå inn på det nå, i hvor stor grad kan man stole på den slags? 

 Disse pressefolkene som var med på reisen, fikk ikke den informasjonen om denne terrortrusselen som de andre fikk, fordi de ikke var sikkerhetsklarert på samme måten. Hadde det vært mulig å avgradere informasjonen, slik at også de kunne fått del i denne? Det er et spørsmål. 

 Takk, leder. 

 Først må jeg si takk, for det er veldig verdifullt for oss å få innblikk i dette som dere kan formidle til oss. Vi har fått mye rapporter fra Regjeringen og de ulike statsrådene og departementene, men det at vi har dere med, gir en ekstra dimensjon inn i dette - en nødvendig dimensjon, vil jeg si. Jeg vil takke for de innspillene her. 

 Hvem mener du har ansvaret for at det burde ha vært gjort? Hvordan skulle det ha kommet i stand?

 Hvem er «de»? 

 i kjelleren? 

 Nå går jo du, Græsvik, ganske langt i en form for selverkjennelse i det notatet du har sendt til komiteen. Som bindeledd er du samtidig naturligvis den som best kan uttale deg om den informasjonen som gikk fram og tilbake i disse dramatiske minuttene da Thomassen lå skadet. En kan få et inntrykk av at det ble stolt på at amerikanerne ville evakuere Thomassen. Du antyder også at det kan ha bidratt til å berolige UD-delegasjonens folk. Utenriksminister Støre synes å bekrefte det, at det hadde virket noe avdramatiserende på delegasjonen i kjelleren, fordi man kanskje trodde at han var blitt tatt hånd om. Hvordan opplever du dette? Kan du utdype det litt mer?

 Hvor sikker var du på at du hadde hørt at amerikanerne bestilte Medevac? 

 Du opprettet ikke noen kontakt telefonisk med dem, slik at du kunne ringe dem etterpå og etterlyse det? 

 Jeg har også lyst til å spørre en av dere som representerer organisasjonen og sikkerhetsutvalget. Jeg synes det er flott at det er nedsatt et slikt utvalg, og jeg håper at vi også etter hvert får høre litt om hvordan dere ser på dette. Jeg vil bare utfordre deg til å si litt mer om hva dere føler kunne vært gjort annerledes i den saken her når det gjelder informasjon, transport, opplegg, uten at det kunne komme i konflikt med pressens uavhengighet. Eller er pressens uavhengighet så å si en hindring her for at ting kunne skje? Kan prinsippet bli så viktig at det hindrer framdrift i en slik situasjon? 

 Det er en diskusjon vi ønsker å følge. Men når man hører på Harald Henden her, kan det høres ut som om det er en velutdannet sanitetsoffiser som uttaler seg, for det er mulig han har ervervet noe underveis og etterpå, slik at han har god greie på det. Men vil Henden svare på det: Har du inntrykk av at alle har de samme ferdigheter og den samme opplæring når det gjelder førstehjelp, f.eks.? 

 Jeg har bare ett spørsmål igjen i denne omgang. Det er til Fredrik Græsvik, som i sitt notat sier at han «har reagert sterkt på at ingen myndighetsinstanser har tatt kontakt med oss journalister som var sammen med Carsten, i de snart to månedene som har gått siden angrepet». Er det noe informasjon om dette som dere mener ikke har kommet godt nok fram, og som man burde ha fått tak i? 

 Av hvem? 

 Takk for svarene. 

 Det har jo vært stilt mange spørsmål, og vi har fått mye informasjon fra dere og tidligere fra andre også, så det blir kanskje lett at vi gjentar spørsmålsstillingene. Men jeg sitter med et spørsmål som jeg synes det er viktig at vi i hvert fall tenker gjennom, vi som sitter på denne siden av bordet. Det kan hende dere trenger litt hjelp til det, men det er ikke sikkert. Dere kan svare hver for dere, og da tenker jeg særlig på dere som var midt oppe i dette. 

 Er det sider ved de vurderingene som er gjort på forhånd, f.eks. når det gjelder Politiets sikkerhetstjenestes rolle, som vi bør stille spørsmål ved, som vi må bore mer på, og som dere også er usikre på? 

 Da tenker jeg på pressens … 

Jeg vil spørre litt om departementet når de visste om disse opsjonene og hadde bestemt seg for å avvikle opsjonsprogram, ikke kunne ha spurt om dette tidligere, ikke kunne ha tatt det opp på egenhånd?

 Riktig.

Takk. Det er greit. Jeg vil også forfølge spørsmålet fra Carl I. Hagen om Reinås’ avgang og departementets og statsrådens beslutning om det. For jeg forstår på statsråden at denne enkeltsaken var ikke det eneste som var ankepunktet mot Reinås, men at man egentlig hadde en kritisk holdning til hele hans måte å lede eller styre selskapet på. Det skal statsråden få anledning til å utdype litt nærmere. Hvilke andre ting dreier det seg om her? Jeg vil også spørre: Hadde man på et tidligere tidspunkt tanker om å gi beskjed til Reinås om at han ikke ville få gjenvalg.

 Hvorfor kom beskjeden akkurat i styremøtet den 5. august? Hvorfor hadde man ikke gjort noe med det før? Det virker som at det kom som en ren, direkte konsekvens av opsjonsavviklingsordningen.

 Har statsråden noen kommentar til at flere tunge aktører har kritisert departementets eierskapsstyring i forhold til at dette kunne komme til å svekke markedsverdien av selskapet i denne situasjonen?

 Du kan få navn – Fidelity Management, Anders Onarheim i Carnegie og Oslo Børs ved kommunikasjonsdirektør Per Eikrem.

Jeg vil bare spørre om dette med Reinås’ avgang og den begrunnelse som statsråden har gitt. Det vises til en helhetsvurdering og at man bl.a. ikke har vært tilfreds med Hydro som et industrielt lokomotiv i Norge. Er det slik å forstå at Reinås nærmest ble utpekt som en slags syndebukk her – i forhold til eventuelt andre som måtte være ansvarlige? Er det først og fremst styreleder som ikke har fungert tilfredsstillende?

Takk, leder!

Så har jeg lyst til å spørre litt om foranledningen. Jeg vet ikke i hvilken grad Reinås ønsker å svare. Men hvem i Hydros administrasjon var det som utarbeidet opsjonsordningen? Var Reiten involvert, og når ble han eventuelt orientert?

Da kan du kanskje få anledning til også å si litt om hvordan du opplevde den rollen som Regjeringsadvokaten, advokatfirmaene og meglerhusene fikk. Hvordan opplevde du den rollen?

 Det er greit.

Synes du det er urimelig at det ble stilt spørsmål ved ditt og for så vidt også resten av Hydro-styrets og administrasjonens skjønn i denne saken?

Takk, leder.

 Takk, leder! 

 Nå forstod jeg at PST ikke hadde noen innvendinger mot at utenriksministeren skulle bo på Serena hotell. Men er det ikke da et tankekors det som egentlig skjedde, at selvmordsbombere kunne ta seg igjennom denne porten og komme inn der? Hvilke tanker gjør man seg omkring nettopp det som skjedde der? 

 Det er i hvert fall betryggende å høre at man ønsker å gå grundig til verks. 

 Vi forflytter oss litt lenger fram i hendelsesforløpet, da dette ulykksalige var skjedd og man skulle forsøke å redde dem som var kommet til skade. Har du noen formening om det forhold at det ikke ble opprettet noen direkte kontakt mellom dette kjøretøyet, SISU-en, og journalistene? Hadde det vært naturlig at journalistene hadde hatt telefonnummer til folk på SISU-en? 

 Det kan også være naturlig å spørre: Har erfaringene fra Kabul-hendelsen gitt grunnlag for å endre noe på PSTs rutiner? 

 Nå sa du at dere nok ville gå grundigere til verks når det gjaldt undersøkelse, f.eks. av inngangsporten til Serena hotell, ved en senere anledning. Betyr det at det vil være riktig av PST å reise ned på et tidligere tidspunkt, oppholde seg der lenger og gjøre et grundigere arbeid når det gjelder hele denne rammen rundt slike reiser? 

 Takk, leder. 

 Jeg forstår det da slik at rådet ble fulgt i en viss utstrekning. Det kan du jo svare kort på. 

 Takk, leder. Det kommer nok til å bli god anledning til å komme tilbake til disse tingene etter hvert. 

 Nå vil jeg over til det spørsmålet som jeg stilte, for det gikk på tre helt andre land. 

Bare for å få konstatert om statsråden mener at man i de tre landene nå allerede har gjort forbedringer som Riksrevisjonen har påpekt nødvendigheten av: ja eller nei?

Hvis Stortinget skal kunne utøve nødvendig styring og kontroll med Regjeringens virksomhet, må også budsjettproposisjonene være presise på hva som skal gjøres for de penger som foreslås bevilget. I ettertid må departementet i senere budsjettproposisjoners resultatrapportering på en dekkende måte redegjøre for hva som er gjort og oppnådd. Dette kjenner vi jo til. Men Riksrevisjonen reiser også spørsmålet om rapporteringen i budsjettproposisjonen for 2007 gir et dekkende bilde av de omtalte bistandsprogrammene i Zambia og Mosambik. Riksrevisjonen presiserer at de omtalte bistandsprogrammene i hovedsak er å anse som hovedsatsinger i disse landene. Departementets svar synes ikke å gi en god forklaring, og jeg har merket meg følgende: 

 Én ting er jo et enklere budsjettsystem, men det er også viktig for Stortinget for å kunne føre kontroll og i ettertid forvisse seg om at pengene er kommet dit de skal, at man på en måte har spesifisert hva pengene går til. Det har vel i den senere tid vært en tendens til at man har opprettet sekkeposter som er veldig store, og som omfatter mange land, kanskje hele verdensdeler, istedenfor å spesifisere det ned på de enkelte land. Dette kan gjøre det vanskelig for Stortinget i ettertid å etterprøve om pengene gikk dit de skulle, og det vil også være vanskelig for Stortinget å kunne prioritere i forhold til de målsettinger man har. Kan statsråden si litt mer om hvorfor man har gått over til dette, og om det er en riktig vei å gå sett ut fra at Stortinget også må ha et ord med i laget? 

 Jeg tror det er viktig at man i hvert fall stiller spørsmålet om dette, og at man kan lese i budsjettene hvor de skal gå. Det er klart at i det eksempelet som statsråden nevner, kan det være fristende. Det kan også, hvis dette glir ut, bli slik at det blir mediene som til syvende og sist påvirker hvordan norsk u-hjelp skal kanaliseres, og det kan vel ikke være meningen. Jeg forstår behovet for fleksibilitet, men fleksibiliteten har vel sine grenser - stemmer ikke det? 

 Det kunne sikkert ha vært sagt mye om dette. Jeg har lyst til å stille noen spørsmål om budsjettstøtte kontra prosjektstøtte eller programbistand. Riksrevisjonen har også over tid reist meget kritiske spørsmål ved bruken av budsjettstøtte i en del mottakerland hvor det ikke er betryggende forutsetninger for å vite at slik generell pengestøtte virkelig går til høyprioriterte formål, at man unngår korrupsjon, og at lokal kontroll og revisjonssystemer fungerer godt nok. Etter kritikk ble nye retningslinjer for bruk av budsjettstøtte tatt i bruk i juni 2007. I hvilke samarbeidsland bruker Norge nå budsjettstøtte? Og mener statsråden at departementet nå bare bruker budsjettstøtte der en har godtgjort at forutsetningen er tilfredsstillende oppfylt? 

Jeg tror at det ved forholdet mellom budsjettstøtte og prosjektstøtte er spørsmål som veldig mange stiller seg: Vil en f.eks. kunne påregne mer korrupsjon ved budsjettstøtte enn ved støtte til programmer og prosjekter hvor det er mer øremerkede midler? Og hvordan kan man sikre at midlene som gis i form av budsjettstøtte, blir brukt til fattigdomsbekjempelse, som er hovedretningen på norsk bistand, og f.eks. ikke til dyre biler og ting som det kan være fristende ellers å tilegne seg? Hvordan måles måloppnåelse i forhold til budsjettstøtten? 

Det er klart at det er en god intensjon bak det, og man har vel lært en del av tidligere erfaringer og feil også i bistandspolitikken. 

 Takk, leder. Jeg har et par, tre spørsmål, hvis jeg kan stille dem. 

 Det er jo mange av dem i Afrika.

 Kan du si litt om det første spørsmålet, om kravene vi skal stille i forhold til krav her hjemme? 

 Vedtaket om å endre strategien i Entra Eiendom ble fattet i desember 2000, og det gikk altså over et halvt år uten at tidligere statsråd Kosmo gjorde noe som helst, eller grep inn eller drøftet dette med Stortinget. Har tidligere statsråd Kosmo gjort seg noen tanker om hvorfor han ikke ble bedre informert om at strategien virkelig var endret?

 Du hadde aldri på noe tidspunkt en oppfatning av at her var det en betydelig endring på gang, og at departementet og selskapet her var i utakt?

 I juni 2001 ble det gitt muntlig pålegg til styret om å trekke seg ut i forbindelse med byggingen av rådhuset i Tromsø. Var statsråden klar over at et muntlig pålegg ikke var bindende for styret, og hvorfor ble ikke dette gitt skriftlig?

 Hvorfor ble det ikke lagt på et skriftlig pålegg?

 Ja.

 Tidligere statsråd Kosmo bruker ganske sterke ord akkurat nå, synes jeg, om dette. Det er jo et faktum at forretningsideen og strategien i selskapet ble fastlagt i desember i 2000. Generalforsamlingen ble avholdt i juni i 2001, altså et halvt år etterpå. Det blir jo litt etterpåklokskap naturligvis, men når Kosmo ser tilbake på dette, var det naivt å stole på selskapet i denne situasjonen, og vil Kosmo bruke begrep som «illojalt» om styret i denne situasjonen, når man burde ha visst at man var slik i utakt både med Stortinget og med departementets mening?

 Ifølge Riksrevisjonen ble den endring i strategi og virksomhetsidé som styret i Entra vedtok i desember 2000, karakterisert som en vesentlig endring. Etter tidligere statsråds uttalelser kan det virke som om han ikke har hatt den oppfatningen. Når tidligere statsråd Gabrielsen i ettertid tenker over dette, er han enig i at det som skjedde på dette styremøtet, var en vesentlig endring?

 Det er en kjensgjerning at den strategien som ble vedtatt av selskapet i desember 2001, var klart forskjellig i forhold til Stortingets premisser. Det er det som er poenget. Det som bl.a. skjedde, var at man ikke bare rettet seg mot å skaffe statlige virksomheter lokaler, men man utvidet det også til andre offentlige virksomheter, som kommuner og fylkeskommuner. Det er én side av dette. Det andre er at man også i større grad rettet seg mot private, ikke bare med tanke på erverv for statlige formål, men også med tanke på å inngå kontrakter med private leietakere. Er ikke dette en vesentlig endring?

 Så Riksrevisjonens bemerkninger er etter din mening ikke riktige – de går for langt?

 Hvis du i ettertid ser på Stortingets premisser som ble nedfelt da selskapet ble etablert, i hvilken grad vil du karakterisere dem som urealistiske, siden de ikke ble fulgt av selskapet?

 Vil tidligere statsråd Gabrielsen også være enig i at det var riktig av selskapet å inngå i OPS-kontrakter som privat aktør for å sikre privat kapital til et prosjekt, som vi har eksempler på?

 Jeg vil starte med å vise til et oppslag i Bergens Tidende 26. november 2006, etter at Riksrevisjonens rapport var kommet. Der står det følgende, og jeg siterer fra avisen:

 Men hva med selskapets oppfølging av Stortingets premisser og det vedtak som ble gjort når det gjaldt virksomhetsidé og strategi? Har man samme oppfatning her som tidligere regjering, og vil Dag Terje Andersen kommentere sine forgjengeres håndtering av disse sakene?

 Jeg har også lyst til å spørre litt om dette som tidligere spørrere har vært innom, at hovedformålet, eventuelt statens ambisjon, var at selskapet i all hovedsak skulle skaffe lokaler til statlige virksomheter. Det har vært reist spørsmål om en del konkrete eiendommer her. I hvilken grad ser Dag Terje Andersen at erverv, eventuelt det å gå inn og bygge ut og drive en bussgarasje for Hedmark Trafikk FKF, er en statlig oppgave,? Jeg kunne også be deg kommentere hvorfor selskapet har funnet det nødvendig å gå inn som privat aktør i OPS-prosjekter. Er det eksempel på en type oppgaver som dette selskapet bør drive med?

 Har du en mening om det?

 Det er mulig jeg kan bidra lite grann når det gjelder eiendomsforholdene i Fritzners gate 12, fordi det var eid av en av eierinteressentene i Dark Arkitekter. Og hvis det er ønske om det, kan jeg godt få lov til å utdype svaret på siste spørsmålet fra Per-Kristian Foss etterpå.

 Men med referanse til f.eks. Dark, og i noen grad også Aftenposten i Akersgaten og Postgirobygget?

 Men var det noe pålegg fra regjeringen om å tilveiebringe de lokalene i Akersgaten?

 Så tilbake til starten og etableringen. Det er i hvert fall mitt inntrykk etter at vi har stilt spørsmål til tidligere statsråd Kosmo, at han ikke anså den virksomhetsidé og den strategi som styret la opp til, som helt i tråd med Stortingets premisser. Ble Stortingets premisser vurdert av styret? Ble det noen gang stilt spørsmål om det var nødvendig å gå ut f.eks. når det gjelder å endre strategien – ikke bare mot statlige, som det har vært understreket veldig sterkt her, men også mot andre offentlige leietakere – som jo ble gitt i det første styremøtet? Og det var også holdt et styremøte allerede i første kvartal – det ble sagt at det var en god prosess mellom departementet og selskapet på den tiden der. Hvem stilte i det møtet – statsråden stilte øyensynlig ikke der? Var politisk ledelse overhodet ikke med i det møtet?

Jeg har lyst til å stille et veldig generelt spørsmål: Hvor mye mener du at Stortingets premisser forplikter et heleid statlig selskap?

 Det har vært en fokusering på at selskapet har endret strategi og virksomhetsidé i dag, i forhold til Stortingets premisser. Nå har diverse personer som har svart, ikke vært enig i det, men det er Riksrevisjonens klare konklusjon. Jeg kunne tenke meg å be styreleder Grace Reksten Skaugen om å kommentere dette også. Jeg viser også til et intervju med deg i en nettavis som heter E24, det var 23. november i fjor, som går på dette med grensen. Som kjent er den private andelen kommet opp i ca. 14 pst. Der står det:

 I hvilken grad mener du det er statens oppgave å være en stor aktør i det private eiendomsmarkedet?

 Et spørsmål til slutt. Det har i media bl.a. vært reist spørsmål om enkelte styremedlemmers habilitet. Hvordan håndteres slike saker i styret, og har dette vært et problem?

 Det har vært reist tvil rundt dette i media. Kan du kommentere det?

Ut fra det jeg synes å høre fra Børge Brende, så har man øyensynlig vært litt urolig i regjeringen for utviklingen i selskapet, bl.a. utskifting av styremedlemmer understreker at det har vært ting man ville gjøre noe med.

Hva med utvidelsen til også å omfatte offentlige leietakere, ikke bare statlige?

Riksrevisjonen har også stilt spørsmål ved åpningsbalansen til selskapet. Har du noen kommentar til det?

Det har jo hatt betydning for vurderingen av bonusene til bl.a. administrerende direktør. Og det har vel skjedd i din tid. Kjente du til det?

Men hvorvidt den var reell eller ikke, var ikke noe spørsmål? Det var ikke grunnen til at man skiftet ut og fikk inn styremedlemmer med en mer grundig regnskapsmessig bakgrunn, som du uttrykte det?

Ble det i din tid gitt noen signaler fra generalforsamlingen til styret om endringer i strategi og virksomhetsidé?

Det har vært mange spørsmål knyttet til dette med oppfølging av økonomien, resultatstyring osv. Hadde du følelsen av at du hadde alt på plass når det gjaldt dette, da du gikk av som statsråd? Var alle nødvendige rutiner for oppfølging og kontroll da på plass?

Riksrevisjonen påpeker at sentrale resultatmål innenfor barnevernet ikke ble nådd. Hvis du skal peke på noen få konkrete grunner til det, hva vil du si da? Og kan man også spørre om målene var urealistisk høye?

Men var ambisjonene for høye?

Hva er grunnen til at antall akuttplasser føk i været – i motsetning til det som var meningen ut fra målene?

Noe av kritikken går på dette at det ikke er utført anbudsprosesser for private institusjoner. Hva vil du si om bruken av anbudsprosesser når det gjelder ideelle og private institusjoner?

Jeg har registrert at statsråden sa at denne regjeringen støtter gjennomføringen av reformen som den forrige regjeringen satte i gang. Jeg hørte også statsråden si ved en anledning her nå at kanskje hadde man for høye ambisjoner. Jeg vil be statsråden om å utdype det litt mer. Har denne statsråden andre eller mindre ambisjoner enn den forrige regjeringen?

Jeg har en sterk opplevelse av at statsråden ikke er helt bekvem med den situasjonen vi har, siden man setter i gang en uavhengig gransking. Det skal jo noe til før man går til et slikt skritt, så her er det tydelig for alle at man er usikker. Det kan man kanskje forstå ut fra det som er kommet fra Riksrevisjonen, bl.a. Men har denne regjeringen satt i gang noen nye styringsverktøy som ikke den forrige regjeringen satte i gang utover det å bevilge mye mer penger – eller fortsetter man stort sett med de rutinene og de styringsgrepene som den forrige regjeringen satte i verk?

 Jeg vil spørre litt mer om de private institusjonene og bruken av dem, og ikke minst de ideelle, private institusjonene.

 Dette dreier seg jo veldig mye om spørsmålet om dokumentasjon – ikke om det 

 Men når du ser tilbake – du har jo for så vidt sagt at du synes kanskje referatene og de dokumentene som ble overført, var for tynne, og at du på en måte tok selvkritikk på grunn av det – var du selv til stede i noen av disse møtene som var mellom selskapet og departementet? Kan du huske om dette med kontrollmekanismene på noe tidspunkt var diskutert, og hvordan dette skulle kunne spores for ettertiden?

 Når dette nå kommer opp i 2007, og du ser tilbake på den tiden der – med bakgrunn i det du har sagt nå – går det an å spørre deg om du ser ting du kunne ha gjort annerledes?

 Det var sagt at disse bevilgningene først og fremst skulle gå til pensjon for dem som gikk av, og dem som ønsket det i framtiden, og du listet opp en del ting som var tenkt i forhold til det. Kan du huske at det var noen andre ting som ikke var med i forutsetningene, som det gikk av disse omstruktureringsmidlene til?

 Var det uklare grenser mellom disse?

Så langt i høringen kan det synes som dette koker ned til at Riksrevisjonen og departementene som har hatt ansvaret for Mesta, er litt i utakt i forståelsen av hva god dokumentasjon er. Jeg går ut fra at i denne revisjonsgjennomgangen som departementet og statsråden nå vil foreta, vil dette bli tatt opp på en eller annen måte, for det synes som det er uholdbart at man ikke har samme forståelse av hva som skal til for å kunne dokumentere bruk av så store midler. Så jeg vil be statsråden om å bekrefte at dette er en del av gjennomgangen.

Etter at Riksrevisjonen har lagt fram Dokument nr. 1 – om det har kommet opp mer fra selskapet f.eks., eller fra Ernst 

Hva er statsrådens generelle inntrykk av Mesta når det gjelder økonomistyring? Er den generelt tilfredsstillende, god, eller kan du karakterisere den på noen måte?

Men hvis du skulle sammenlikne. Nærings- og handelsdepartementet har jo ansvar for mange andre selskaper. Kan du si noe om Mesta i forhold til andre selskaper. Har de fått leve et litt friere liv enn andre?

 Etter disse høringene er det kanskje ett spørsmål – et klassisk spørsmål med en liten vri – som henger i luften, og det er: Hva er sannhet, eller hva er dokumentasjon? Ifølge Riksrevisjonen har Samferdselsdepartementet mottatt rapporter om bruk av restruktureringsmidler for 2003 og 2004, og rapportene viser kun totalsummer. Det er ikke utført ytterligere kontroller på dette, ifølge Riksrevisjonen. Så mitt spørsmål nå er: Mener du det er en korrekt framstilling av de rapportene som dere gav til Samferdselsdepartementet?

 Så du mener det var gitt mer opplysninger enn det som Riksrevisjonen her påstår at det er gitt?

 Det har tidligere vært spurt om du mener det er kommet bort noe på veien – det er din opplevelse av det. Og det kan du vel på en måte da bekrefte med dette?

 Jeg tror at hvis jeg skulle stilt flere spørsmål, ville jeg stilt dem til Riksrevisjonen nå. Så jeg tror jeg sier takk med det.

