 Göteborgprotokollen om reduksjon av gasser, bl.a. NO

x

, ble undertegnet av Norge i 1999 og godkjent i Stortinget i 2000. Norge har arbeidet aktivt for forpliktende internasjonale avtaler for reduksjon av langtransportert luftforurensning. Gjennom Göteborgprotokollen har vi forpliktet oss til å redusere utslippene slik at NO

x

 -utslippene i 2010 ikke vil overstige 156 000 tonn årlig. I 2006 var utslippene 195 000 tonn, en reduksjon med 18 000 tonn siden 1990. 




Målet med Riksrevisjonens undersøkelse har vært å undersøke myndighetenes arbeid med å redusere NO

x

 -utslipp for å kunne oppfylle forpliktelsene i Göteborgprotokollen. Riksrevisjonen konkluderer med at det er lite sannsynlig at Norge vil klare å oppfylle forpliktelsene i Göteborgprotokollen innen 2010. Det begrunnes bl.a. med at det er omfattende tiltak som skal gjennomføres i løpet av kort tid, og usikkerhet knyttet til virkemidlene. 




Kristelig Folkeparti er enig i at slik det ser ut i dag, vil ikke Norge greie å redusere utslippene av NO

x

 i den grad vi er forpliktet til innen 2010. Regjeringen satset i utgangspunktet alt på ett kort - en NO

x

-avgift som viste seg ikke å virke, og som også var dårlig utredet. Avgiften rammet næringslivet hardt, særlig fiskeri, sjøfart og reiseliv. Konsekvensene for næringslivet og mulige alternative virkemidler var ikke godt nok utredet. Til tross for at Regjeringen så at fiskeri, sjøfart og reiseliv ble hardt rammet, ønsket den ikke å komme med tilstrekkelige tiltak som kunne bidra til å lette denne vanskelige situasjonen for disse næringene, slik som f.eks. en merkbar økning i fiskerfradraget. 




Det er uheldig at man ikke fulgte opp med en mer offensiv og målrettet strategi med tilrettelegging for fleksible løsninger og et mest mulig tverrsektorielt system med avgifter differensiert etter utslipp av NO

x

 og/eller tredjepartsløsninger. En slik strategi ville åpnet for langt mer styringseffektive virkemidler som direkte pålegg og krav finansiert ved hjelp av tredjepartsløsninger. 




Den framforhandlede avtalen mellom staten og 14 næringsorganisasjoner er bra, men den kommer dessverre for sent. Kristelig Folkeparti har hatt tro på en fondsløsning. Det er bra at Regjeringen nå satser på dette. 




Det er på tide at Regjeringen iverksetter mer styringseffektive virkemidler for reduksjon av NO

x

-utslipp som gjør at Norge står bedre rustet til å innfri forpliktelsene etter Göteborgprotokollen.




