 La meg først få takke for invitasjonen til høringen og muligheten det gir for å belyse arbeidet med Opptrappingsplanen for psykisk helse, som jeg la fram som ansvarlig statsråd, og forslaget om forlengelse av planen, som jeg også var ansvarlig for i budsjettproposisjonen for 2004. Jeg håper å kunne belyse Riksrevisjonens undersøkelse fra den synsvinkel. Jeg håper at jeg særlig kan belyse arbeidet med oppstarten av planen. Det er fem år siden jeg var helseminister, og jeg har ikke arbeidet med dette siden. Rapportens fokus på oppfølgings- og gjennomføringsarbeidet i de etterfølgende år må selvfølgelig de ansvarlige for denne perioden svare for. 

 Da skal jeg avslutte og komme tilbake med suppleringer i de spørsmål komiteen måtte ha. 

 La meg si at Riksrevisjonen i sin rapport påpeker åpenbare svakheter ved rapporteringen, rapporteringsgrunnlaget og oppfølgingen av rapporteringen. Det Riksrevisjonen dekker, er en periode etter at jeg gikk av som helseminister. De mangler som man her påpeker, har nok også vært til stede tidligere, men det jeg kan si, er at til politisk reform og opptrappingsplan å være – jeg har vært borti mange av dem – så er etter min oppfatning denne opptrappingsplanen veldig konkret i sine mål. Mange av målene er veldig kvantifiserbare og kvantifisert, og det kan dokumenteres at de er nådd. Ressursinnsatsmålene, årsverksmålene osv. er til dels overoppfylt, mens det som det er mye vanskeligere å rapportere om, er omstillingen. 

 Først vil jeg si litt generelt om forholdet mellom psykiatri og somatikk. Det er et viktig utgangspunkt for hele opptrappingsplanen at det skal være likeverdighet mellom pasienter, uansett om de har brukket et bein eller sliter med en psykisk lidelse av en eller annen karakter. Den bygger på den erkjennelsen at her har det ikke vært likeverdighet. Det er ofte lett å falle i den grøfta å si at fordi det er forskjell på å brekke et bein og det å ha vondt i sjela, så kan man ikke skape den likeverdigheten. Opptrappingsplanen er en eneste stor protest mot det grunnsynet. 

 Ja. Jeg tror nok vi her er ved kjernen av en viktig problemstilling som gradvis ble klarere for meg gjennom arbeidet med denne opptrappingsplanen. Utgangspunktet her er jo en klassisk psykiatri basert på spesialisert sykehusbehandling med stor vekt på sengekapasitet og inneliggende behandling kontra en mer åpen psykiatri med lavterskeltilbud i lokalmiljøene gjennom kommunenes tjenester og distriktspsykiatriske sentre i spesialisthelsetjenesten. Det er egentlig to hovedsyn som står litt mot hverandre, det klassiske og tradisjonelle synet på psykisk helsevern og det nye synet som reformen brakte med seg i Norge, men som er kjent i fagfeltet internasjonalt fra land som hadde gått foran Norge, bl.a. Italia. Denne motsetningen var nok ikke tilstrekkelig faglig avklart i og med behandlingen av stortingsmeldingen. Den konflikten brakte vi med oss inn i arbeidet med gjennomføringen, og det skapte nok større motstand mot en del av de strukturelle endringene enn det kunne gjort hvis man hadde hatt et mer faglig avklart grunnlag. 

 Hele desentraliseringen av tjenesten som lå i opptrappingsplanen, det at kommunene ble ansvarliggjort på en helt annen måte for primærhelsetjenesten i forhold til mennesker med psykiske lidelser, og ansvarlige for alt det rundt som skal skape et verdig liv for mennesker som må leve med psykiske lidelser i kortere eller lengre tid av livet – arbeid, bolig, kultur, andre sosiale tjenester – var en veldig viktig del av det å få samhandlingen til å fungere. Det ligger et primæransvar der pasienten bor, og det ble tydeliggjort gjennom reformen. 

 Jeg tror jeg må si at noe av det som var utgangspunktet for at man i det hele tatt planla og iverksatte denne opptrappingsplanen, var forskjeller mellom fylker, i fylkeskommunenes tjenestetilbud, men ikke minst også forskjeller i kommunenes tjenestetilbud. Det var jo kommuner som nesten ikke var klar over at de hadde mennesker med psykiske lidelser boende hos seg. Vi var fortsatt i en tid hvor dette var noe man ikke snakket om. Derfor er jeg ikke forbauset over at større forskjeller er blitt avdekket etter hvert som tjenestene er blitt mer tilgjengelige, og åpenheten er blitt større. Men nettopp fordi man erkjente det, var dette planarbeidet en viktig del av forberedelsene, altså planer i hver eneste kommune og fylkeskommune som et grunnlag for større likhet, og man skulle da også forvente at etableringen av helseregionene, fem regioner, skulle jevne dette mer ut enn Riksrevisjonens rapport kan tyde på at tilfellet har vært. 

 Den informasjonen man hadde, lå i planene som Stortinget hadde bedt om skulle være grunnlaget for opptrappingsplanen, og i den tilgjengelige statistikk på det tidspunktet. Men det er ingen grunn til å legge skjul på at datagrunnlaget slik sett var usikkert, og det ble det også sagt klart fra om i dokumenter til Stortinget. 

 Jeg vil vel si at rapporten fra Riksrevisjonen tyder på at det fortsatt er en for stor ujevnhet i det faglige nivået i de distriktspsykiatriske sentrene. Spørsmålet om hvordan det i dag bør rettes opp, må stilles til ansvarlig helseminister. Jeg kan si at vi var opptatt av å sikre god tilgang på fagfolk – det var det viktigste fokuset vi hadde. Vi var nok ikke så fokusert på bemanningsnormer som vi var på bemanning – altså det å få utdannet nok folk, både psykiatere, psykologer, psykiatriske sykepleiere og andre fagutdannede som psykiatrien i vid forstand trengte. Jeg konstaterer at man, kanskje med unntak for psykologer og noe for psykiatere, er godt i mål med å skaffe nok folk, og man er kanskje da i en posisjon hvor man kan vurdere den type forslag som representanten Hagen tar opp. 

 Dette er et sentralt spørsmål, og det var sterkt fokusert i min styring av de regionale helseforetakene. Det ble skrevet inn. For eksempel kan man i styringsbrevet for 2003 finne en klar forutsetning om at man ikke skulle legge ned tilbud uten at tilsvarende alternative tilbud var etablert. Jeg hadde en nitid oppfølging – jeg tror kanskje til en viss irritasjon for en del regionale helseforetak – av den forutsetningen. Jeg vet at det også har vært tilfellet for mine etterfølgere, men det kan de svare for. 

 Jeg er sterk tilhenger av å utnytte tilgjengelig kapasitet, men spørsmålet om hvordan det skal gjøres i dagens situasjon, må representanten Hagen rette til Bjarne Håkon Hanssen, som er ansvarlig statsråd nå. Det synes jeg ikke at det er riktig at jeg i denne rollen svarer på. 

 La meg først si at jeg synes at det mest alvorlige med den rapporten som Riksrevisjonen har lagt fram, er det punktet at mennesker som storting og regjering har bestemt har rett til behandling, ikke får det. Jeg mener at spørsmålet om å fastsette hva som er forsvarlig, er et medisinsk spørsmål. Det representanten Foss antyder, er jo at de som fastsetter dette på et presumptivt faglig grunnlag, gjør det ut fra hensynet til den tilgjengelige kapasitet. Jeg mener at hvis det er tilfellet, er det et brudd med både loven og lovens intensjoner, og bør forfølges som det. 

 Jeg tror at det er mulig å lage et annet system, men jeg tror det blir veldig kostbart, fordi man da vel må etablere en eller annen form for uavhengig ekspertise for å fastsette rettighetene, i tillegg til den ekspertise som skal ha ansvaret for å følge opp og behandle pasienten. Det er i hvert fall sånn rent umiddelbart det jeg vil komme med av refleksjoner på et slikt spørsmål. Så jeg tror nok det er en mer farbar vei, men dette – igjen – er det andre enn meg som nå har ansvaret for å håndtere. Jeg tror det er en mer farbar vei å stille krav til den oppfyllelse av pasientrettighetsloven som helseforetakene i dette tilfellet har ansvaret for. 

 Nei, det tror jeg ikke det er noe grunnlag for å hevde. Men det at man midt i en sånn opptrappingsperiode, uplanlagt i forhold til psykiatrien, fikk et skifte i styringssystem, hadde større konsekvenser enn jeg tror vi så akkurat der og da. Men vi tok raskt telling og korrigerte kurs, og både forlenget planen og satte inn andre typer grep da vi så at det skjedde. 

 Som representanten Foss sikkert erindrer, var det partiet jeg leder, imot sykehusreformen, men vi gjorde vårt beste for å gjennomføre den, med god støtte fra dem som stemte for den. 

 Igjen har jeg lyst til å minne om at Riksrevisjonens analyse går på styringen og oppfølgingen i årene mellom Bjarne Håkon Hanssen og meg. Det får komiteen forholde seg til som best den kan. Men når det gjelder spørsmålet om hvordan vi tenkte, vil jeg si at det at det i det hele tatt ble tatt et nasjonalt grep med en felles nasjonal opptrappingsplan, var ganske unikt. Jeg tror det er få eksempler i Europa på at man gjennom så kraftfull nasjonal satsing har gått inn i psykiatrien. Kanskje England er et annet eksempel, men ellers tror jeg ikke man finner veldig mange tilsvarende. Så det var en kraftfull nasjonal satsing. Det er i seg selv viktig for å bidra til likeverdighet. 

 Jeg vil si det sånn at de som planla å gjennomføre sykehusreformen, helseforetaksreformen, hadde nok det for øye. Jeg har ikke fingått de dokumentene nå, men jeg vet at det var et viktig siktemål. I starten av innføringen av helseforetaksreformen var mitt fokus først og fremst å få den reformen opp å stå. Jeg kom i departementet i oktober 2001, foretaksreformen forelå da bare på papiret og ble gjennomført 1. januar 2002. Fokuset da var å få den reformen opp å stå, og det var tidskritisk. Men det gikk. I det første oppdragsbrevet la vi veldig stor vekt på at opptrappingsplanen skulle følges, at de øremerkede midlene som ble lagt inn i basis for helseforetakene og i de investeringsmidlene som kom, skulle komme i tillegg til det man allerede hadde. Og så ble nok de styringssignalene mer raffinert fra året etter enn de var akkurat det første året. 

 Jeg tror ikke noen kan være i tvil om at svaret på det spørsmålet er ja. Det ligger i dynamikken i en slik opptrappingsplan, på et felt som har vært forsømt, og som fortjener den type karakteristikker som Jagland-regjeringen gav. Men det var veldig viktig at den erkjennelsen ble tatt av både regjering og storting for at man skulle komme videre. Og så tror jeg både større åpenhet og bedre tilgjengelighet av tjenestene avdekket større behov enn det man så da man satte i gang. Dermed kan man si at manglene var større, men de var altså ikke kjent i det omfang de ble etter hvert. 

 La meg først understreke at jeg har ikke sagt at det stoppet opp. Jeg sa: Vi mistet litt momentum i overgangen mellom to ganske forskjellige styringsregimer. For det andre vil jeg si at det på ingen måte er grunn til å beskylde fagfeltet for på noen måte å ha motarbeidet gjennomføringen av denne planen, snarere tvert imot, det hadde ikke vært mulig uten fagfeltet og den entusiasme som planen har skapt på bred basis i dette fagfeltet. Men det har også vært faglige utfordringer og faglige motsetninger. Det er det andre her som jeg ser er invitert, som kan belyse bedre enn jeg, men jeg kan bare si det sånn, sett fra min side: Det hadde ikke vært mulig uten en god samhandling med fagmiljøene. Men der, som i forholdet mellom forvaltningsnivåene, er det klart at det åpenbart er rom for forbedringer i samhandlingen. 

 Jeg har behov for å si at da jeg sa at det for meg fortsatt var en gåte, betyr det at jeg ikke har svarene. Men vi satte skrustikka på dette, og jeg fikk ganske sterke reaksjoner på at jeg gjorde det. Men jeg fikk også såpass mange nikk og klapp på skulderen at jeg skjønte at jeg var på sporet av noe viktig. Jeg tror også saksordføreren er på sporet av noe når det gjelder å se på hva som er incitamentene, og hva som er de strukturelle føringer som leder til ressursbruk. Jeg tror det handler om kultur. Men jeg tror også det handler om behovet for å jobbe videre med gode standarder for hva som er god behandling. Det er jo viktig på alle fagfelter. Det er muligens mer komplisert på de fagfeltene vi her snakker om, enn på andre, men ambisjonsnivået bør ikke være noe lavere på dette fagfeltet enn på andre. 

 Jeg kan ikke uten videre gå god for representanten Hagens beskrivelse, og slett ikke at denne gruppen var glemt. Men at eldres sykdommer generelt er lavt prioritert i den norske helsetjenesten, og at det også gjelder i skjæringspunktet mellom demens, psykiatri og alderspsykiatri, tror jeg er riktig og fair å si. Så er det opp til dem som har ansvaret i dag å forholde seg til situasjonen slik den er. Men jeg har registrert at Stortinget har vært veldig opptatt av dette, ikke minst i forbindelse med Regjeringens eldremelding, som var til behandling her tidligere i perioden. 

 Jeg vil bare avslutningsvis takke for anledningen til å være med på å belyse dette. Jeg håper jeg har bidratt til det. Det er jo slik – hvis jeg får lov til å si det, lett spøkefullt, siden jeg har vært medlem av denne komiteen – at kontrollkomiteens fornemme oppgave er å skille klinten fra hveten, og så fokusere på klinten. Det har jeg stor respekt for – det er det viktig at noen gjør. Det er med på å holde fokuset på dette fagfeltet også etter at opptrappingsplanen er faset ut, og det er veldig viktig. For dette er ingen gruppe som prioriterer seg selv. Det er ikke et felt som prioriterer seg selv. Så det vil jeg si er veldig positivt. 

 Som statsråden sa, er dette den største investering som er gjort på landsiden i Norge noensinne. Og den proposisjonen som Stortinget er forelagt, er jo i realiteten beslutningen som binder oss til dette flykjøpet framover. Det er jeg enig med representanten Høglund i. Jeg må si at proposisjonen, sett fra Stortingets side, er forbausende tynn. Det er knappe seks sider med relativt summariske begrunnelser for hvorfor Stortinget skal gå inn på denne beslutningen.


 Jeg vil også gjerne vite om driftskostnadene, for det ble sagt fra den amerikanske kostnadskontrollenheten i Pentagon at F-35 ville koste 33 pst. mer å drifte enn dagens F-16. Er det de samme tallene som er lagt til grunn for de norske beregningene?


 Jeg vil komme tilbake til et svar som statsråden ga på spørsmål fra Ivar Kristiansen. Hun sa at det i utgangspunktet ikke er hensiktsmessig å presentere oppdaterte tall for totale levetidskostnader ved denne korsveien. En ting kan være et hensiktsmessig spørsmål, en annen ting er hva som faktisk foreligger. Jeg vil gjerne ha et ja- eller nei-svar på dette spørsmålet: Har Forsvarsdepartementet foretatt en vurdering av totale levetidskostnader ved dette tidspunktet, gitt de forutsetninger som man måtte ha på dette tidspunktet, eller er det slik at den type beregninger har man ikke foretatt i det hele tatt?


 Bare et spørsmål til dagsordenen: Jeg har et ønske om å stille et spørsmål under Eventuelt, om en sak som i og for seg ligger under transportkomiteens ansvarsområde, men ikke under statsrådens ansvarsområde. Det gjelder disse skriveriene som har vært i avisene om sikkerhetstiltak rundt havner og ferjeleier. Jeg vet ikke om det er mulig for utenriksministeren å kommentere det, hvis ikke kan vi sikkert komme tilbake til det. Men det har vært en ganske betydelig oppmerksomhet rundt dette, og jeg vil gjerne vite hvor saken står.

Etter at transportkomiteen har gått, som har ansvaret for den?

 Hvis jeg kort kan utdype bakgrunnen for det: Det er altså NRKs distriktskontor i mitt heimfylke som for kort tid tilbake meldte at ESA ikke godtar den norske gjennomføringen av EUs havnesikringsdirektiv, og at det vil bli krav om terrorgjerder og kontroll på flere ferjekaier, avhengig av størrelse og hvor de ligger, og min gode kollega på benken, som sitter rett overfor meg her, uttalte at konsekvensene vil være store utgifter og flere avgrensninger til å bevege seg fritt. Han får støtte fra førsteamanuensis Kruke ved Universitetet i Stavanger. Jeg lurer på om dette medfører riktighet, og om regjeringen foretar seg noe annet enn bare å tilpasse seg dette.

 Jeg har flere ting, så jeg skal prøve å fatte meg i korthet. 

 Det var et spørsmål til ESA-saken om lønns- og arbeidsvilkår i offentlige kontrakter. 

 Først takk til utenriksministeren for, som sedvanlig, en nyttig og grundig redegjørelse. La meg først si at jeg er tilfreds med den måten Regjeringen håndterer utviklingen på Island på, og den klare markering som Regjeringen har av at EØS-avtalen står fast i forhold til den type spekulasjon som man fort kunne få som en følge av dette. Jeg mener at det er godt saklig grunnlag for et slikt ståsted og standpunkt.

Jeg skal fatte meg i korthet, for jeg kan slutte meg til veldig mye av det som representantene Høglund og Foss har tatt opp, og skal ikke gjenta det. 

Jeg forstod det slik at utenriksministeren var ferdig med de punktene han hadde til sak nr. 1. 

 Da kommer jeg tilbake, for jeg regner med at disse vil bli redegjort for. 

Nei, jeg tror faktisk det gjelder neste sak.

 Min kommentar og mitt spørsmål knytter seg også til innlemmelsen av tjenestedirektivet. 

 Så vidt jeg er kjent med, er det slått fast i en dom i EFTA-domstolen tilbake til 2002 at slike felles erklæringer kan avgis og kan ha en slik fortolkende eller presiserende status eller funksjon. Men jeg skjønner at det har vært prøvd, og må forstå det slik at det har vært avvist, selv om man ikke var avvisende til det. Det som jeg da vil spørre om, er: Hva slags nikk er det man kan forvente seg fra EU-siden? Vil det bli nedfelt en reaksjon på den ensidige erklæringen i protokollen fra dette møtet, eller er dette først og fremst et norsk papir som man formelt ikke vil forholde seg til?

 Jeg har bare lyst til å understreke det som lederen sa om postdirektivet og datalagringsdirektivet, og si at jeg syns det haster med å få en redegjørelse av samferdselsministeren her i dette forum. Hun har nylig gått ut offentlig og varslet at det kan bli aktuelt med veto i begge disse sakene, eller reservasjon, som det heter. Siden hun er konstitusjonelt ansvarlig statsråd for postdirektivet i hvert fall, muligens også for datalagringsdirektivet, syns jeg at den type budskap bør framføres her, med den anledning det gir til spørsmål og reaksjoner.

 Jeg vil først takke statsråden for en grundig og god redegjørelse om viktige saker.

 Jeg vil gjerne takke for en veldig alvorlig og veldig viktig redegjørelse, og gi honnør til utenriksministeren for hans arbeid med denne saken, hans besøk på Island – som jeg tror var et svært viktig uttrykk for en veldig sterk norsk samfølelse med Island i den situasjonen de har havnet i – og også for de grep som Regjeringen og sentralbanken så langt har tatt når det gjelder å støtte Island. Jeg skjønner at det handler om både det finansielle som utenriksministeren redegjorde for, og at det også kan være aktuelt med støtte på annen måte, rådgivende kompetanse og ikke minst det politiske arbeidet. Jeg vil si at er det i noen fase de nordiske festtalene skal settes på prøve, er det i denne type situasjoner, og jeg tror at kan Norge spille en rolle i det, vil det ha langsiktig betydning for det nordiske samarbeidet. Så jeg er tilfreds med at man jobber både i forhold til Storbritannia og i forhold til de andre nordiske land langs ulike problemstillinger.

 Jeg kunne for så vidt frafalle etter de to siste innleggene, for spørsmålene er i samme gate, men helt presist: Jeg vil gjerne vite om Regjeringen har gjort en vurdering av hvorvidt arbeidsmiljølovens begrensninger på midlertidige ansettelser må endres som følge av vikarbyrådirektivet. 

 Jeg vet ikke om utenriksministeren foretrekker det innholdsmessige eller det prosessuelle først. 

 Jeg vil bare takke for den imøtekommenheten som utenriksministeren viser. Jeg håper at det kan arbeides videre mellom komiteen og utenriksministeren, via våre medhjelpere, slik at vi kan få på plass en standard for dette som utvikler det i en enda bedre retning. 

 Det var bare et ønske fra min side om at utenriksministeren kunne si noe om Regjeringens arbeid med tjenestedirektivet. Vi vet at det arbeidet pågår – og vi har hatt en runde i salen om det – men jeg synes det ville vært tilfredsstillende om det kunne sies noe om hvordan framdriften med dette arbeidet er, sett i lys av den lange tiden det har tatt å få lagt fram for Stortinget en konsekvensvurdering. 

 Jeg har varslet at jeg gjerne vil ha en redegjørelse om regjeringens befatning med ESA når det gjelder gavefradraget for frivillige organisasjoner, som det har vært en del offentlig oppmerksomhet om i det siste, men som vi ikke har fått noen orientering om her i Europautvalget etter den siste utvikling i saken før jul.

 Jeg vil slutte meg til det representanten Sanner sier og den anmodningen han kommer med. Dette er en sak som betyr veldig mye for organisasjonene. Det anslås at omkring 25

 La meg understreke det som er sagt om engasjementet for Island på Stortinget. Dette startet jo på mange måter her i Stortinget med Lars Sponheims sterke appell til statsministeren om å bidra i den situasjonen som Island havnet i. Og Norge gav jo da det løftet som nå kan komme til realisering. 

 Dette spørsmålet går på fiskeripolitikken i EU. Det er jo det sentrale temaet i medlemskapsforhandlingene mellom Island og EU. I hvilken grad man i så fall kommer til et felles standpunkt og en løsning med Island på dette punktet vil jo også kunne påvirke EUs generelle politikk. Det spesielle er jo at man forhandler med en part som har en helt annen fiskeripolitikk, et helt annet forvaltningsregime, enn det EU – med Spania i førersetet – har gjort til sitt varemerke, samtidig som man har sin egen politikk i støpeskjeen. Jeg vet ikke om utenriksministeren kunne reflektere litt rundt hvilken sjanse han ser for seg til at det kan bli en felles utvikling her, som kan bli ganske annerledes enn det som har vært EUs politikk til nå, med Island i en rolle.

Men over perioden.

Det er jeg klar over.

 Jeg skal la andebrystet hvile!

 Først tilbake til den andre delen av agendaen. Jeg vil gjerne anerkjenne det arbeidet som er gjort i forhold til makrell fra Regjeringens side, og betrakter den enighet som er oppnådd, som veldig bra. Det er godt håndverk og, etter det jeg kan bedømme, et godt resultat. 

Jeg har noen kommentarer til de tre ulike temaene utenriksministeren tok opp. 

 Takk til utenriksministeren for en god redegjørelse. I likhet med representanten Sanner vil jeg takke for en god og rask avklaring av usikkerheten rundt gaveordningen, som vi er veldig tilfreds med. Jeg regner med at Stortinget i forbindelse med den proposisjonen som sikkert kommer i forbindelse med statsbudsjettet om skattelovendringen, vil bli orientert også om hvilke endringer man tenker seg på kontrollsiden, hvilke implikasjoner det måtte ha.

 Da vi hadde vårt siste møte i mars, som måtte omberammes på kort varsel på grunn av situasjonen i Libya, ble det opplyst at helseministeren ikke hadde anledning til å stille, og at de oppsatte helsesakene ville bli satt på dagsordenen på et senere møte i Europautvalget. Det står i innkallingen til det forrige møtet. Noen av oss har lurt på hvorfor dette ikke sto på dagsordenen til dette møtet. Det er saker av betydelig politisk interesse her i Stortinget, noen av dem i hver fall.

 Det synes jeg ikke er tilfredsstillende. Det er det som er hele mitt poeng. 

Det var mange ting å kommentere her. Jeg skal bare understreke Kristelig Folkepartis støtte til at regjeringen står hardt på for en fortsatt restriktiv praksis når det gjelder genmodifiserte organismer, i tråd med det som utenriksministeren sa. Vi er også helt enig i den linjen regjeringen har lagt seg på når det gjelder tobakksdirektivet og legemiddelregelverket. Det er svært viktig å unngå direkte reklame for legemidler fra industrien overfor norske pasienter. 

Strengt tatt, til dagsordenen: Spørsmålet gjelder helsesakene. Noen av dem er høyaktuelle. Når vil Stortinget bli orientert av helseministeren?

 Gjennom media har vi jo blitt oppdatert om den siste utviklingen når det gjelder saken om alkoholreklame i forbindelse med dette audiodirektivet. 

 La meg bare kort minne om at vi har hatt alkoholreklameforbudet siden 1975, og som utenriksministeren sier, er det en sentral del av norsk alkoholpolitikk. Det er grunnleggende forankret i helsehensyn, og dermed står argumentasjonen for det meget sterkt faglig sett. Jeg vil også, siden vi har et medlem av en tidligere regjering som forhandlet EØS-avtalen, til stede i dette møtet, minne om at det var en brevveksling mellom Kristelig Folkepartis stortingsgruppe og daværende statsminister Gro Harlem Brundtland i forkant av at Kristelig Folkeparti støttet EØS-avtalen, som erklærte at våre alkoholpolitiske ordninger kunne beholdes med EØS-avtalen. Vi ser derfor veldig alvorlig på den situasjonen at regjeringen skulle være tvunget til å bøye seg for dette diktatet fra kommisjonen, og jeg vil på Kristelig Folkepartis vegne be om at regjeringen vurderer alle de virkemidler som EØS-avtalen gir for å motsette seg et slikt pålegg.

Leder – til dagsordenen!

 Jeg ber om ordet til dagsordenen fordi jeg over tid har observert hvordan dette organ fungerer, og vi har gjort noen forandringer etter at Stortinget behandlet innstillingen til Europameldingen. Jeg mener at det er svært utilfredsstillende, særlig for oss på denne siden av bordet, å få en dagsorden som dette hvor det står – ja, det stod – at olje- og energiministeren skal orientere om aktuelle saker; det er blitt fjernet. Og så står det at utenriksministeren orienterer om aktuelle saker, uten at vi vet noe om hva det er. Det kan være interessant å lytte – det er alltid interessant å lytte til utenriksministeren. Men dette forums rolle som et sted hvor man lytter og nikker og strør sand eller lar være å strø sand, er ikke særlig tilfredsstillende. 

 Jeg er glad for det. Jeg er ikke overrasket over tonen i utenriksministeren svar – han må svare som han vil – men jeg er overrasket over at han overhodet ikke har hørt om dette. Men nå er det nå sånn, så da får vi ta det derfra.

 Jeg takker utenriksministeren for en grundig og viktig redegjørelse. Jeg har spørsmål til det som går på finansieringsordningene. Jeg skjønner at vi står overfor en ny runde med betydelig press. Det som slår meg, er at Norge kunne være mye bedre på å markedsføre hva vi faktisk gjør, hva vi faktisk bidrar med gjennom disse finansieringsmekanismene. Det er svært lite kjent både i Norge og ute, også i de landene som man faktisk bidrar til – omfanget og andelen når det gjelder Norges bidrag her. Så det får være en oppfordring.










 Jeg takker for løpemeldinger på to forskjellige, men veldig viktige områder. 

 Jeg skal ikke kommentere nødslaktreglene, men jeg vil bare si at full deltakelse i EFSA er svært viktig for Norge. Det er selvfølgelig også viktig for EU, men det er enda viktigere for Norge. Jeg er veldig glad for at det er på plass. Jeg regner med at landbruksministeren kan bekrefte at det også innebærer at vi har ambisjoner om å delta i vitenskapskomiteene og underkomiteene, fordi mange av premissene legges der.







