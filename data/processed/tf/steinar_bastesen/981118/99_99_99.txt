  Jeg har et spørsmål til
nærings- og handelsministeren:

«Jeg er blitt kjent med at klasse
TF1F ved Nordland Fiskerifagskole på Gravdal har hatt kontakt
med Sjøfartsdirektoratet for å få svar
på en del spørsmål angående
retningslinjer for hvilke sertifikater de kan løse ut etter
endt skoleår. Det har ennå ikke, to måneder
etter skolestart, lyktes dem å få klare svar.
Et minstekrav når en utdanning settes i gang, må da
være at retningslinjene er klare. 

Finnes det slike retningslinjer, og hvis ikke,
når er det meningen at disse skal foreligge?»

  Jeg takker statsråden for svaret. 

Det var interessant å konstatere at
rektor fikk svar den 30. oktober. Det er jo noe. I dag er det den
18. november så det er bare noen få dager siden
han fikk svar, og det er et resultat av spørsmålet
som elevene har reist. Dette er jo voksne folk, ikke unger. Det
er opplagt at et minstekrav må være at de vet
hva slags sertifikat de kan løse ut når skolen
er avsluttet. Selvfølgelig er det en forutsetning at de
består, og at de har den nødvendige fartstid.
Det er nesten nærliggende å spørre: Fins
det ikke et skjema for dette også?

  Jeg takker igjen for svaret og konstaterer
at det ikke var noe skjema for dette heller. Men jeg har ikke fått
svar på spørsmålet, for spørsmålet går
på: Hvilke sertifikater får man? Det er klart
at man får et eller annet sertifikat. Men hva slags validitet
er det på sertifikatet? Altså for enkelhets skyld:
Hvor stor båt har du lov til å føre når
du er ferdig med den toårige skolen?

  Jeg har et spørsmål til
justisministeren:

«6. november 1998 sto en mann tiltalt
i Vesterålen herredsrett for å ha forsøkt å fange
oter med minkfelle. Saken har vært etterforsket ved Lofoten
og Vesterålen politikammer siden 8. april 1997, altså over
1  år. Enhver ekspert på fellefangst, så vel
som fangstfolk og legfolk, vet at det er omtrent umulig å fange
oter i minkfelle. Rettssaken resulterte i at aktor la ned påstand
om full frifinnelse. 

Synes justisministeren at dette er forsvarlig
ressursbruk av politi og påtalemyndighet?»

  Jeg takker statsråden for svaret. 

Det er enighet om at dommen ikke er rettskraftig,
den er vel ikke engang skrevet, men det skal godt gjøres
at dommeren skriver noe annet enn det som blir påstått
av aktor når forsvarere og aktor er enige – nok
om det.

Med bakgrunn i det vi har sett her i Oslo-området
av vold og galskap, blir det for distriktsbefolkningen helt utrolig å oppleve
en slik ressursbruk og ufornuft i en slik saksbehandling. Lensmannen
kunne ha løst hele problemet ved å ta en telefon
til Direktoratet for naturforvaltning. Da hadde man fått
et fornuftig svar, og så hadde saken blitt henlagt. Er
det ikke på tide at justisministeren sender et rundskriv
der politiet blir pålagt å bruke fornuft i slike
saker?

