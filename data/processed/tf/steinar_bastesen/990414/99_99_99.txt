  Jeg har følgende spørsmål

til landbruksministeren:

«I MUL-importert kjøtt fra

Botswana er det funnet  rester av forbudte vekstfremmende stoffer,

antibiotika og salmonella. Dette billige kjøttet brukes

ofte i restauranter og selges i supermarkeder. Denne importen presser

prisene på norskprodusert kjøtt, som så må eksporteres

på billigsalg. Samtidig med kjøttimporten fra

MUL-landene gir Norge store summer i u-hjelp til MUL-landene. Dette må karakteriseres

som tvilsom u-hjelp.

Hva akter statsråden å gjøre

med dette dilemmaet?»

  Jeg takker statsråden for svaret.

Jeg har for så vidt fått bekreftet en del av det

som står i mitt spørsmål, både

om vekstfremmende stoffer og salmonella, selv om det i 1995 ble

påvist for små verdier til at kjøttet

ble stoppet.

Nå har vi i den muntlige spørretimen

i dag fått bekreftet fra u-hjelpsminister Hilde Frafjord

Johnson at det brukes store summer i MUL-landene av u-hjelp. Da

betrakter jeg det som foregår, som en storstilt subsidiering

av kjøttproduksjonen i MUL-land, samtidig som vi subsidierer

kjøttproduksjonen i Norge. Vi må eksportere kjøttet billig,

og bønder blir uthengt for at de dumper kjøtt

til utlandet. Er vi i ferd med å flytte norsk kjøttproduksjon over

til u-land ved den subsidieringen som foregår?

  Jeg takker for svaret. 

For bøndene som blir rammet av medieoppslag

som sier at de dumper svært mye kjøtt til utlandet

på grunn av overproduksjon i Norge, føles dette

veldig sårt, og det føles krenkende når

de samtidig opplever at vi subsidierer kjøttproduksjonen

i u-land. Forstår statsråden det?

  Jeg har følgende spørsmål

til forsvarsministeren:

«Mat, ammunisjon og bivuakk har alltid

vært viktig for hærens stridsevne, basert på mest

mulig norske leveranser. Forsvaret skal nå produsere sine

uniformer i     Østen, sannsynligvis fordi dette er billigere. Forsvaret har

i tillegg til å forsvare landet også et sysselsettingsansvar,

og produksjon av klær og telt til Forsvaret burde vært

ivaretatt av norske leverandører.

Er statsråden tilfreds med at denne

produksjonen skjer i Østen, på bekostning av norske arbeidsplasser

som denne produksjonen kunne ha berget?»

  Jeg takker statsråden for svaret.

Jeg registrerer jo at nå skal alt ut på anbud,

også de viktigste elementene til Forsvarets og spesielt

Hærens forsvarsevne. 

Vi ser i dag en økende konflikt på Balkan.

Viktige elementer som klær, telt, mat og ammunisjon burde

ha vært sikret gjennom selvforsyning, slik at vi ikke i

fremtiden blir avhengig av en forsyningslinje som ved en krigssituasjon

kan bryte sammen. Jeg mener, som jeg sa i mitt første spørsmål,

at dette er noen av de viktigste elementene for Hærens

forsvarsevne. Jeg syns ikke det som statsråden har fortalt,

er betryggende.

