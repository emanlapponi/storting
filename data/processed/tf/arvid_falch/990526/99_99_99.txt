  Jeg vil stille følgende spørsmål
til samferdselsministeren:

«Lofotens fastlandsforbindelse (Lofast)
er vedtatt i Stortinget, men det er ennå ikke bevilget
penger til å fortsette arbeidet. Begrunnelsen skal visstnok
være at det arbeidet som allerede er gjort, ikke kan betraktes
som påbegynt fastlandsforbindelse.

Hva vil statsråden gjøre
for å få satt i gang arbeidet med å følge
opp Stortingets vedtak?»

  Jeg takker statsråden for svaret. 

Dette er et prosjekt som det har vært
mye strid om, som Stortinget har gjort vedtak om, og som statsråden kjenner
godt til. 

På grunn av prosjektets art er det
gjort en rekke utredninger, spesielt i forbindelse med tunnelundersøkelser. Men
det har hele tiden vært en forutsetning at dette ikke skulle
forsinke prosjektet. Folk i området forventer faktisk at
det snarest bevilges penger. Maskinparken står jo der,
slik at det skulle ligge godt til rette for en rasjonell framdrift. 

Mange er i villrede om veien videre fra departementets
side. Jeg vil til slutt spørre: Hva kan statsråden
i så fall eventuelt bidra med?

