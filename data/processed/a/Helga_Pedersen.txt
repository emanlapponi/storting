 Jeg er riktignok historiker, men jeg kan bare vise til det vi har stått for de ti siste årene. Da har vi stått for at kommunene får beholde skatteinntektene i år der de øker, og vi har også gått inn for å kompensere svikt i skatteinntektene. Det handler om at for Arbeiderpartiet er det aller viktigste å sikre tilbudet til folk der ute, sikre barnehageplasser, sikre et godt sykehjemstilbud og sikre en god skole med større fokus på tidlig innsats. Det er det viktigste for oss, å bruke pengene deretter og ikke ri prinsipper og systemer som høres bra ut på papiret. Det viktigste for oss er å gi folk et godt tilbud.


 Takk for det, og takk for redegjørelsen.

 Når det gjelder situasjonen på Storskog, er den veldig presset. Jeg har et spørsmål til den instruksen som Justis- og beredskapsdepartementet sendte ut denne uken: Hva er nytt i den instruksen i forhold til det UDI og utlendingsmyndighetene allerede gjør og har hatt som praksis?

 Regjeringen har selvfølgelig Arbeiderpartiets støtte i å videreføre et godt samarbeid med EU når det gjelder å begrense ulovlig innvandring, men også å styrke rettssikkerhet og sikkerhet for dem som søker beskyttelse i Europa.

 Jeg vil takke statsråden for redegjørelsen. Det er ingen tvil om at de sektorunntakene man får på regionalt differensiert arbeidsgiveravgift, har svært negative konsekvenser, og finansministeren har svart i et brev til Stortinget at man nærmest for sikkerhets skyld la seg på en bred definisjon av transport. Det medfører bl.a. at skiheiser i Trysil blir omfattet av transportbegrepet. Nå har NHO fått gjort en juridisk utredning som konkluderer med at EUs retningslinjer for regionalstøtte ikke gjør det påkrevd å unnta transportsektoren fra ordningen med differensiert arbeidsgiveravgift. Jeg vil derfor spørre: Hvordan vil regjeringen følge opp den henvendelsen og utredningen fra NHO, som også er oversendt finansministeren? Vil man ta opp dialogen med ESA på nytt igjen?


Takk til finansministeren for redegjørelsen. Jeg vil stille et spørsmål som europaministeren skal redegjøre for senere, men som det hadde vært nyttig å høre finansministerens syn på, og det er spørsmålet om regionalt differensiert arbeidsgiveravgift. Der har vi hørt at regjeringen vil ta den saken opp på nytt igjen med EU-kommisjonen, og jeg lurte på om finansministeren kunne si litt mer om hva man konkret tar opp med EU, og hva slags forventninger man har til resultatet. Har man nå et berettiget håp om å få på plass en bedre løsning enn den som nå ligger på bordet?


