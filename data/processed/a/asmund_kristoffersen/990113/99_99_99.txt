 Jeg skal få stille helseministeren
følgende spørsmål:

«En av hovedstrategiene for å redusere
helseskadene ved tobakksbruk er å hindre at barn og ungdom
begynner å røyke. Selv om det er forbud mot å selge
tobakk til unge under 18 år, viser undersøkelser
at denne 18-årsgrensen i liten grad overholdes av landets
ca. 20 000 utsalgssteder for tobakk.

Hvilke tiltak ser nå statsråden
som aktuelle å iverksette for å hindre slike lovbrudd?»

  Jeg takker for et svar jeg er godt tilfreds
med.  

Mye av strategien bak loven om vern mot tobakksskader
slik den sist ble vedtatt for tre år siden, var rettet
inn på å få barn og unge til å la
være å begynne å bruke tobakk. All forskning
viser at en tidlig røykedebut lett fører til et
høyt og vedvarende tobakksforbruk.  Derfor er det totalt
uakseptabelt at så mange av dem som selger tobakk, overhodet
ikke gjør noe for å forvisse seg om at kjøperen
er over 18 år, som er aldersgrensen, men at veldig mange
forhandlere direkte saboterer norsk lov.  Alvoret understrekes nettopp
av de to undersøkelsene som helseministeren refererte til,
og som er bakgrunnen for at jeg tok opp dette spørsmålet.

Jeg vil få lov til å stille
helseministeren følgende tilleggsspørsmål:
 Hvilke helt konkrete tiltak vil helseministeren se som aktuelle
overfor forsettlige og uaktsomme brudd på tobakksskadelovens
bestemmelser?

  Når jeg ønsket å sette søkelyset
på dette, var det fordi lovbruddene syntes å være
mer omfattende enn jeg faktisk hadde regnet med.  Jeg tror også at
man ved å sette søkelyset på dette, slik helseministeren
også viste til, vil gjøre bransjen i stand til å utøve
den nødvendige selvjustis. Det tror jeg er det viktigste
en kan gjøre.

Men samtidig tror jeg det er så mye
penger inne i bildet at jeg ikke vil være for naiv og tro
at dette skjer uten kanskje en viss grad av pisk.  Og jeg tror at
både press, informasjon og aktive tiltak er nødvendig.
 

Jeg spør derfor helseministeren: 
Ser helseministeren det som aktuelt  å ta i bruk straffeloven § 29,
hvoretter en bl.a. kan fradømmes retten til å utøve
sin virksomhet hvis den bedringen som en nå forventer,
ikke skjer?

  Jeg skal få stille helseministeren
følgende spørsmål:

«I en nordisk undersøkelse
om foreldres røykevaner viser det seg at ca. 32 pst. av
norske foreldre røyker når barna er til stede.
Dette er fire ganger så mange som f.eks. i Finland. Dette
tilsier at ca. 230 000 norske barn utsettes for passiv røyking.
Forskning har påvist stor fare for alvorlig helseskade
hos denne gruppen barn. 

Hva akter statsråden å gjøre
for å bedre forholdene for disse barna?»

  Jeg takker helseministeren for svaret.

Resultatene fra en stor nordisk undersøkelse
om foreldres røykevaner når barna er til stede,
viser at vi ennå ikke har nådd målet.
Denne undersøkelsen dokumenterer nettopp det behovet som
helseministeren er inne på: å sette i gang mer
målrettet informasjons- og holdningsarbeid overfor foreldre
som ennå røyker mens barna er i nærheten.

Forskning viser også klart sammenhengen
mellom til dels alvorlige sykdommer hos barn og det at de samme barna
er utsatt for passiv røyking. I loven om vern mot tobakksskader
er en av hovedstrategiene at alle som ønsker det, skal
kunne oppholde seg i røykfri luft. Jeg merket meg de initiativ
som er tatt, og de er veldig positive.

Jeg har lyst til å utfordre helseministeren
på et litt avgrenset punkt som er viktig: Har helseministeren
synspunkt på i hvor stor grad skolehelsetjenesten arbeider
for å motivere foreldrene til å unngå å utsette
barna for passiv røyking?

  Jeg er enig med helseministeren i hans vurdering.
Jeg har lyst til å understreke at jeg ikke har noe ønske
om at vi skal ha noe røykepoliti i de tusen hjem, men jeg
vil understreke at det er foreldrenes ansvar å gi barna
et godt fysisk oppvekstmiljø også hjemme, så der
er ingen tvil. Men i lys av nyere forskning om skader
ved passiv røyking tror jeg at vi så langt har
gjort for lite for å hindre at barn må ta konsekvensen av
de uheldige følger ved røyking bl.a. i hjemmet.

Så vet vi at det dessverre er en sammenheng
mellom røyking hos ungdom og senere bruk av hasj i noen
begrensede miljøer. Jeg har lyst til å spørre:
Hvilken oppmerksomhet har helseministeren på den dokumenterte sammenhengen
mellom røykbruk hos ungdom og en lettere overgang til hasj?

