 Jeg vil takke for viktig og god informasjon. Mitt lille hjertesukk er at det er synd for Norge å sitte på gangen når denne typen forhandlinger pågår, for det er jo mangel på informasjon som er utfordringen i mange av de sakene vi tar opp her.


Det gjaldt det siste statsråden var inne på i forhold til personverninitiativene. Der snakket hun om handel over Internett, som kunne bli utfordrende i forhold til personvernopplysninger. Nå leser jeg også at EU skal legge en ny forbrukerstrategi. Hvordan er disse to sett mot hverandre, og hvordan jobber man for at man skal få felles innhold på akkurat den delen? For i forbrukerstrategien er nettopp også handel over landegrensene en del av det man skal jobbe med. 

 Mine spørsmål ligger i samme område som det Geir-Ketil Hansen her snakket om. 

 Jeg har spørsmål om det som går på energiinfrastruktur, og den debatten vi har i nord om bl.a. gassinfrastruktur. Vil det bli påvirket av det som EU diskuterer om energiinfrastruktur – altså debattene om rør i nord? Har det betydning, og hva slags involvering har de selskapenes beslutning på den debatten som pågår nede i Europa? Vi kjenner til at det har vært en stor debatt, og nå er dette på vent. Jeg ser også at man fra EUs side har lagt ut listen over foreslåtte prioriterte strøm-, gass- og oljeprosjekter. Er det som foregår i nord en del av det EU har øynene på? Og i så tilfelle: På hvilken måte har man påvirkning med tanke på det som skjer der?

Jeg har et veldig kort spørsmål: Utenriksministeren snakket om de nye lilleputtstatene, som Norge for så vidt har sagt at man ikke ønsker å ha med. Kan han utdype det, utover det at han sa at de har liten administrativ kompetanse? Er det det som er begrunnelsen for ikke å ville ha dem med?

 Takk for orienteringen. Den var veldig interessant.

Også jeg vil takke for en interessant redegjørelse fra utenriksministeren. 

Takk for orienteringene.

Jeg føyer meg inn i rekken av dem som føler at de ikke har fått svar. Jeg stilte spørsmål om EUROSUR, og det som har vært kritisert, at de som søker asyl, ikke får en reell mulighet til å gjøre det når kontrollen langs EUs yttergrenser øker. Spørsmålet er om regjeringen deler den kritikken som er framkommet om at den muligheten blir avgrenset.

 Jeg tok ordet til det samme både Liv Signe Navarsete og Kjell Ingolf Ropstad her tok opp med tanke på suverenitetsavgivelse, og jeg skal ikke stille spørsmålet på nytt, men forventer også som statsråden lovte i sin redegjørelse for Stortinget, at man kommer tilbake til den saken, og jeg ser fram til den debatten.

 Jeg har ingen kommentarer. Det overlater jeg til Svein Roald Hansen og lederen å gi. Men jeg har et spørsmål om postdirektivet sett i forhold til den frie konkurransen. Regjeringen sier at den vil beholde lik porto over hele landet. Det er kanskje et banalt spørsmål, men i mitt hode, i en konkurranseverden, vil jeg tro at portoen kanskje også vil bli utfordret med et sånt utgangspunkt. Så jeg vil gjerne ha en kommentar til det.

 Jeg har et spørsmål i forbindelse med at det er store midler som skal brukes i disse forskningsprogrammene. Det synes jeg i utgangspunktet er veldig spennende. Men ser man at dette kan gå på bekostning av de innenlandske forskningsmiljøene, f.eks. de regionale forskningsfondene, i og med at det er såpass mange milliarder kroner som skal brukes på disse to forskningsprogrammene? Får det konsekvenser innenlands?


