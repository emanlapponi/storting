 Eg tillet meg å stille følgjande

spørsmål til kulturministeren: 

«I bygda Lærdal i Sogn bygde

NRK i 1972 eit kabelanlegg for at sjåarane som ikkje kunne

få inn etersignal, skulle få ta inn det noverande

NRK1. Dette anlegget, som no vert eigt av Norkring AS, er utslite

og kan ikkje levere gode nok signal til dei lisensbetalande sjåarane.

 	Vil statsråden syte for at denne kanalen vert skifta

ut vederlagsfritt slik at desse sjåarane også kan

ta imot sendingane frå NRK1?»

  Eg takkar statsråden for svaret.

Dersom det er slik som statsråden

seier, er eg veldig glad for det. I Sogn Avis, som hadde eit større

oppslag om akkurat dette tilfellet, seier dei at kabelen er utsliten, og

at det ikkje har vore høve til å få lagt

inn ny kabel, og at dei har møtt på problem i

Norkring. At Norkring seier at dei i realiteten ikkje kjenner til

at nokon har klaga på dei, kan eg ikkje forstå,

for ved førespurnad til Lærdal i går,

for å kontrollere om spørsmålet hadde

sin aktualitet, fekk eg opplyst at tilhøva var dei same

som dei var då den artikkelen stod i Sogn Avis, og eg stilte

spørsmålet. Kva som er gale, veit eg ikkje, men

med bakgrunn i det vil eg forfølgje saka vidare, og eg

håpar at statsråden òg kontrollerer at

det svaret ho gav her, er rett.

