  Eg tillèt meg å stille følgjande
spørsmål til olje- og energiministeren:

«Gjennom NRK radio måndag
2. november 1998 vart det kjent at Statnett SF vil auke nettariffane
med 40 pst. frå og med 1999, og at NVE hadde godkjent dei
nye tariffane.

Kva er grunnen til denne formidable prisauken?»

  Eg takkar statsråden for svaret. 

At NVE ikkje har godkjent tariffane, tar eg
til etterretning, men gjennom NRK vart det sagt at NVE hadde godkjent
tariffane. Det var slik eg fann opplysningane. 

Men jamvel om prisauken er teken ut over to år,
er det like fullt 40 pst. vekst i prisen på krafttransporten
for vanlege forbrukarar og storforbrukarar. For storforbrukarar
i næringslivet kan dette utgjere store beløp,
f.eks. vert det for Hydro sine anlegg på Sunndalsøra
ca. 3 mill. kr i meirkostnader, og eg høyrde òg
på lokalradioen at tilsvarande kostnader for Hydro Årdal
var ca. 4 mill. kr. Dette er næringar som i realiteten
arbeider i vanskelege marknader, og der prisauken på kort
sikt kan bety noko når det gjeld å kunne planlegge
på lang sikt.

Mitt tilleggsspørsmål er:
Kva vil statsråden gjere for at forbrukarane kan føle
seg trygge for at ikkje tilsvarande prisauke vil verte pålagd
i framtida?

  Bakgrunnen for tilleggsspørsmålet
mitt var det svaret som statsråden gav, der ho sa at over
tid skal rekneskapen i sentralnettet gå i balanse, for
då må ein kunne ha forventingar om at ein grip
inn og ser på kva ein kan gjere dersom ein ikkje kan ha
meir realistiske prognosar når det gjeld nettet sine prisar
i framtida.

Statnett er eit monopol for transport i sentralnettet,
og at rekneskapen skal gå i balanse, er veldig viktig.
Men samstundes ser vi òg at Regjeringa nyttar seg av å ta
utbytte, f.eks. i Gul bok berre med 157 mill. kr, men justert opp
med 125 mill. kr. Det er eit formidabelt utbytte òg for
Statnett, og eg reknar med at det er vanskeleg for forbrukarane å sjå at
desse midlane ikkje kjem frå prinsippet om at rekneskapen
skal gå i balanse, og at ein ikkje skal bruke meir pengar
i Statnett sitt overføringssystem enn det det kostar den
enkelte forbrukar.

