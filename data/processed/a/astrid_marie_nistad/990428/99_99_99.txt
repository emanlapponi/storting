  Eg vil gjerne stille følgjande spørsmål

til justisministeren:

«Norsk Narkotikapolitiforening har

i brev til justiskomiteen gjort kjent at Politihøgskolen,

med bakgrunn i budsjettreduksjon, har kansellert alle narkotikakurs

i 1999.

Er statsråden kjent med dette, og

kva kan gjerast for å få sett i gang etterutdanning

for polititenestemenn på dette høgt prioriterte

området frå Stortinget?»

  Eg takkar statsråden for svaret. 

Eg la merke til at han ikkje ville ta noko

initiativ overfor Politihøgskulens leiing og administrasjon

når det gjeld å sette i gang meir etterutdanning

for politiet på dette området. Det er leit fordi

vi alle er opptekne av at ein må slå fort ned

på narkotikakriminaliteten. Det er òg eit faktum at

denne kriminaliteten breier seg utover landet, og at langt fleire

innanfor politiet burde ha utdanning og kompetanse til å kunne

sjå ting og kunne slå tidleg ned på dette

problemet. Så eg lurer på om ikkje statsråden

bør sjå litt meir på kva vi kan få gjort

her, fordi det som er tilbodet i dag, er frivillige kurs gjennom

Norsk Narkotikapolitiforening, som heller ikkje får noko

statleg tilskot. På eit så viktig område

som dette meiner eg at staten bør ta ansvar for å halde

oppe etterutdanninga av politiet.

  Eg hadde ikkje tenkt å ta noko oppfølgingsspørsmål,

men eg vil gjerne rose statsråden for at han legg ansvar

på dei som skal ha ansvar. Det synest eg er heilt riktig.

Folk skjønar på den måten at ein skal

gjere den jobben ein skal gjere. 

Det er eit overordna ønske frå Stortinget

at vi prioriterer opplæring og arbeid for å redusere

narkotikastraumen til Noreg og den kriminaliteten som følgjer

med. Difor er det òg viktig at dei som har ansvar, vert

godt instruerte i tråd med dei forventningane som myndigheitene

har til dei.





                

  Eg vil stille følgjande spørsmål

til justisministeren:

«Den norske ordninga med forliksråd

er i strid med Den europeiske menneskerettskonvensjonen, hevdar

 forskar Line Ravlo.

Kva er statsråden si vurdering?»

  Eg er veldig glad for den vurderinga som statsråden

har gjort.

Som lekkvinne har eg i realiteten kome fram

til det same resultatet. Difor finn eg at det er godt at vi kan

halde fram med den norske ordninga med forliksråd, som

er ei demokratisk og god ordning, der ein vel inn folk som kan ha

nærleik til problema, og som folk har tillit til.

Når vi ser på kva forliksråda

behandlar på eit år, frå 100 000

til opptil 300 000 saker, skjønar vi at dette

er ein god måte å avlaste øvrige domstolar

på, og eg takkar igjen statsråden for den vurderinga

som er gjord. 

På denne måten kan vi sjå oss

ferdig med dette spørsmålet her i Stortinget.





                

