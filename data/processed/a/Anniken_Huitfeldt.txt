 Tusen takk til lederen. Jeg setter pris på denne anledninga til å redegjøre for det som er min befatning med de sakene som komiteen har til høring i dag.


 Når det gjelder ytelsesforvaltningen og at det var en del ting som ikke fungerte på det området, så var jo dette noe vi hadde fokus på hele tiden. Vi så det slik og analyserte det slik at når søknader ble levert inn elektronisk, så var det mindre feil enn når de ble behandlet manuelt, og det styrket da behovet for å foreta en IKT-modernisering.


 Det som lå til grunn for Stortingets vedtak, var kvalitetssikringsrapporten. Den slo ganske ettertrykkelig fast at dette var stort og utfordrende, og at det hele tida måtte settes i verk risikoreduserende tiltak, som vi måtte følge opp i det videre arbeidet. Det var i stor grad det som ble gjort, da vi ba om status for gjennomføring, i tråd med Stortingets vedtak om at det skulle leveres en uførereform 1. januar 2015. Så det som var viktig for meg, var at vi hele tida fikk en oppdatering om prosjektet. Vi fikk først en beskjed om at det var en noe tregere framgang i prosjektet enn det som man hadde antatt. Så var det et møte mellom etaten og embetsverket i Arbeidsdepartementet, hvor man ga en del kritiske vurderinger. Så fikk jeg på kontaktmøtet – som var et av de faste møtepunktene mellom meg som statsråd og Nav som etat – vite at de ville foreta en analyse av om de kunne nå det som var Stortingets vedtak, nemlig at uførereformen skulle tre i kraft den 1. januar 2015.


 Det har jeg sett på i ettertid: Burde vi ha utsatt noe? Men det jeg ble informert om, var at det ikke var snakk om en liten utsettelse av uførereformen. Jeg har ikke noe papir her som understreker hvor lang tid det kunne vært snakk om, men det kunne vært et–to år. Dette var kombinert med en stor usikkerhet, fordi uføresystemet hadde mer til felles med pensjonssystemet. Det var mye mer som var felles mellom de to ytelsene.


 Da må man jo sammenlikne med IKT-prosjekter innenfor annen offentlig virksomhet, og når man ser på det også på andre områder over tid, er det vesentlige svakheter i det kvalitetssikringssystemet vi har. Men jeg vil også si at det har vel kanskje vært en tendens til å undervurdere hvor komplisert det er å etablere et slikt system. Dette er det kvalitetssikringssystemet for IKT som jeg har vært ansvarlig for som statsråd. Tidligere har jeg vært ansvarlig for helt andre typer kvalitetssikringssystemer, som har vært mer byggtekniske, og det er klart at da har det vært mer oversiktlig enn i dette tilfellet. Så jeg tror man må lære av det som oppsto underveis med IKT Nav, også sett i forhold til andre IKT-prosjekter som er satt i gang i statlige virksomheter.


 Det var ingen hemmelig beslutning som ble tatt om at vi bygde uføresystemet på pensjonssystemet. Jeg fikk et spørsmål fra Stortinget i august, fra Torbjørn Røe Isaksen, som den gang var opposisjonspolitiker, og jeg svarte da – jeg har ordlyden her – at vi hadde lagt om og bygde på pensjonssystemet, så det var ikke noe som vi på noen som helst slags måte forsøkte å holde hemmelig. Det som var viktig for meg, var å gi en helhetlig analyse av de økonomiske konsekvensene av dette for Prop. 1 S for 2014–2015. Dette var ikke hemmelig, og det ble ikke holdt hemmelig, på et spørsmål fra en stortingsrepresentant, svarte jeg i brevs form om den beslutninga jeg hadde tatt.


 Det jeg syns har vært vanskelig når jeg har fulgt denne høringa, er konsulentbruken. Det har vært et kritisk blikk på konsulentbruk, og det er viktig innenfor statlig virksomhet. Men det å kontrollere et IKT-system er for en statsråd relativt komplisert. Da må man nødvendigvis bruke en annen type konsulenter og en annen type ekstern kompetanse. Hvis jeg skal se på dette i ettertid: Hadde jeg den rette kompetansen? Det var veldig vanskelig for meg å ha oversikt over det. Men det var viktig for meg også å si: Har vi annen kompetanse? Har vi en annen type kompetanse, som kan stille spørsmål ved den kompetansen som Nav bruker? Og det ble kjøpt inn konsulenter som også skulle kontrollere konsulentene.


 Først og fremst var det jo ganske store forventninger knyttet til Nav-reformen. Det er jo ofte slik når man setter i gang en stor offentlig reform, at i begynnelsen er den svaret på alt som er galt, hvordan man skal løse det, og etter hvert blir den årsaken til veldig mange av de problemene som er oppstått. Men det er klart at vi som politikere stilte veldig store krav til Nav og bidro til å oppskalere en del forventninger.


 Det er klart at jeg spurte mye om dette, men det jeg fikk som svar, var jo at dette var gjennomgått med et kvalitetssikringssystem fra Finansdepartementet. Det har sikkert svakheter, men det er det beste vi har, og i det står det at det er risiko knyttet til prosjektet. Det har vi gått til Stortinget med og bedt om penger på bakgrunn av. Så det at det var mer til felles mellom uføresystemet og pensjonssystemet, var noe jeg fikk ganske sent informasjon om. Det de sa, var at det var mer felles ved disse systemene, og det var veldig mange personer som gikk på uføretrygd som skulle over i pensjonssystemet, så her var det mer felles. Men det var i hvert fall den forklaringa jeg fikk på hvorfor det var langt vanskeligere å etablere en helt ny vedtaksmodell. Og dersom man etablerte en helt ny vedtaksmodell, med uføretrygden i bånn, så ville den ikke ha så mye til felles med de andre områdene, de andre ytelsesområdene, som etter hvert skulle bygges opp.


 Mannen min jobber med det.


 Jeg har ikke selv jobbet i en slik bedrift. Jeg har jobbet som forsker.


 Det var slik at dette var direktørens ansvar, men jeg ble informert om det, slik at jeg hadde jo mulighet til å stoppe det som var beslutninga omkring endringer i IKT-systemet våren 2013.


 Jeg var ikke involvert i diskusjonen om kontraktstrategi.


 Det er klart at det er et politisk ansvar, men på dette området var det jo slik at risikoene ved prosjektet var meget grundig belyst for Stortinget, både i kvalitetssikringa, i budsjettproposisjonen da de første pengene kom, og også i neste budsjettproposisjon, slik at Stortinget var hele tiden informert om de risikoene som var knyttet til dette prosjektet.


 Det er jo helt åpenbart at det som lå til grunn for dette prosjektet, var at man skulle drive risikostyring hele tida. Det lå også til grunn for den informasjonen som jeg fikk fra Nav, og det lå også til grunn for at man måtte gjennomføre en ny analyse av om man kunne nå Stortingets mål om å nå uførereformen 1. januar 2015, slik at de risikoreduserende tiltakene som sto i Stortingets vedtak, ble fulgt hele tida.


 Ikke om hver enkelt konsulent.


 Men det er jo klart at når man har leveranse på et IKT-prosjekt, så har man også behov for motekspertise som impliserer konsulenter.


 Jeg kan ikke svare i detalj på det spørsmålet.


 Jo, jeg er relativt interessert i IKT innenfor offentlig forvaltning.


 Det har vært en veldig viktig del av de vurderingene som ble foretatt – om man kunne kjøpe hyllevare fra andre land, om man bare kunne overføre det til Norge. Det ble også vurdert som en del av kvalitetssikringa, og det ble vurdert av departementet.


 Men da forutsetter du jo at dette er et IT-system uten en vedtaksmodul. Det som er en veldig forskjell, er at dette ikke bare en web-løsning, men et system som faktisk skal fatte et forvaltningsvedtak. Det er dette som skiller et norsk og et svensk trygdesystem: Vi har rett og slett helt forskjellige regelverk, noe som også er grunnlaget for at man måtte flytte uførereformen over til pensjonssystemet, fordi man så at regelverkene hadde mer til felles.


 Bare at dette er svært kompliserte systemer – det vil jeg for det første understreke.


 Jo, man bruker eksterne kvalitetssikrere både for at det skal være avstand til dem som tar beslutningene, og for å kjøpe inn den ekspertisen som er nødvendig for å vurdere prosjektet.


 Ja, jeg ble informert om at direktøren hadde tatt en beslutning, jeg tror det var 26. juni i 2013. Da hadde jeg politisk en mulighet til å stoppe det – det har man jo som statsråd – men jeg sluttet meg til den vurderinga og den beslutninga han hadde foretatt. Jeg ble i kontaktmøtet 5. juni informert om at de ville foreta en gjennomgang av muligheten for å nå målet om uførereform 1. januar 2015. Det var en vanskelig beslutning, men det som var avgjørende for meg, var å nå målet om uførereform 1. januar 2015. Hvis man ikke nådde det målet, ville man ikke ha oppnådd det som var det viktigste i Stortingets vedtak. Da ville veldig mye av det som etaten var «gearet» inn på, nemlig å få flere uføre til å kombinere med noe arbeid, bli ikke bare litt, men kraftig forsinket.


 Det står vel det samme i Stortingets vedtak om oppstart av uførereformen som det står i tildelingsbrevet til Nav, med anbefalt oppstart 1. januar 2015. De fikk det samme signalet fra Stortinget som det de fikk i tildelingsbrevet.


 Jeg ble ikke informert om alle kontrakter som ble inngått med …


 Det er klart vi var kritiske til kontrakter og måten de ble gjennomgått og fullført på.


 I det ligger det at man hele tida, når det gjaldt IKT-systemet, hvor det står om dette med risikostyring – det er det som står i KS1-rapporten, at det skal drives risikostyring av IKT-Nav-prosjektet – skal ha en kritisk, løpende oppdatering av om man når delmålene. Man følte ganske tett om leveransene fulgte en bestemt tidsplan, og om man ville nå det som var målet.


 Tidsmessig, økonomisk og om det som var helt sentralt for dette prosjektet, ble gjennomført, nemlig hensynet til personvern og at det skulle være riktige beslutninger som tas.


 Det var jo veldig sentralt, for hvis man fikk flere vedtak innenfor IKT, kunne de ansatte i Nav konsentrere seg om det som var hensikten med Nav-reformen: å følge opp folk. Så det var helt nødvendig for å nå mange av de målene som lå inne, også på ledelsessida, overfor brukere, at flere ting kunne gjøres elektronisk.


 Du var veldig sjølkritisk på det som jeg forsto var hovedpoenget med Nav-reformen, nemlig at en skulle ha flere ut i arbeid – ikke minst at de med en delvis arbeidsevne skulle ha en mulighet til å delta i arbeidslivet med sin arbeidsevne, og at det er på den delen som går på arbeidsformidling og arbeidsdeling i Nav, at resultatene er for svake i forhold til det du politisk ville ha ut av det. Er det rett forstått?


 Ja, vi har ikke nådd målene i Nav-reformen når det gjelder å få flere fra trygd over i arbeid. Der er det et godt stykke igjen.


 Jeg ville kanskje ikke sagt det på den måten hvis jeg skulle beskrive det selv, men det er klart at vi hadde veldig store forventninger til Nav-reformen. Det var flere regjeringer som var ansvarlig for den. Vedtaket ble fattet av Bondevik II-regjeringen og fulgt opp av Stoltenberg-regjeringen. Så det var veldig mange partier på Stortinget som var involvert i de ambisjonene som vi hadde for Nav. Men det er jo typisk for både denne reformen, for sykehusreformen, da vi overførte det til statlig virksomhet, og for Reform 94 for å få flere til å ta yrkesfaglig utdanning, flere til å ta fagbrev, at det ikke har vært samsvar mellom det som har vært de politiske målene, og det som har vært resultatet. Så vi har jo en klokkertro på at organisatoriske endringer løser kvalitative utfordringer, og det er et problem her og med veldig mange andre offentlige reformer også.


 Nå tar jeg ikke helt kostnaden på Nasjonalmuseet over bordet – det har jeg ikke forberedt meg på. Men det er klart at det også var relativt stort.


 Det er jo ulike teorier om hvordan man skal styre en underliggende virksomhet. Det er også slik at det var viktig for meg i etatstyringen at det skulle skje i linja, dvs. at representanter for departementet også var til stede når vi foretok etatstyring.


 Lystad hadde vi jevnlig kontaktmøter med, hvor jeg ble informert om framdriften i IKT i Nav. Så var det også slik at departementsråden og arbeids- og velferdsavdelingen i departementet hadde jevnlige møter.


 Jeg ble informert om at det var noe risiko knyttet til prosjektet – jeg skal bare se på den tidstabellen jeg har liggende her …


 Vi stanset jo ikke prosjektet. Vi var opptatt av å følge det som var målet, nemlig å bygge uførereformen på en tryggere plattform, og det var pensjonssystemet. Så det var for å få framdrift på uføretrygden og en elektronisk løsning for dette at direktøren bestemte seg – og jeg ga min tilslutning til – for å flytte det som var grunnlaget i et nytt system, over på det som var et tryggere system, nemlig pensjonssystemet.


 Det hadde vi ikke kalkyle på da. Da var jeg opptatt av å si at dette må det gjøres utredninger av. Det ble også gjort fram til arbeidet med proposisjonen til Stortinget, Prop. 1S. Men jeg hadde ikke et økonomisk grunnlag på det tidspunktet. Jeg ba om det, men det kunne jeg ikke få.


 Det jeg har lært om dette prosjektet i ettertid, er vel at kostnadsoverskridelsene kunne ha blitt vesentlig høyere hvis vi ikke hadde tatt den beslutningen som ble tatt, og at det var stor økonomisk risiko knyttet til å fortsette. Jeg fikk ikke summene på bordet, men jeg ble stilt overfor et valg som ble tatt av arbeids- og velferdsdirektøren, som jeg sluttet meg til, om at den økonomiske kostnaden kunne blitt vesentlig større dersom man hadde bygd på et nytt system.


 Det er to sider ved det spørsmålet du stiller. Det ene er knyttet til IT-prosjekter i offentlig regi. Der tror jeg man har en del å lære av dette prosjektet, som er stort og omfattende med stor risiko. Så det kan få overføringseffekt til andre IT-prosjekter, også videre i arbeidet med en elektronisk modernisering av Nav.


 Jeg vil jo si at dette først og fremst er et politisk overordnet ansvar. Det er klart at på noen områder har vi jo også stilt motstridende krav som politikere. Kan jeg nevne noen eksempler på det? Vi sier vi skal stille sterkere krav til at folk skal ut i arbeidslivet. Så sier de til meg på et Nav-kontor at hvis du mener det, må jeg tvinge flere til å flytte, og vi ser at dere stiller veldig sterke, generelle krav, men straks dette får konsekvenser for den enkelte mottaker, den enkelte arbeidssøker, så snur dere på femøringen – det var ikke med direkte adresse til meg, men rent generelt – da ønsker dere ikke at vi gjennomfører den typen vedtak.


 At vi har et …


 Vi har et relativt tilfredsstillende system når det gjelder pensjon. Det er feil der også, men at det er relativt tilfredsstillende …


 Ja, og derfor ble jo dette systemet satt i gang, som ikke har gått etter planen, men hvor vi får sikret dette på uføreområdet, fordi vi bruker det allerede etablerte pensjonssystemet. Så her får man framgang. Man har også fått noe framgang når det gjelder innsyn i egen sak.


 Ja, jeg har et relativt godt referat fra det møtet som var med arbeids- og velferdsdirektøren 27. juni. Jeg var ikke til stede på det møtet, men jeg ble informert om det. På det tidspunktet ble jeg informert om at for å nå målet i uførereformen måtte man bygge på pensjonssystemets vedtaksmodell, at vedtakskomponentene for uføretrygd skulle utvikles i dagens pensjonsløsning, og at situasjonen for det videre prosjektet skulle utredes med tanke på rapport i Stortinget i forbindelse med Prop.1S.


 Jeg mener at mange av målene i Nav-reformen ikke er nådd, men når det gjelder de nye som handler om arbeidsavklaringspenger, har det blitt noe bedre. Men det handler om oppfølging av den enkelte, det handler om nok tiltaksplasser for dem som er utenfor arbeidslivet.


