 Det er relativt alvorlige ting vi snakker om når vi snakker om folkehelsen, og faren for å få svekket folkehelsen. Det var jo også et viktig tema i går. 

Jeg synes det er relativt oppsiktsvekkende det som nå sies. Her har også Statens helsetilsyn kommet med sin anbefaling om noe så alvorlig som fremtiden for norsk helse. Den ene grunnen til at de har gjort det, er mangel på kunnskap og kompetanse om folkehelsen, og den andre grunnen er nærmest at man blir med i en komite i EU. Er det virkelig slik å oppfatte?

 Ja, hvis man ser det bare litt sånn skjematisk, er det vel to hovedveier til at norske forbrukere skal kunne kjøpe animalske produkter fra EU i framtida. Det ene er jo import av bearbeidede varer, altså at man får ferdigprodukter inn til Norge. I så fall vil jo de varene bli produsert av næringsmiddelindustrien i Europa. Og slik jeg har skjønt det, har jo regelverket nå, med krav til hygiene og kontroll osv. i næringsmiddeltilsyn i Europa og i Norge, blitt harmonisert, og vi har måttet gjennomføre ganske store investeringer for å komme opp på europeisk nivå. Dermed så bør jo norsk næringsmiddelindustri kunne kjenne de kravene som også europeisk næringsmiddelindustri står overfor i produksjon av mat. Kan dere ut fra den kjennskapen si noe om en slik risikovurdering knyttet til import av ferdigbearbeidede produkter? 

 Vi har relativt liten kjøttimport fra EU. Jeg tror tallet jeg har fra 1997 er ca. 7 000 tonn. Kan du si hvor mye av de 7 000 tonn kjøtt som importeres til norsk næringsmiddelindustri, som er ferdigvarer?

