 Takk for det. 

 Hvis jeg kan fortsette med å spørre forsvarssjefen og gå til den andre hovedproblemstillingen: Jeg oppfattet det slik at du ganske klart og tydelig sa at man her har sett på enkeltelementer når man i Riksrevisjonens rapport har vurdert opp og ned når det gjelder operativ evne, mens det overordnede bildet er at vi i forhold til utgangspunktet, 2001, i dag har et forsvar som har en betydelig forbedret operativ evne. 

 Ja, du må nesten si det – ellers kommer det ikke med i referatet! 

 Jeg har nesten lyst til å spørre: Er det mulig at forsvarssjefen framover tydeliggjør det overordnede i sine rapporter, slik at ikke den type misforståelser skapes i framtidige riksrevisjonsrapporter? Det er mer et ønske enn et spørsmål. 

 Så skal vi gå til forsvarsministeren. 

 Når det gjelder FLO, redegjorde statsråden for det som også står i budsjettet, om de endringer man planlegger. Føler man nå at man har en dimensjonering på FLO som er i tråd med det som er behovet? Og, kanskje enda viktigere, er kompetansen nå blitt gjenopprettet? For det ble vel sagt også av forsvarssjefen i hans innledning at man i starten skulle trekke nedbemanningen i FLO. Dermed forsvant det ut litt av den kompetansen man kanskje skulle beholdt. 

 Leder, jeg synes denne saken i utgangspunktet var godt opplyst, og den er blitt enda mer opplyst gjennom innledningen her, så jeg tror ikke jeg skal tvære dette ut lenger med flere spørsmål. 

 Takk for det, leder. 

 Så var det det som det ble spurt om, denne utskiftningen. Jeg håper forsvarskomiteen har bedre innsikt enn denne komiteen i at det ikke er sånn at man seiler inn fregatten, og så overtar den for den gamle. Hvor lang tid tar det å gjøre en fregatt f.eks. operativ? 

 Aker sier i sitt brev til komiteen at selv om avtalene hadde blitt gjenstand for behandling på generalforsamling i Aker Solutions ASA, slik det nå blir, ville det vært en styresak og ikke en eiersak i Aker Holding. Er det enighet mellom staten og Aker om den forståelsen? 

 Hvilke fullmakter har Berit Kjøll på vegne av staten som styremedlem i Aker Holding? 

 Så det ansvaret som er nedfelt i styreinstruksen om en særskilt oppgave som bindeledd til sine respektive eiere, innebærer ikke etter statens syn noen endringer på prinsippet når det gjelder å informere og forankre ting hos store eiere? 

 Det er tydelig ulik forståelse mellom Aker, ifølge det brevet vi har fått, og staten på det punktet. Har denne ulike forståelsen av styremedlemmenes rolle dukket opp tidligere i noen av de selskapene som staten er involvert i som eier? 

 Har Saab og Investor den samme forståelse som staten når det gjelder prosessen i denne saken? 

 Staten har varslet at den vil stemme for transaksjonene på den kommende generalforsamlingen. Det har så vidt jeg har registrert, dels blitt kritisert og dels blitt latterliggjort fra ulike hold. Hender det noen gang at staten går inn i en generalforsamling hvor den er en betydelig eier, uten å avklare hvordan man vil stemme i en sak av så stor betydning for et selskap som det vi her snakker om? 

 Jeg har litt lyst til å fortsette der Øystein Djupedal slapp, om det moralske aspektet. Jeg forstår at begrepet «moral» ikke har vært noe framtredende tema i diskusjonen i etterkant, men i aksjonæravtalen står det noe som vi vel må kalle en aktsomhetsklausul, at departementet, Saab og Investor vil støtte Aker og Aker Kværners felles aktivitet, uavhengig av det felles eierskapet, men at Aker skal påse at slike felles aktiviteter ikke er i strid med henholdsvis departementets, Saabs eller Investors eierinteresser. Kan vi si at Aker har overholdt denne aktsomhetsklausulen når de har valgt den framgangsmåten som de opprinnelig gjorde i denne saken? 

 Det er det som ligger i den aktsomhetsklausulen, at man skal sjekke ut gjennom god kontakt med eierne? 

 I aksjonæravtalens punkt 4.5 (i), om vetorett i styret, heter det at nærstående transaksjoner mellom Aker Kværner og noen av aksjeeierne krever vedtak av Aker Kværners – eller Aker Solutions’, som det heter nå – generalforsamling i henhold til lov om allmennaksjeselskaper § 3-8. Ligger det her en uenighet om tolkningen av denne lovparagrafen til grunn for at man har valgt å kjøre dette i datterselskapet og altså kanskje juridisk formelt sett har muligheter til å unngå generalforsamlingen i ASA-selskapet? 

 Hvis det er tid til et spørsmål til, vil Berit Brørby bruke den tiden. 

 Da tror jeg ikke vi har flere spørsmål. 

 Jeg vil litt tilbake til det som departementsråden sa i forbindelse med referatet fra eiermøtet 13. mars – bare så jeg er sikker på at jeg forstod det riktig, for man avbrøt og snakket i munnen på hverandre i den sekvensen. 

 Takk for det, leder. 

 Du redegjorde i innledningen for at man benyttet mye ekstern ekspertise og finansielle rådgivere i forhandlingene og innhentet ulike vurderinger om aksjeprisen fra analytikervurderinger, men at det altså ikke ble gjennomført en due diligence. Er det i tråd med den type transaksjoner fra departementets side? 

 Da tror jeg ikke jeg har flere spørsmål. De jeg hadde, ble dekket av Øystein Djupedals utspørring. 

 Takk, leder. 

 Jeg tror ikke jeg har flere spørsmål, leder. 

 Statsråden har henvist til at når man er i en eneleverandørsituasjon, så er det en kontraktsrevisjon. Kan hun si litt mer om prosedyrene som gjør at man da er sikker på at det gis en såkalt riktig pris, og at fortjenestemarginene ikke er over det som man kan akseptere? 

 Takk, leder! 

 Du har nevnt at dere har hatt fire saker som ikke førte fram. Jeg oppfattet det slik at leverandøren ikke fikk medhold i utestengelse. 

 La oss bare få det oppklart: Betyr det at dette er fire saker hvor det ikke er oppdragsgiver som har utestengt, og den utestengte som har klaget, men at det er eventuelle konkurrenter som har … 

 Ja vel. Ok. 

 Takk for det. Det eksisterer to sett kontrakter, eller fakturaer, fra underleverandøren i denne saken, hvorav den ene er på en tredjedel av den andre. Hva er forklaringen på at det er to sett og et så stort gap? 

 Deler av dette er jo produsert utenfor landets grenser. Hvilken av de to kontraktene er det som Tollvesenet har fått? Er det den med lavest sum eller den med høyest sum? 

 Ja, men hvordan er det mulig, hvis man på papiret endrer summen på det som importeres? 

 Hvorfor er denne utestengelsen ikke klaget inn for KOFA? 

 Et siste spørsmål. Når det gjelder eneleverandørsituasjonen, mener dere, sånn som du har forklart det, at det ikke var tilfellet – det var en åpen anbudsrunde, og dere vant den og førte det videre. Men statsråden refererte til et brev fra 9. februar 2004, hvis jeg noterte riktig, til daværende statsråd Devold, hvor det ifølge statsråden er åpenbart at firmaet har erkjent, eller innsett, eller hvilket uttrykk man skal bruke, at man i dette tilfellet var i en eneleverandørsituasjon, og at man hadde en kontraktsgjennomgåelse på det grunnlaget. 

 Det går jo klart og tydelig fram at dere mener at det ikke er noe grunnlag for at dere ikke skal kunne være tilbydere til Forsvaret. I din innledning, Myrvang, sa du likevel at hvis Forsvarsdepartementet vil legge vekk prestisje, skal vi finne en løsning. Jeg hører da at det er et eller annet dere kan bidra med for å finne en løsning, og jeg er litt nysgjerrig på hva det er, når dere mener at dere til de grader er feilbehandlet. 

 Takk for det!

For å fortsette der Ola T. Lånke avsluttet, med informasjon i forhold til Stortinget: Nå finnes det jo noen formaliteter rundt når Stortinget er informert eller ikke. Kan du si litt om i hvilken grad forsvarskomiteen har vært kjent med disse problemstillingene, enten gjennom informasjon som er gitt av statsråden, eller ved at komiteen har vært i Afghanistan, osv.?

Kan du si lite grann om et annet tema, som i hvert fall var inne i mediedebatten rundt redegjørelsen tidlig i høst, og det er det som går på utstyret, særlig disse kjøretøyene? De har en blanding av pansrede og ikke-pansrede kjøretøy. Kan du si litt om hvordan det hører med i det samlede bildet av sikkerheten for styrkene?

Du har vært inne på det i redegjørelsen, og kanskje i svarene, men bare for å være helt tydelig på dette med legedekningen i Meymaneh har det altså, så vidt jeg forstår, vært slik at det alltid har vært leger der, men det kan ha manglet enten kirurg eller anestesilege. Er det riktig forstått?

Et siste spørsmål:

 Takk for det. Jeg vil tilbake til starten i Meymaneh, så vidt jeg forstår i juni 2004. Utfra det vi har fått oversendt fra statsråden, snakkes det om at den nåværende løsningen bygger på forsvarssjefens operative krav gitt i mai 2005.

 Dette at man ikke fyller NATO-kravene, for å si det slik, på grunn av avstander og slike ting i Afghanistan, er det noe som er spesielt bare der Norge er, nord i Afghanistan, eller er det situasjonen andre steder i Afghanistan, hvor andre land har styrker?

 Til avtalen med Rosén: Du har forklart at man holdt tanken om studiepermisjon varm, så vidt jeg forstår, og at den også kunne gå over i en avslutning av arbeidet, at det var utgangspunktet – noe Rosén tok opp. Så er det dette spørsmålet som også var berørt under utspørringen med statsråden, om taushetspunktet i avtalen.

 Den uttalelsen i media i mai, hvor han altså sier at han ikke ville sendt sin sønn til Afghanistan, betrakter du det som et brudd på det punktet i avtalen?

 Nei, jeg tenkte på den i mai.

 Takk. Da tror jeg ikke at jeg har flere spørsmål.

 Takk.

 Du sa i din innledning at du hadde forventet at det kirurgiske teamet i Meymaneh ble trukket tilbake samtidig med feltsykehuset. Hva var bakgrunnen for at du hadde en forventning eller en tro eller en antakelse om det?

 Men det lå ikke noen signaler fra forsvarssjefen om at det var en aktuell løsning, gjorde det det?

 Bakgrunnen for at du trodde at det kirurgiske teamet skulle trekkes tilbake sammen med sykehuset.

 Akkurat.

 Kan du forstå at det kan være litt vanskelig å, hva skal jeg si, kjøpe din framstilling? At du ble fortvilet, det er nå en opplevelse, men at man etter å ha hatt et par uker, før man fikk det første utkastet på bordet, etter å ha hatt noen dager – vi har diskutert om det er en uke, i hvert fall fem dager – og vært i dialog, at du fortsatt da undertegner det du kaller en fratredelsesavtale, at det tidsspennet ikke skulle gi deg mulighet til å tenke deg om og si nei til å undertegne fratredelsesavtalen?

 Det var et intervju i Aftenposten med Johan Wroldsen, som du også i samme intervjuet viser til – slik jeg opplevde det – gav deg støtte, hvor han sier at hans opplevelse var at du var fornøyd da du hadde undertegnet avtalen.

 Ja, da er vel tiden ute.

Ja takk.

 Jo, men rådet som er gitt fra saniteten, er jo det som er tatt til følge. Og da er det jo vanskelig å forstå at man kan bruke uttrykk som «overhodet ikke blitt hørt».

 Takk for det, leder. 

 De manglene som er avdekket - man snakker ikke da om de manglene som må ha skjedd under hendelsene, men om de mangler som man har avdekket i planverket? 

 Ola T. Lånke var inne på spørsmålet om den sivile profilen og valg av innkvarteringssted. Hvis man hadde valgt innkvartering på KAIA, altså en militær innkvartering på flyplassen, hvor ville de møtene som man skulle ha, f.eks. det møtet man satt i på Serena hotell, som vel var med en NGO, finne sted? Ville det vært holdt på KAIA, eller ville det vært holdt et annet sted? Kan du eventuelt ha noen formening om hvor? 

 Noe av det mest krevende i kontrollkomiteens oppgave er jo det som utenriksministeren startet med, nemlig å prøve å sette seg inn i situasjonen slik den var der og da. Du innledet med at man oppfattet det slik at man var i livsfare. Man var i kjelleren, men hadde stadige avbrytelser. Kan du si litt mer om hvorvidt dere, etter at dere var kommet i kjelleren, hadde ro, eller om det også der var usikkerhet og avbrytelser? 

 Da har ikke jeg flere spørsmål. 

 Takk for det, leder. 

 Jeg forstår det slik at forsvarsministeren bor på KAIA når hun er i Kabul. Men har det hendt, eller er det tenkelig, at de møter man skal ha, også holdes på KAIA? Og hvis forsvarsministeren skal holde en middag, ville den kunne holdes på KAIA, eller må man da benytte seg av fasilitetene i Kabul, enten det er ambassadens fasiliteter eller hotell Serena eller eventuelt andre? 

 Når forsvarsministeren har besøkt Afghanistan, går jeg ut fra at hun også har med seg medfølgende presse, eller at det i hvert fall er gitt mulighet for det. Gis de tilbud om å bo på KAIA, eller må de innkvarteres et annet sted? 

 Da har jeg et spørsmål til justisministeren. 

 Har justisministeren, eller eventuelt noen av dem som er med, noen gang opplevd at en statsråd som har nærbeskyttelse av livvakter, enten det er her hjemme eller på besøk i utlandet, har gått på tvers av det råd som livvaktene har gitt - enten det er å ikke bevege seg et sted, eller det er å måtte bevege seg et sted? 

 Da har jeg ikke flere spørsmål. 

 Da Carl I. Hagen hadde sitt avsluttende spørsmål og sitt avsluttende resonnement, la han inn den premiss at hvis man hadde valgt en såkalt militær profil på dette besøket, altså valgt å bo på KAIA, ville man ikke ha befunnet seg på Serena hotell da angrepet kom. Men jeg forstod forsvarsministeren dit hen at det er høyst uvanlig at man har møter på KAIA. For så vidt spør jeg bare om du kan bekrefte at den forståelsen er riktig - om man så hadde hatt dette møtet med NGO-en på Serena hotell eller et annet sted i Kabul, kan man selvsagt ikke vite. Det inntrykket som spørreren Carl I. Hagen forsøkte å skape, var at hvis man hadde valgt å bo på KAIA, så hadde man vært trygt og godt på KAIA under hele besøket. Jeg vil bare ha bekreftet at det er en misforståelse. 

 Jeg har et kort spørsmål til justisministeren om dette med nedgradering av en sikkerhetstrussel: Vil det ha noen ekstra verdi for en journalist, eller for så vidt en sivilist som ikke er sikkerhetsklarert, å kjenne detaljene i trusselen hvis han får en vurdering og et råd fra PST? 

 Takk for det. 

 Jeg har lyst til å takke Henden og Græsvik for den informasjonen de har gitt her i dag, og for det notatet som vi fikk fra Græsvik tidligere i dag - et notat som gav en veldig god oversikt over hendelsesforløpet, og som gav oss et innblikk i det dere opplevde, i tillegg til det vi har fått fra Utenriksdepartementet. 

 Da har jeg ikke flere spørsmål.

 Det er mer en refleksjon med hensyn til det vi har snakket om - altså å få mest mulig tilgang på informasjon for å kunne gjøre en selvstendig vurdering av sikkerhet, og ikke minst ha samme kunnskap om eventuelle evakueringsveier når det skjer noe. Det virker jo som man har en jobb å gjøre. 

 Takk for det. 

Takk for det, leder.

For å gå litt videre på dette med kommunikasjon med Reinås som førte til at han valgte å trekke seg før den ekstraordinære generalforsamlingen senere på høsten: Du sa i svaret til Foss at du syntes det var redelig å gi åpent uttrykk for den holdning som departementet da ville innta. Ble problemstillingen om framtidig tillit, for å bruke det uttrykket, reist av Reinås i møtet, eller ble den reist av deg?

Da har ikke jeg noen flere spørsmål, leder.

 Takk.

 Vurderte styret da man hadde den grundige diskusjonen, andre modeller? Jeg går ut fra at det kanskje var noen reaksjoner på noen av summene. Vurderte man andre modeller, altså å ta utgangspunkt i litt andre tidspunkter og se det i sammenheng med at man ville endre kravet om arbeidsplikt, reinvestering osv.?

 Kunne du si litt mer når det gjelder svaret ditt til Foss om den industrielle strategien og at misnøyen med den ble formidlet. Da svarte du: Ikke direkte – og at du hadde forsøkt å skille mellom næringsdepartement og eier. Betyr det at du føler at Næringsdepartementet hadde gitt uttrykk for det, men ikke i eierrollen – at Næringsdepartementet som departement kanskje ikke hadde gitt uttrykk for full tilslutning til den industrielle strategien, men at man ikke hadde gjort det i egenskap av rollen som eier?

 Ok.

 Det er i forlengelsen av det samme, at man altså ikke vred seg for å komme ut av avtalen, men for å finne en minst mulig angripelig løsning.

 Takk skal du ha, leder! 

 Under den forrige høringen var akkurat det forholdet at utenriksministeren var invitert av Karzai til å evakueres til presidentpalasset, nevnt, og da ble den tanken reist at hvis han hadde takket ja til det, kunne de tre livvaktene bli igjen på hotellet og hjelpe til med et eller annet. Kunne du kommentere en slik tanke?

 Mener du at utenriksministeren kunne beordret livvaktene til å bli igjen på hotellet hvis han drog til Karzai?

 Du sa nemlig i forrige runde at det ville være tjenesteforsømmelse å forlate VIP-en. 

 Sikkerhetsopplegget ble nevnt her. Du sa i innledningen din at man kunne tenke seg at man kunne ta et noe større ansvar enn bare for VIP-en - også å inkludere journalister som er med i følget. Dette hadde vi en runde på i forrige høring, med journalistene. Nå er situasjonen den at med unntak av de to som dessverre var i lobbyen da angrepet kom, har jo journalister en tendens til å oppsøke hendelsene og ikke løpe fra dem, selv om det er med risiko for eget liv. Men hvis man tenker seg å inkludere journalistene i følget i sikkerhetsopplegget - i den forstand at de f.eks. blir orientert om hvor tilfluktsrommet er, hva man gjør hvis det skjer noe - vil ikke forutsetningen for det være at de aksepterer ikke å skrive om det? Hvis dette stod på to sider i VG med grunnriss av hotellet og hvor man skulle, ville jo det være en sikkerhetsrisiko. Ville ikke det forutsette at man underlegger seg en taushetsplikt? 

 Jeg har i grunnen bare ett spørsmål. Det er: Du sier at man har kjørt etter boka, og det viste seg at det fungerte bra. Jeg går ut fra at det også har vært en oppfølging av livvaktene da de kom tilbake, i likhet med det vi hørte ble tilbudt både utenriksministeren og hans følge.

 Takk! Da har jeg ikke flere spørsmål, leder. 

 Spørsmålet er: Ble det på noe tidspunkt etter at man ble evakuert til sikkert rom, overhodet vurdert om man skulle prøve å evakuere hotellet før det hele var over, og den evakueringen som skjedde, skjedde? 

 Takk for det, leder. 

 Ok. Jeg går da ut fra at det i disse retningslinjene mot korrupsjon, og det systemet som er bygd opp, også er systemer som sikrer at det er en ensartet behandling ved alle ambassadene ved mistanke om korrupsjon. 

 Da har jeg ett spørsmål til, leder. 

 Ok. Det opplyses fra departementet i rapporten at det ikke kreves formell tilbakerapportering om hvorvidt pålegg i tildelingsbrevene er fulgt opp, men at føringene følges i dialog med ambassadene. Da har jeg et spørsmål. Hvordan sikrer man seg da at den enkeltes ambassades disposisjoner er sporbare og kan etterprøves?

 Da har ikke jeg flere spørsmål, leder. 

Takk for det, leder. Litt mer om denne strategidiskusjonen, som man altså i den generalforsamlingen som du ledet som administrasjonsminister, protokollerte at man ville føre videre. Var politisk ledelse, eller departementet, inne i den? Eller: Ble dette fulgt opp så lenge du var minister? Du var ikke det så lenge etterpå, men ble dette fulgt opp etterpå?

 Du sa i svaret til Inge Ryan at det var 98 pst. statlige – eller i hvert fall offentlige – leietakere inne i starten, og det var du godt fornøyd med. Det største, nær sagt, spranget i private leietakere skjedde jo da man kjøpte postgirobygget og renoverte det og fikk leietakere inn der. Det skjedde våren 2001. Var departementet på noen måte inne i vurderingene rundt kjøpet av det? I hvert fall i ettertid ser man at man kan ikke ha hatt statlige leietakere som har anmeldt behov for å fylle opp det bygget.

Da tror jeg ikke jeg har noen flere spørsmål.

 Takk for det.

Takk for det.

Og det utløste heller ingen spørsmål om hvorvidt man burde gå til Stortinget etter hvert som en tredjedel av de nye 300 000 m

Da er det i grunnen bare å spørre: Hvorfor fulgte man ikke opp saken fra kontrollkomiteen, som bad om en egen sak til Stortinget om Entra?

 Takk for det.

 Jeg har ett spørsmål til. Det som er veldig klart i merknadene fra en samlet komite i forbindelse med dannelsen av selskapet, er at man ikke skal engasjere seg i eiendomsutvikling som bare har til formål å stille lokaler til rådighet for private, altså at det ikke er en blanding. Det er kjent nå at Entra er engasjert i et hotellutviklingsprosjekt i Trondheim. Har statsråden noen synspunkter på om det kan sies å være innenfor eller utenfor det selskapet skal drive med?

 Takk for det!

 Så vil jeg spørre deg litt om den saken som utløste det at vi sitter her, salget av Cort Adelers gate 33 og Fritzners gate 12. Det framgår av dokumentasjonen at man ble kontaktet av CEC på vegne av noen interessenter. Hvorfor ble det i sin tid foretatt en kobling av salget av Cort Adelers gate 33 og Fritzners gate 12? Hvorfor ble de to koblet sammen?

 Da har jeg ett spørsmål til.

 Nei, jeg er mer opptatt av de heleide.

 Takk.

 Så viste det seg jo at den kjøpergruppen ikke kunne stille kapital, og det ble foretatt søk i markedet etter andre potensielle søkere, noe som ikke lyktes. Men hvorfor gjorde man ikke i den fasen en åpen utlysning, en avertering, av eiendommen? Vi så et fjernsynsprogram hvor det framstod noen som på det tidspunkt hevdet at de ville vært veldig interessert.

 De ble solgt, og så viste det seg at kjøpergruppen ikke kunne stille kapital. Da står det i dokumentet at det ble gjort et nytt søk etter andre kjøpere som kunne tre inn i deres sted til samme verdi, samme kjøpesum. Det mislyktes. Men det ble ikke foretatt noen åpen utlysning. Man brukte et par meglere til å søke etter interessenter.

 Til slutt: Etter det vi har fått opplyst, er 13 av 36 salg i perioden 2000–2005 etter åpen utlysning – altså litt mer enn en tredjedel etter åpen utlysning – og resten er via meglere og direktekontakt. Nå sa du at det er det vanlige i denne bransjen. Men det har ikke vært noen diskusjon i styret eller mellom styret og administrasjonen om at man, nettopp fordi man er en statlig aktør, burde legge større vekt på en åpen utlysning, slik at man i ettertid ikke kan få slike beskyldninger som vi så i dette tilfellet, fra noen aktører? Og det er jo lettere å påstå i ettertid at man gjerne skulle betalt mer for det, når det er solgt.

 Takk.

 Takk!

 Takk skal du ha – og takk for gjennomgangen.

 Da forstår jeg det slik at det man rakk å gjøre – for å si det sånn – har man funnet ut er tilfredsstillende, og så fortsetter man med de tiltakene som man ikke rakk, og eventuelt de nye som nå er påpekt.

 Jeg har bare ett spørsmål til. Det ligger kanskje litt på siden av det som er påpekt i rapporten.

 Da har jeg ikke flere spørsmål.

 Takk for en grundig redegjørelse, og takk for en illustrativ plansje som gjorde det lettere å følge redegjørelsen.

 Man står nå foran en sammensmelting av to store etater som skal kommunisere med en kommunal etat. Er det ting her som kompliserer oppfølgingen av de påpekinger som er gjort?

 Denne undersøkelsen omfatter jo dette stormaskinmiljøet, og det er ca. 30 personer. Føler du deg trygg på at det ikke er tilsvarende svakheter utenfor det sentrale miljøet? Dette er jo store IKT-miljøer.

 Da overlater jeg litt av tiden til kollega Berit Brørby.

 Takk for orienteringen.

 Ja, takk. Det er et av svarene statsråden ga til Navarsete som jeg lurer på om jeg oppfattet riktig eller ikke. Han viste til Syria-forliket om at Norge tar 8

Takk for orienteringen. 


 Takk for brede orienteringer.

 Det gjelder spørsmål om finanstilsynsdirektivpakken, for å bruke det uttrykket. Det ble varslet at man nå har blitt enig med EU om den institusjonelle biten, slik at man beholder topilarsystemet. Det ble varslet at det skulle komme en sak til Stortinget i løpet av våren, men jeg kan ikke se at den står på listen over saker regjeringen har meldt inn til Stortinget denne våren. Spørsmålet er om det betyr at det er forsinkelser ute og går?

 Jeg går ut fra at hvis vi skal være med i, tilsluttes eller hvordan det nå skal bli, EUs energiunion, blir det en egen avtale som ligger utenfor EØS-avtalen. Så dette er noe Norge gjør der vi ikke er avhengig av å bli enige med Island og Liechtenstein, selv om selvsagt en del, som den tredje energimarkedspakke, vil være EØS-relevant. Da lurer jeg på om dette kunne vært en god kandidat for en europamelding? Som Navarsete var inne på, berører dette ganske omfattende sett av problemstillinger. Jeg forsøkte meg på Digital Agenda, men her skal regjeringen lage en egen stortingsmelding, og det er greit. Men vi venter stadig på europaministerens tanke om en litt slank europamelding, som jo vil gi Stortinget et bedre grunnlag til å tenke gjennom og drøfte dette enn disse muntlige orienteringene.

 Bare en liten oppfølging av det Per Rune Henriksen sa om forankring i Stortinget. Når man skal gi innspill 18.

Det gjelder direktivet om ny mat. Det er vel det direktivet som har ligget lengst i køen for å bli implementert, siden 1997, så sånn sett er jo det bra. Men i Europautvalgets møte 4. mai sa statsråden at man forhandlet om tilpasningstekst. Det står det ikke noe om i det som foreligger her, men EU-rådsmøtet har orientert om at det finnes en tilpasningstekst som innebærer at man skal ha såkalt kopivedtaksprosess, slik vi har med REACH og legemidler. Det er det ene – det er litt mangelfullt det som legges fram for Stortinget.

Til de svarene som statsråden ga: Vi mener at denne type kopivedtak er en del av det topilarsystemet som vi har, og at grunnene til at de to andre ble lagt fram, har sammenheng med lovendring og budsjett, hvilket denne saken da ikke berører. Så for vår del får regjeringen vurdere om de likevel vil legge den fram, men vi kan nikke til at dette tas inn på møtet i morgen, med den tilleggsbemerkning at det hadde vært en fordel om disse opplysningene hadde ligget i sakspapirene, men det sa for så vidt statsråden seg enig i.

 Jeg vil bare understreke at den skepsisen som jeg opplever at statsråden ga uttrykk for, må man vedlikeholde, og man må samarbeide med dem som Navarsete pekte på – svensker og andre som er skeptiske – og også ha kontakt med partene i arbeidslivet om dette, for her tror jeg det er like stor uro på arbeidsgiversiden som det er på arbeidstakersiden.

Takk for orienteringene, selv om de er krevende teknisk. Men jeg forstår at det er tidlig i fasen, så det er kanskje håp om å få litt mer klarhet senere i dette med konkurransereglene. 


Jeg har bare et spørsmål knyttet til dette med å styrke samarbeidet og koordineringen om grensekryssende helsetrusler. Det ene er om dette samarbeidet åpner for at innkjøp av medisiner også vil omfatte oss, slik at vi kan ha mulighet til å være med på det. 


Nei, jeg kan ikke det, for jeg har det på iPad-en, og der er det ikke sidetall. Jeg regner med at statsråden har det klart for seg. 


Leder, jeg forstyrret behandlingen av sak nr. 2. Bare for referatets skyld – at vi er sikre på at det refereres at vi har akseptert innlemmelsen av den pakken. 


 Takk leder, og takk for orienteringen.

 Det var Dørum jeg tenkte på.

 Bare en kommentar til resultattavler. Vi gleder oss til neste runde for å se om det har gått ned. Når det gjelder denne resultattavla, kan vi ikke skylde på Island. Dette er det vi selv må gjøre.

 Jeg hadde nær sagt til dagsordenen, for ordens skyld: Her virker det som om informasjonstjenesten på Stortinget er blitt så god at vi ligger litt foran regjeringen. Vi må nesten forholde oss til dagsordenen for møtet, så her tror jeg vi må finne en måte å sørge for at også regjeringssiden er informert om hvilken informasjonspakke vi får fra Stortinget – hvis vi skal forholde oss til den i disse møtene.

 Når det gjelder barnetrygd og eksport av velferdsgoder, må vi i hvert fall passe på i forhold til kravet om at de skal bo i riket, at vi ikke kutter av barnetrygden for norske statsborgere som bor i utlandet og har med seg barna sine. Det er også et hensyn å ta.

 Jeg vil bare si at stortingspresidenten har skrevet et brev til EU-kommissær Malmström, med kopi til presidenten i Europaparlamentet, om at Norge gjennom et parlamentarisk organ ønsker å følge arbeidet i Eurojust og Europol.

 Siden jeg har gratulert lederen, kan jeg til en avveksling gratulere utenriksministeren med gårsdagen.

Jeg har to spørsmål. Det ene er av ren nysgjerrighet og gjelder Finansdepartementet, s. 14, hvor vi får en forordning som utvider kravet om like gebyrer for grensekryssende betalinger og nasjonale betalinger. Men der er norske kroner ikke med. Jeg bare lurer på hva som er grunnen til at vi har valgt å stå utenfor dette. Det er sikkert en beslutning som ligger langt tilbake, og jeg forventer ikke at utenriksministeren kan svare nå, men det kan jo være mulig å få et svar senere. 

Takk for en grundig orientering om mange viktige saker. Jeg sporet faktisk en viss begeistring for en del av forbedringene som ligger her, det var hyggelig.

I forhold til det som Jan Tore Sanner kaller en «konfrontasjonslinje», vil jeg advare litt mot å bruke den type karakteristikker. Av det vi fikk redegjort for på energisiden, vil vi se at det er en hel del ting der hvor man kan gjøre reguleringer og komme med forslag som kanskje ikke helt er tilpasset et land som skiller seg fra de andre landene, med så mye fornybar energi osv., og jeg tror at på andre områder kan vi oppleve at vi er nødt til å ivareta norske interesser gjennom tilpasninger når vi implementerer direktiver. Jeg tror det er en utvikling vi skal se på som mer normal i stedet for å dramatisere det.

 Bare til noe jeg glemte, siden Laila Gustavsen minnet om EØS-midlene: Da vi var på Kypros på tirsdag, hadde vi et lite arrangement i et hus som er renovert med norske midler, og som ligger i sonen mellom det gresk-kypriotiske området og det tyrkisk-kypriotiske området. Det er et «house of cooperation», hvor man bl.a. har basketballag med barn fra begge sider. Siden UD og Næringsdepartementet har inngått avtale med Fotballforbundet, var representanter for Fotballforbundet der og hadde en liten markering. Jan Åge Fjørtoft og Henning Berg spilte basketball med disse ungdommene. Det ble en veldig fin tilstelning. 

Jeg vil bare kort orientere om at på JPC-møte i forrige uke tok vi opp spørsmålet om norsk deltakelse, eller observatørplass, i det parlamentariske instrumentet de nå arbeider med å opprette knyttet til Europol. Saksordføreren fra Spania reagerte veldig positivt. Han tok imot innspillene og ba om å få input til et tillegg til sin innstilling. Så hvis kommisjonen ikke setter seg på bakbeina, er det håp om at vi kan få observatørplass i det parlamentariske instrumentet. Hva det blir, og hvor stort det blir, er ikke fastlagt ennå. 

 Blant mange av disse interessante sidene er det flere energimerkingsdirektiver, og noen av dem skriver seg helt tilbake til mai 2010. 

 Vi hadde møte i den felles parlamentarikerkomiteen i EØS i Brussel forrige tirsdag, og da behandlet vi en rapport om disse ulike programmene, som vi deltar i de fleste av – ikke alle, men de aller fleste. I vår resolusjon ber vi om at EFTA/EØS-statene deltar i Horisont og ERASMUS, og vi mener også det er viktig at vi deltar med nasjonale eksperter i Horisont 2020. Så jeg håper også at konklusjonen vil bli at vi deltar fullt og helt – noe annet vil være et brudd med det vi har gjort i de syv tidligere programmene.

 Dette er også om postdirektivet – siden jeg har en fortid i styret for Posten – men det er i grunnen mer en oppfordring i forbindelse med saken når den kommer opp. Man har nevnt at det blir en utredning av konsekvensene av å liberalisere den siste biten med postkort og andre lettere postforsendelser under 50 gram. Jeg håper at man da også kommer med en analyse av det som skjedde i Sverige. De var jo tidlig ut med å oppheve monopolet. Selv om det er forskjell på Norge og Sverige når det gjelder bosetting, kan de vel gi en indikasjon på disse lette brevenes betydning for bosetting og velferd landet rundt.








 Det gjelder det nye kvotedirektivet i EU fra 2012 som ventelig og forhåpentligvis vil omfatte luftfart. Det å få innlemmet dette kvotedirektivet i EØS-avtalen ble jo forsinket et år fordi islendingene var imot det. Og i EFTA-parlamentarikerkomiteen kremter de alvorlig hver gang vi berører luftfarten inn i kvotesystemet. Så spørsmålet er om det holdes kontakt med Island og Liechtenstein, slik at vi ikke risikerer en forsinkelse når det gjelder å innlemme det nye kvotedirektivet i EØS-avtalen når det omfatter luftfart og kanskje også skipsfart, for det er de heller ikke noe glade i på Island.

Jeg har to spørsmål. Det ene gjelder relokalisering. Både europaministeren i forrige møte og statsministeren i redegjørelsen sa at Norge vurderer å delta i den frivillige relokaliseringen. Har regjeringen besluttet om det, og eventuelt hvor mange?

 Jeg tror de fleste har oppdaget at de to første sakene, forbrukersakene, er en repetisjon fra forrige liste, så jeg lurte på om vi hadde fått tilsendt den gamle. Så forstår vi det slik at grunnen til at de er her igjen, er at de ikke ble innlemmet i EØS-rådsmøtet etter forrige europautvalgsmøte. Men jeg mener at dette utvalget har nikket til at de skal tas inn, og om de da tas inn i rådsmøtet etter det nåværende europautvalgsmøtet eller om det er om en måned eller to, forandrer ikke på den realiteten at de er godkjent i dette utvalget. Så etter mitt skjønn – men det må vi være enige om – er det ikke nødvendig å komme tilbake med saker selv om de ble utsatt, selvsagt med mindre det skulle oppstå noen realitetsendringer som man kunne orientere om. Hvis man ønsker å orientere om at det er forsinkelser, kunne man eventuelt gjøre det på en enklere måte enn å trykke opp igjen alle disse sidene. Så mitt forslag er at man slutter med repetisjoner.

 Det gjelder artikkel 19-forhandlingene. Jeg er enig i at dette var et orakelsvar hvor alle interesser skal ivaretas. Greier man det, er det jo fint. Men jeg forutsetter at regjeringen kommer tilbake og forankrer sine posisjoner på en måte som gjør at en er sikker på å ha ryggdekning for det man eventuelt inngår avtale om i Brussel.

 Takk for en bred orientering om et komplekst tema. Det var nesten til å få forstand av det statsråden sa, så det skal han ha ros for.

 Jeg vil også gi støtte til de signalene man gir i EU når det gjelder veipakken og kabotasje og de tingene – det er viktig at man får ordnede forhold og det er viktig å få allianser på det.

 Regjeringen har en EØS-database hvor forslag til nytt regelverk osv. vurderes og kommenteres. Det finnes så vidt jeg forstår også en Schengen-database, men da jeg søkte på den i går, fant jeg noe fra 22.

 Ja, i hvert fall av én!

 Siden det så vidt jeg kan huske, er første gang vi tar ut en bestemmelse i EØS-avtalen, «Safe Harbour», synes jeg ikke det kan passere uten at det finnes spor av den begivenheten i referatet.

 Bare en liten kort rapport fra COSAC-møtet, som Sylvi Graham og jeg var på i Luxemburg denne uken, og hvor migrasjon var et tema. Med unntak av Tsjekkia, Slovakia, Ungarn og Østerrike var det bred tilslutning til de tiltakene som kommisjonen, rådet og Europaparlamentet jobber med, inklusiv en fast fordelingsmekanisme, som jo er foreslått.

 Takk for redegjørelsen. 

 Det var i grunnen bare et lite supplement på dette med arbeidet i EU-parlamentet med ny fiskeripolitikk. På møtet i Brussel i EFTA-parlamentarikerkomiteen den 23. hadde vi en arbeidslunsj med flere av medlemmene i EU-parlamentets fiskerikomité, hvor vi også hadde invitert med oss medlemmer fra næringskomiteen, og en deltok der, så det var en nyttig gjennomgang og meningsutveksling på det, og et lite bidrag til å understreke de innspillene som har kommet fra norsk side.

I forlengelsen av det Sanner var inne på når det gjaldt innskuddsgarantidirektivet: 

 Takk for redegjørelsen.

 Takk for orienteringen! Jeg vil bare kort si om det overordnede, at vi er glad for invitasjonen til både å debattere, konsultere og involvere Stortinget tidligere. Stortinget får også nå direktiver og forordninger og grønnbøker, blåbøker og hvitbøker og hva det måtte hete, inn fra EFTA-sekretariatet samtidig med regjeringen. Det gir også Stortinget mulighet til å ta initiativ til både å debattere og sørge for at regjeringen blir involvert med oss hvis de ikke regjeringen selv kommer! Forhåpentligvis vil vi ses ofte.

Det er betryggende å se at «Somerset Cider Brandy» nå blir stedsbeskyttet!

Takk for orienteringen. Det er bra å ha ambisjoner om å være tydeligere, tidligere og tyngre, men vi registrerer at det går tregt i virkeligheten med de forhandlingene vi holder på med, og sist gang ministeren orienterte om finanstilsynsarbeidet, var ambisjonene å få det på plass under denne kommisjonen. Nå er det innen utgangen av året. Det er bekymringsfullt. 


 Jeg har to korte merknader. Den ene gjelder det som står om at man vurderer i forbindelse med budsjettarbeidet til høsten å delta i programmet om rettigheter, likestilling og medborgerskap. Jeg vil sterkt anbefale regjeringen å lande på et ja.


Regjeringen har full støtte fra oss, selvsagt, ikke minst for den franske linjen når det gjelder kabotasje. 


Takk for redegjørelsen.

 Takk for redegjørelsen. Det gjaldt dette med kapabiliteter. Jeg vet ikke om jeg fikk tak i alle fire – det ene hørtes ut som droner, men det er mulig jeg tolker feil.

 Takk for redegjørelsene.

 Bare noen kommentarer rundt disse fire Single European Sky-pakkene. De ble orientert om for to år siden av Magnhild Meltveit Kleppa og er blitt forsinket, så vidt jeg forstår, på grunn av Island. Det viser litt av utfordringene. I mellomtiden er det kommet en ny omdreining også – den 21. juni i år kom det nye forslag, så her er vi helt på hæla. De er av en «slik karakter», står det i sakene – og det er greit – at det kommer en samlepakke til Stortinget. Jeg vil da bare be om at man også i den pakka redegjør for det nye som ligger der, og som man begynner å arbeide med i EU, og som kom i juni, slik at man gir Stortinget et helhetlig bilde og kanskje foretar en grundigere analyse enn hva i hvert fall jeg er i stand til å lese ut av litt vanskelig tilgjengelige dokumenter, bl.a. av om dette kan ha noen betydning for mulighetene for kryssubsidiering, som vi har i dag, hvor vel fire flyplasser betaler for resten, slik at vi har det bildet klart for oss.

 Når det gjelder EUs tredje postdirektiv, er vel regjeringen også kjent med bakgrunnen for at det ikke har blitt implementert, så her kan ikke vi gi vår velsignelse til det endrede standpunkt – uten at det vel gjør så sterkt inntrykk!

 Jeg har et par kommentarer og et spørsmål.


Takk for en omfattende orientering. Jeg har noen spørsmål til de ulike elementene.

 Takk for orienteringene.

 Takk for redegjørelsen. Det gjelder problemene rundt å finne en EØS-tilpasning for finanstilsynene. Som også finansministeren redegjorde for, her er det flere ting som henger på å finne den løsningen. Vi har blitt orientert flere ganger om dette, også i Den felles EØS-parlamentarikerkomiteen med EU-parlamentet, og vi hører fortsatt det samme, at man jobber for å finne en løsning. Det begynner å hope seg opp ganske mange direktiver, og som finansministeren sa, her kan vi komme til et punkt hvor vi ikke lenger kan delta i det indre markedet på de områdene som berøres. Så kan finansministeren gi oss, nær sagt, noe tidsperspektiv? Jeg er klar over at dette reelt sett er vanskelig, og jeg tror ikke det er noen politisk uenighet rundt dette bordet om at vi skal finne en løsning. Da virker det litt unødvendig, for å bruke det uttrykket, at man nå i måned etter måned, og også før denne regjeringens tid, ikke er i stand til å sette seg ned og finne en løsning som man i hvert fall kunne teste ut om har støtte i Stortinget.


 Jeg gjentar ikke signalene som ble gitt i forrige møte om EØS-midlene, så jeg har et spørsmål om arbeidsprogrammet.


 Takk for redegjørelsen.

Bare for å klargjøre spørsmålet om finanstilsynene – topilarløsning eller nasjonal løsning: Alternativene er vel enten en topilarløsning, altså at vi etablerer et finanstilsyn på EFTA-siden, eventuelt at ESA får den oppgaven; da er vi i topilarsystemet. Hvis vi har en nasjonal løsning, innebærer det at EU godtar at vårt finanstilsyn fører tilsynet etter EUs regler, og da kreves det verken § 115-behandling eller noe annet. Og jeg går ut fra at spørsmålet om § 115-behandling eller ikke, ikke er gjenstand for forhandlinger. Jeg går ut fra at statsråden ikke skulle forstås dit hen.

 Jeg slutter meg til det de andre sier om redegjørelsen. Jeg har et spørsmål når det gjelder datalagringsdirektivet, hvis nå EF-domstolen skulle komme til at det burde vært vedtatt ikke etter EØS-regelverket, men etter Schengen-regelverket, som Irland krever. Det er jo et regelverk hvor vi er med, og hvor vi har sluttet oss til ulike elementer etter hvert som de har oppstått. Jeg bare lurer på om det kan gjøres noen vurderinger rundt hvilke konsekvenser det i så fall kan få, om det ligger noen klausuler i disse avtalene som gjør at det blir vanskeligere for oss å ta del i det samarbeidet når det gjelder bekjempelse av kriminalitet og alt som ligger der. Det er jo det området som nå utvikles sterkest mellom EU-landene. Ellers er jeg enig i det som er sagt om kritisk tilnærming. Det er mulig det er klokt å avvente dommen for å se hvordan dette eventuelt skal håndteres.




