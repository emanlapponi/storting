Takk. Jeg stusser jo også litt over begrepet «hastekjøp», for det er jo ikke så mye hast i det når man har brukt ti år på å ta en avgjørelse. Det har framkommet her at under den forrige regjering hadde man denne saken høyt på dagsordenen, i 2004, men man tok ingen avgjørelse. Mitt spørsmål er: Har dere noe kjennskap til hva man visste om den situasjonen man kunne komme i i dag, hvis man ikke tok en avgjørelse den gangen? Visste man at man f.eks. ville ha den køordningen som nå vi stilles overfor? Det er det ene spørsmålet.

