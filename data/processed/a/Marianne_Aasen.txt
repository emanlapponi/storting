 Jeg har først lyst til å si at Arbeiderpartiet er glad for og positiv til at regjeringen og EU ser ut til å ha funnet en løsning på en sak som har vært krevende for Norge i forholdet til EU, men også for finansaktørene i Norge, og at det etter hvert har fått konsekvenser at vi ikke har fått disse reglene på plass. Det er veldig bra. 


 Jeg har spørsmål om Horisont 2020. Det gjelder det kuttet i overføringene fra et investeringsfond til Horisont 2020. Det jeg lurer på – det er et veldig konkret spørsmål – er hvor stort kutt det vil bli, og hvor mye penger det er snakk om i norske kroner som vi ikke skal legge inn i potten. Hvilket år vil det gjelde fra? Gjelder det årets budsjett, eller gjelder det neste års budsjett? Hva er de ulike beløpene? Vil det komme opp i revidert, eller når er det Stortinget vil få en orientering om hvordan regjeringen vil håndtere de forskningsmidlene? – Det var de første spørsmålene jeg hadde. 


 Mitt spørsmål handler om migrasjon.

