 Nei. Det må nesten Utenriksdepartementet nå svare på. Jeg forsto det slik at komiteen hadde fått dokumentasjonen på dette, men sånn som jeg forstår det, er iallfall bilene ute av Sudan, og den norske eieren har rapportert på hvordan de har vært brukt. Dette var for øvrig ikke noen sak som kom på mitt bord.


 Bare veldig kort: Jeg synes tolldirektøren var inne på noe av det i sitt innlegg om det økonomiske motiv som dukker opp i en forvaltningskultur. Når vi tenker tilbake igjen på denne tiden for Forsvaret, og i og for seg for utenriksdelen, så var vi med tanke på Forsvaret engasjert i noe av det absolutt mest omfattende militære engasjement vi har vært i i nyere tid, i Afghanistan, med betydelig politisk oppmerksomhet den veien og store verdier i Forsvaret, hvor en del da er til avhending. Det kan godt hende at man da kan ha oppfattet at det politiske fokus lå på en annen del av det som var Forsvarets drift, og at det da oppstår det jeg vil si er mer underkulturer og lommer, hvor også penger er et motiv. Nå er det jo politisaker på noe av det, som ikke jeg skal kommentere noe nærmere, men det kan bidra til å forklare hvordan den type ting kan oppstå i et så stort system.


 Jeg har vanskelig for helt å se det som et spørsmål, men jeg har lyst til å si at det har kommet fram flere ganger at man skylder på hverandre. Jeg har hørt noen fra Forsvaret si at de hadde ventet at UD gjorde mer, men jeg hørte også sjef FLO og forsvarssjefen si at det var Forsvarets ansvar å kartlegge hvem som var selger. I mange tilfeller var også UD inne på det, særlig når det var lisenspliktig materiell. Når det var sivilt materiell, var det nok mindre oppmerksomhet knyttet til det. Så jeg har ikke hatt behov for å skylde på noen, sett med våre øyne. Slik som arbeidsfordelingen har vært, slik som UD har vært satt opp til å vurdere opp mot listene om materiell er lisenspliktig, om en kjøper kan være fanget av «fang alt», har vi forsøkt å løse det oppdraget. Det er sånn det fungerer i et departement. 


 Jeg har lyst til å si én ting til: Ethvert system – uansett hvor godt det er utformet – kan være sårbart for utro tjenere og for folk som ikke følger regelverket. Ethvert system i et demokrati bør kunne tilpasse regelverket til situasjonen. Jeg opplever at dette systemet har forsøkt å lære av disse tingene som har skjedd. Jeg gir også honnør til sittende politisk ledelse, som har tatt grep i lys av de erfaringene som har kommet fram, både i disse høringene og i det som er kommet tidligere. Det er ikke et system, mener jeg, som man kunne få inntrykk av av representanten Raja, hvor departementer skylder på hverandre. Det har vært en betydelig vilje fra politisk ledelse og mange ledere til å forsøke å rydde opp i dette og hindre at noe sånt kan skje i fremtiden. Men at så store systemer er sårbare hvis folk velger å vende seg mot dem, kan vi ikke leve med, men det kan skje.


Nybakk.

Hansen

Presidenten:

Jeg vil også takke for en grundig orientering. 


 Jeg har to spørsmål. Det ene gjelder Island og makrell. I mindre parlamentariske kretser blir det som foregår omtalt som tjuvfiske. Det er urovekkende at også Grønland og Russland ser ut til å slutte seg til dette. Det viser hvor alvorlig det er når flerbestandsforvaltningen kommer ut av kontroll. Hva tenker Norge om eventuelle tiltak overfor Island, og hvordan er dialogen med EU når det gjelder dette? Det var en tid da Island hadde aktive medlemskapsforhandlinger med EU og EU var litt varsom på dette feltet. Nå ser ikke det ut til å være øverst på dagsordenen.


Jeg har bare lyst til å stille et spørsmål til europaministeren i oppfølgingen av det siste svaret til finansministeren. For det finansministeren sier, er at man arbeider med å få møter på relevant nivå, underforstått at det ikke er lett, og at man arbeider med å skjære igjennom. Det har jo vært en del av EØS-avtalens historie at tilleggslovgivning har måttet finne sine løsninger innenfor det som er EØS-avtalens kjerne, og der har den vist seg ganske, skal vi si, tilpasningsdyktig, innenfor hovedprinsippene. Men forrige regjering erfarte det, og denne regjeringen erfarer det, at det er vanskelig å få møter på relevant nivå og vanskelig å skjære igjennom.


