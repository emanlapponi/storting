 Jeg vil få stille følgende spørsmål
til kulturministeren:

«Ifølge media ønsker
kulturministeren å bevilge         1 mill. kroner til Arne
Myhrvolds eventuelle presidentjobb i EOC (Europeen Olympic Comittee).

Hvilket budsjett bevilges pengene over, og
er dette i tråd med idrettsmeldingens hovedprioritering
om økt aktivitet blant barn og unge samt breddeidrett?»

  Jeg takker statsråden for svaret.
Det er riktig at det er et delmål å fremme norske
verdier i internasjonale stillinger innenfor idretten. Men hovedmålsettingen
for idrettsmeldingen var jo nettopp økt aktivitet for barn
og unge, og det skal meget sterke begrunnelser til for å omgjøre
en prioritering av dette til fordel for internasjonal satsing. 

I stortingsmeldingen står det riktignok
det som statsråden sier om det internasjonale arbeidet,
og mitt spørsmål til henne blir da: Er det slik
at EOC, som er et lite underbruk av IOC, fremmer de grunnleggende
verdier ved idretten som en fri og uavhengig, demokratisk folkeorganisasjon
med respekt for rettigheter og fellesskapets interesser, og som
har klar beredskap mot økonomisk, politisk og menneskelig
manipulering? Kan statsråden si at EOC er en organisasjon
som fremmer nettopp disse verdiene?

