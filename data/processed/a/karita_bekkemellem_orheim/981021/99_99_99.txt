  «Kontantstøtteforeldre» kan
velge en fleksibel oppholdstid i barnehagen for sine barn. Dette
ut fra den firedelte statsstøtteordningen som ligger til
grunn for utbetaling av kontantstøtte. 										Hva vil
statsråden gjøre for at foreldrene til de 305   120
barn her i landet mellom 2 og 6 år skal få den samme
mulighet til å velge en fleksibel oppholdstid for sine
barn, eksempelvis 75 pst. oppholdstid i barnehage?»

  Det er positivt at barne- og familieministeren
slår fast at friheten til å velge forutsetter
at barnehagetilbudet er av et slikt omfang og utformet slik at det
dekker barnefamilienes ulike behov.

Innføringen av kontantstøtte
har imidlertid medført at driftsgrunnlaget for mange barnehager
er blitt dårligere – det er svekket en del steder.
I handlingsplanen for barnehager er målsettingen at virksomheten
i barnehagene skal være mest mulig i samsvar med brukernes
behov.

En landsomfattende undersøkelse fra
SIFO viser f.eks. at nesten en av tre brukere har behov for en mer fleksibel
bruk av barnehagen enn det det gis mulighet for i dag, og over 40 pst.
sier at det passer dårlig å betale for en ordinær
heldagsplass på fem dager i uken når behovet er
fire. Flere har fått avslag på 75 pst.
plass grunnet den enkelte barnehages økonomi. De betaler
for en plass de ikke bruker. Jeg synes det er positivt at statsråden
oppmoder kommunene, men dette er ikke nok, og jeg vil utfordre statsråden
til å iverksette langt klarere tiltak overfor barnehagene
på dette området.

  Jeg oppfattet statsråden
slik at ved innføring av kontantstøtten oppfordret hun
også barnehagene sterkt til å tilpasse driften
til den fleksibiliteten det nå legges opp til i kontantstøtteordningen.
Men de samme sterke føringene kan jeg dessverre ikke se
har kommet for de foreldrene som ikke omfattes av kontantstøtten.
Den faktiske situasjon er at det er de vanlige foreldrene – for å kalle
dem det – som må betale for at kontantstøtteforeldrene
kan velge en stor fleksibilitet. Jeg forventer at når den
fleksibiliteten i dag gjelder for kontantstøtteforeldrene,
så må den fra dags dato også gjelde for
alle de andre foreldrene her i landet.

