 Takk skal du ha, leder.


 Takk for det, leder. Jeg har tre spørsmål. Tillater komitélederen at jeg stiller alle tre?


 Flott. For det første en litt overordnet betraktning rundt inflasjonsmålet, for inflasjonsmålet er til tider omdiskutert – og har vært det – fordi inflasjonen over lang tid var så lav at man begynte å omtale inflasjonsmålet som irrelevant. Vi er jo i en litt annen situasjon nå ved at inflasjonen har steget, men allikevel er det jo sånn at dersom pengepolitikken, gjennom et inflasjonsmål, skal kunne bidra til å balansere konjunkturer, må det jo være en sammenheng mellom prisvekst og vekst i BNP. Gjennom veldig lang tid og særlig nå gjennom denne ganske lange oppgangskonjunkturen som vi har hatt, har jo BNP-veksten ligget vesentlig høyere enn inflasjonen. Så jeg lurer rett og slett på om sentralbanksjefen har noen refleksjoner rundt akkurat det.


