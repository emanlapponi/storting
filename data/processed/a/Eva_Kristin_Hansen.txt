 For å gjøre dette enda mer springende vil jeg tilbake til spesialstyrkene. Det var jo, som Sverre Myrli også var inne på, litt uro og støy rundt den prosessen, så jeg har lyst til å stille noen spørsmål til omstendighetene. For det er vel kjent at forsvarssjefen opprinnelig ønsket en sammenslåing, og at han anbefalte at spesialstyrkene skulle organiseres som en DIF, men uten et eget kapittelansvar, og at det ble anbefalt at man ikke skulle ha et eget kapittel fordi det ville begrense handlefriheten. Og da antar jeg at det er forsvarssjefens handlefrihet det er snakk om. Da er spørsmålet mitt, som jeg gjerne ønsker svar på: Synes forsvarssjefen det er krevende at Stortinget har denne type oppsyn med denne type saker?


