 Inflasjonen i landet vårt er på veg oppover. Særleg matvareprisane og oljeprisane aukar no kraftig. Kva slags vurderingar gjer sentralbanksjefen av den vidare prisveksten? Og kva virkningar kan dette få for renta?

 Eg vil då setje søkjelyset på forventa renteutvikling - Noregs Bank si styringsrente på den eine sida og bankane si utlånsrente på den andre. Er det grunn til å tru at desse vil følgje kvarandre i tida som kjem? Eller må vi rekne med at bankane si utlånsrente vil auke meir på grunn av ein strammare internasjonal kredittmarknad?

 Mitt neste spørsmål går slik: Det som er viktig for både forbrukarane og næringslivet, er sjølvsagt bankane si utlånsrente. Dersom vi kjem i ein situasjon der bankane si utlånsrente aukar meir enn det rentenivået som Noregs Bank meiner er optimalt, melder - etter mi oppfatning - eit veldig sentralt spørsmål seg. Kan Noregs Bank setje inn tiltak for å redusere bankane si utlånsrente?

 Som sentralbanksjef Gjedrem peikte på i si innleiing, er vi no vitne til stor uro i den internasjonale finansmarknaden. Det har særleg vore slik det siste året. 

 Takk. 

