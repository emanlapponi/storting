 Jeg skal aller først gripe tak i denne sammenligningen med «Gården» – jeg har forstått det slik at denne gården kalles «Gården», gjør den ikke det?

 Ja, akkurat. Så sier dere at det var greit for dere, selv om prisen var høy. Men vi har fått et notat fra Thommessen tidligere i dag, hvor en saksbehandler i kommunen skriver at Lillesand kommune finner derfor ingen grunn til å frarå konsesjon fordi kjøpesummen, kr 5 mill., avspeiler prisnivået i området.

 Får jeg også avklare én ting til før jeg går på de spørsmålene jeg hadde tenkt å stille. Kommunen oppfatter denne eiendommen, altså «Solvang», som egnet som helårsbolig?

 Nå er Lillesand kommune kritisert ganske kraftig – nå er ikke Lillesand kommune den eneste kommune i Norge som blir det, i og for seg – men man mener at man ikke har gjort all verden for at det skal være mulig å bo med en rimelig god standard på Åkerøya. En lang rekke kommunale, normale tilbud er ikke på plass der ute. Hva er kommunens resonnement her?

 Takk for det.

 Men så sier du også at Thommessen hadde tre møter med departementet, og kommunen hadde, om jeg har forstått det riktig, ikke noe møte med departementet i denne saken. Thommessen har naturligvis selv tatt initiativ for å få slike møter. Men det er altså slik at departementet ikke på noe tidspunkt har tatt kontakt med kommunen i denne prosessen. Bortsett fra dette ene brevet som vi nå snakker om, så er det altså ikke invitasjon fra Landbruksdepartementets side om å se på denne saken på nytt fra kommunens side, og det gjelder også i det man kaller nye momenter i saken, altså at Thommessen har forsøkt å selge eiendommen som helårsbolig, på den ene siden ikke fått noe bud, på den annen side så ligger det på våre bord at det skal være et bud på 2 mill. kr. Men heller ikke i denne fasen ble kommunen invitert til noe fra Landbruksdepartementets side. Er det også riktig?

 Takk skal du ha.

 Jeg skal ikke bruke mye mer tid, leder.

 Takk skal dere ha.

 Ja, jeg forstår at fylkeslandbruksstyret har behandlet dette som en helt ordinær konsesjonssak for en eiendom som er over 5 dekar. Som sådan glir den gjennom på denne måten, og dere anbefaler ikke salg til dette selskapet, og Landbruksdepartementet stadfester dette. Men så kommer saken inn i en ny fase, ved at, som du sier, selger har brakt nye momenter inn i saken. Og det må jo ligge i dette at Landbruksdepartementet kommer med sin uttalelse om at hvis eiendommen ikke er salgbar som helårsbolig, vil det åpne for en ny behandling av saken. Det er det jeg ser som kan være av nye momenter i saken. Men om jeg får dere til å gjette litt, eller vurdere litt, hvis dere er villige til det: Hvis saken hadde kommet tilbake igjen til fylkeslandbruksstyret med det vi nå kjenner til om saken totalt, og som har ligget til grunn for Landbruksdepartementets endelige vedtak, hvordan ville dere da ha vurdert saken?

 Jeg går ut fra at i samhandlingen mellom Landbruksdepartementet og fylkeslandbruksstyret er det ofte og mye kontakt, og at mange saker går mellom dem. Er det en uvanlig saksbehandling at en sak som omgjøres i departementet, etter at det samme departementet tidligere har stadfestet fylkeslandbruksstyrets vedtak, stadfestes i departementet, men så omgjør departementet selv dette vedtaket noe senere? Er det uvanlig at en sånn sak ikke sendes tilbake til en ny behandling i førsteinstansen?

 Jeg vet ikke om fylkeslandbruksstyret er i en slik posisjon at man kjenner disse eiendommene godt, men jeg går ut fra at dere ikke er helt ukjent med dem i alle fall. Og denne spesifikke eiendommen «Solvang», er den – slik som dere vurderer det – egnet som en helårsbolig?

 Den sammenligningen vi har fått her mellom «Gården» og «Solvang», hvor relevant er den? Man har brukt prisfastsettingen eller salgssummen på denne «Gården» overfor «Solvang» og har et slags inntrykk av at prisnivået egentlig bør ligge i dette leiet. Er det rimelig å sammenligne disse to?

 Vi fikk også høre at en del av «Gården» var, om man kan bruke begrepet, båndlagt – jeg vet ikke om det er et riktig begrep – som et LNF-område. Hva betyr det i praksis?

 Da skal jeg helt til slutt – hvis jeg får lov – ta opp én ting, og det har noe med pris å gjøre. Jeg forstår at det blir veldig hypotetisk dette, og veldig vanskelig å være særlig konkret på, men når man sier fra departementets side at 2 mill. kr for eiendommen «Solvang» under alle omstendigheter er for lite, er det en uttalelse dere kan støtte eller ikke støtte, eller stille dere litt på siden av?

 Takk skal dere ha!

 Takk, møteleder.

 Jeg har forstått det slik at det i hvert fall ikke er fraflytting av fastboende på Åkerøya.

 Men jeg forstår at antall beboere der ikke går ned.

 Ja vel. Hvis jeg får gjøre meg ferdig: Det kommunen sa til oss i stad, var – om jeg forstod det riktig – at det var en tilflytting.

 Så du mener at lovverket her ikke er godt nok? Det burde være andre, litt tyngre krav før man innfører en boplikt, er det det du sier?

 Ja, ok. Takk skal du ha.

 Det blir litt varierende informasjon til komiteen, og det er vel gunstig det. Jeg forstår at dere mener at det er fullt beboelig på Åkerøya slik den nå fungerer i dag, med de fasiliteter, de tilbud og strukturer som finnes der?

 Jeg følger kanskje ikke så godt med, men jeg har fått litt forskjellige meldinger her nå, har jeg inntrykk av. Hvordan har befolkningsutviklingen på øya vært de siste ti årene?

Ja, det er bare et tall. Hvordan har befolkningsutviklingen vært i det siste?

 Dere nevnte at taksten på «Solvang» ikke er korrekt eller ikke avspeiler det riktige prisnivået på øya. Kan dere utdype det litt?

 Da har jeg forstått at til tross for det systemet man har der ute i dag, med å ta med seg søpla til land og problemer med å få elever i videregående skole til og fra skolen osv., så mener dere at dette er et bra sted å ha sin helårsbolig, der vil dere bo.

 Takk, leder.

 Helt greit svar, for det gir meg antakelig det svar at dette er det ikke noe systematikk i. Dette er noe som statsråden finner på, eller lar være å finne på, etter forgodtbefinnende eller etter hvilken type råd man får fra embetsverket. Man står altså overfor en ny sak i ordets egentlige forstand, for det er nye momenter i saken, som man hevder. Og når det er nye momenter i en sak som allerede er behandlet i flere faginstanser og avgjort av departementet, og departementet så tar tak i denne og jobber med den, da forstår jeg at det kan departementet gjøre, selv om det er nye momenter i saken, uten at fagmyndighetene er inne i bildet igjen. Dette har man ikke noe system på, slik at det kan gå den ene eller det kan gå den andre veien. Har jeg forstått det riktig?

 Det forstår jeg.

 Et siste spørsmål, leder.

 Er begrunnelsen for at denne saken havnet i departementet igjen og ikke i SLF, hvor den vel kanskje normalt hørte hjemme, at det allerede var avgjort av departementet, og at SLF ikke kunne ta tak i den? Er det det som er begrunnelsen? Ellers skulle den vel logisk sett ha ligget der.

 Takk skal du ha!

Takk skal du ha, leder.

Dette med prisnivået er jo helt sentralt. Hva ligger til grunn for at dere har kommet fram til dette prisnivået, og det dere skriver i et brev til oss: 2 mill. kr er under alle omstendigheter for lite for denne eiendommen? Hva har dere gjort for å undersøke prisnivået i området? Hva har dere gjort for å sjekke ut sammenliknbarheten mellom «Gården» og dette stedet som selges? Hva har dere gjort for å kvalitetssikre – om man kan bruke et slikt moderne ord, det brukes jo i de fleste sammenhenger – dette med taksten? Hvor reelt er dette? Hvilke utredninger har departementet sørget for for å få disse tingene på plass? Jeg går ut fra at det ikke kan være slik at departementet, på grunn av en saksbehandlers merknad i en sak i kommunen, sier: Ja, det er det normale prisnivået i kommunen, og siden dette er prisen for den eiendommen, så er det i hvert fall ikke mindre for den andre! Hva har departementet faktisk gjort for å få et grep om disse forholdene?

Ja. Dette med taksten, er det en autorisert takst? Du sier at det er et takstfirma som har vært inne i bildet her.

Jaha. Man har vel noe som heter offentlig takst – har man ikke det, da?

Ja, vel.

 Jeg har fått det bildet av prisnivået i løpet av dagen at det er solgt to-tre eiendommer til over 5 mill. kr, eller i den prisklassen, i kommunen. Når det gjelder resten av eiendommene, og det er eiendommer som har strandområder ned til sjøen, som ligger midt i Lillesand osv., ligger altså prisen under 3 mill. Det er da litt forbausende at man har denne veldig bombastiske holdningen til at denne eiendommen faktisk er verdt så mye, når det er, som jeg har forstått, et ganske forfallent hus, eller i hvert fall et hus som krever betydelig opprustning for å bli en helårsbolig. Det er også andre ting som er dratt inn, at det er en del vanskeligheter med å bo der ute, som er presentert fra flere her i dag, at det ikke er offentlig kommunikasjon ut til øya, og at man må ta med seg søpla inn til fastlandet når man skal levere den osv. Det at «Gården» får en pris på 5 mill. kr, ja, det kan jo være andre motiver som ligger bak det og andre ting som gjør det. Det kan være at kjøperen er i en situasjon hvor han sier: 3, 5 eller 7 mill., det spiller ingen rolle for meg, jeg er opptatt av å få denne eiendommen fordi jeg eier naboeiendommen. Jeg har altså problemer med denne litt bombastiske formuleringen om at 2 mill. kr under alle omstendigheter var for lite for denne eiendommen, når vi ser at eiendommer i denne kommunen som er, så langt jeg har forstått, meget bra og med svært god beliggenhet går for lavere pris enn dette.

 Jeg skal etter hvert gi meg, men jeg må inn i dette som statsråden selv tok opp, nemlig dette med saksbehandlingen i departementet, for vi var litt opptatt av dette. Vi synes det var litt merkelig at det var embetsverket som for så vidt behandlet en sak av en såpass prinsipiell karakter, og som altså skulle omgjøre et tidligere vedtak i departementet. Vi ble veldig forbauset over det. Det var statsråden selv som jo gjorde et nummer av at han ikke kjente saken. Naturligvis er det slik at statsråden både er ansvarlig for og tar ansvaret for alle beslutninger som fattes i departementet, men det ble altså gjort et nummer av at han ikke kjente saken.

 Vegvesenet er en stor, tung fagmyndighet, det er liksom selve fagmyndigheten på dette området i Norge. De har naturligvis utviklet den holdning at de vet best, og det er antakelig fordi de faktisk også gjør det. Men det er nå slik i dette samfunnet at de også må forholde seg til politiske myndigheter. Har det vært en kultur i Vegvesenet som er slik at man forserer og presser fram prosjekter vel vitende om at passerer vi en slags grense, kommer pengene? Hvis det har vært en slik kultur – og det er vel ikke utenkelig, det er vel slike kulturer som fins i langt de fleste tunge fagmiljøer, tror jeg – så er spørsmålet: Skal man av og til gjøre noe med det – og det er også nødvendig – og omorganisere strukturen i slike fagmyndigheter? I den grad det har funnet sted en slik kultur, tror du at den måten man nå har organisert Vegvesenet på, er noe som eventuelt reduserer en slik kultur?

 Et annet spørsmål, hvis jeg får lov, er dette med den kostnadssikringsmodellen som ble innført i 2001. Da var det vel du som ledet departementet. Det er en modell som retter seg mot prosjekter over en halv milliard kroner. Kan du for det første si hva dette i praksis betyr? Og for det andre: I den grad du har erfaring med det, har det til nå gitt noen resultater? Hvis du ikke har noen særlig erfaring med dette, får vi jo besøk av nåværende samferdselsminister senere, som det kanskje er vel så riktig å stille akkurat den delen av spørsmålet til.

Det er hevdet at denne avtalen, hvis den gjøres gjeldende for Norge, vil få negative konsekvenser for så vel folkehelsen som for dyrehelsen. Hvis jeg får lov til å ta for meg dyrehelsen her, bare for å forsøke å få ryddet opp i ting som kan være vanskelige å forstå for oss som ikke har den kunnskapen som dere har: La oss tenke oss at dagens ordning med veterinær grensekontroll fjernes og erstattes med at en offentlig god- kjent veterinær på avsenderstedet kontrollerer, sender en melding til en offentlig veterinær i Norge som kontrollerer på mottakerstedet, og at man også har mulighet til kontroller underveis, og mottakerne skal være registrerte. Og alle disse tingene er på plass – det er altså ikke slik at det dukker opp en okse et eller annet sted av seg selv, men det ligger et veldig klart system i dette. I tillegg til dette er det muligheten for isolering i stedet for karantene, om dere også kan si litt om hva forskjellen der egentlig består i. Da spør jeg, for å få et grep om dette: Hva er det som gjør at den grensekontrollen vi har, er et bedre instrument for å hindre innførsel av dyr med smitte enn den modellen som ligger i denne ordningen som lanseres nå? 

EU har en vitenskapskomite der medlemmene er rekruttert utelukkende på faglig grunnlag, og de har også et eget senter for folke- og dyrehelse i Dublin. Jeg lurer på hvilken rolle dette kan spille i det totale bildet. 

 Ja takk. Vi fikk jo en gjennomgang av det meste her, tror jeg.

Det ble svart på spørsmål fra Bjarne Håkon Hanssen tidligere at kontrollen til dels kommer til å bli bedre hvis denne avtalen blir vedtatt, enn hva den er i dag. Da lurer jeg for det første på: På hvilke områder er det mulig?

 Erik Solheim tok opp dette med markedet, kvalitet og kunder og sånne ting, og han mener at mye vil bli ryddet opp der. Han har stor tro på det systemet, forstår jeg – og det har vel dere også. Men er det noen mulighet for at markedet selv, som det heter, kommer til å pålegge seg strengere krav enn hva myndighetene gjør? Det er det ene. Og det andre er: Hvilke krav mener dere det er relevant for myndighetene å pålegge bedrifter som skal gis godkjenning som importører av den typen næringsmiddel vi nå snakker om?

