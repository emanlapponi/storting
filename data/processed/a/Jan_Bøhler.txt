 Takk, leder. Vi så dessverre den 22. juli et eksempel på hvor mye skade én ugjerningsmann kan påføre et moderne samfunn. Og som forsvarsministeren og forsvarssjefen har vært inne på, må vi ta høyde for, når vi skal sørge for sikkerheten i framtiden, at det kan skje hendelser vi ikke kan ane dimensjonene av i dag. Vi legger til grunn fortsatt at politiet skal ha ansvaret, at de skal be om bistand, men det vil jo være sånn at politiet kan trenge en helt annen type omfattende bistand, hurtigere bistand, både når det gjelder objektsikring og også av mer operativ karakter, i situasjoner som vi i dag ikke kan tenke oss.


 I den åpne trusselvurderingen som ble lagt fram i går av PST, understrekes det at det er økt rekrutteringsgrunnlag for grupper med ekstrem, voldelig type ideologi. Det grunnleggende er selvsagt å hindre rekruttering, hindre at disse gruppene blir flere, og være tett på, slik at man kan stoppe det før det eventuelt skjer noe alvorlig.


 Ja, men kan jeg få spørre: Er inntrykket ditt at det prioriteres godt nok, hvis du skal gi en vurdering av det?


 Hvis jeg rekker en oppfølging, leder, i forhold til det forebyggende: Det er varslet at PST-ledelsen nå skal øke kapasiteten, innsatsen – forbedre arbeidsmetodikken når det gjelder arbeid på nettet. Kan PST-sjefen si noe om hvordan man nå legger opp opptrappingen av den innsatsen?


 Hvis man ser på forholdet til E-tjenesten – dette med nettet er et globalt spørsmål, det er ikke begrenset til det nasjonale, og E-tjenesten har jo også kapasitet til å følge med på nettet og jobbe der – hvordan legges det opp til en spesiell samordning av innsatsen til PST og E-tjenesten når det gjelder nettet?


 Takk, leder. Det var en veldig god nyhet statsråden kom med i stad da hun sa at retningslinjene for prioritering av bistandsanmodninger fra politiet nå er kommet på plass for redningshelikoptrene og Hovedredningssentralen. Det har vært en del diskusjon og motstand mot det i helsevesenet, og vi fikk også uklare svar da justiskomiteen besøkte Hovedredningssentralen i fjor. Det jeg lurer på, er: Kan statsråden si noe nærmere om hva som ligger i de nye retningslinjene, og hva som ligger i «kort tid»? Vil også de nåværende redningshelikoptrene – det vil jo gjelde de nye – bli mer utstyrt? Og: Vil det foregå noe samtrening/samkjøring, slik at man er forberedt på den nye situasjonen, hvor man skal stilles til disposisjon etter anmodning fra politiet?


 Takk, leder.


