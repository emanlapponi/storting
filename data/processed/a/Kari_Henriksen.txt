Jeg har et spørsmål til et annet punkt i statsministerens redegjørelse for Stortinget, og det gjelder den bekymringen som statsministeren la for dagen når det gjelder framveksten av høyreekstreme motkrefter i samfunnet, som vi har sett også skjer i store deler av Europa. Jeg lurer på om Justisdepartementet har en strategi, eller har tatt initiativ til en strategi, for å senke konfliktnivået og hindre framveksten av høyreekstreme motkrefter og destabilisering i Norge, sånn at nasjonen i større grad kan stå samlet og hindre destabilisering i den situasjonen vi står i.

