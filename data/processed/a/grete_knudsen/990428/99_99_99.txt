  Jeg vil stille nærings- og handelsministeren

følgende spørsmål:

«Det vises til oppslag der det fremgår

at det norskkontrollerte danske fergerederiet Easy Line AS starter

trafikk mellom Gedser og Rostock, dette til tross for at selskapet

som eier fergen, kontrolleres av Henrik Johansen, som ble fradømt

retten til å drive rederivirksomhet i all fremtid i forbindelse

med Scandinavian Star-tragedien.

Hva vil statsråden foreta seg?»

  Etterdønningene etter Scandinavian

Star-tragedien og flere andre som vi også har opplevd rett

utenfor vår egen stuedør, viser at det er veldig vanskelig å finne

ut hvem som var den reelle eieren. Her er det et eksempel på at

det ser ut som om man bare kan dukke opp igjen og opp igjen. Og

vi har problemer med å finne frem til hvem som er den reelle

eieren.

Spørsmålet til statsråden

går på, når nettopp Norden har opplevd

en rekke tragedier, om Norge også på nordisk plan

klarer å sette seg i førersetet innad i IMO. For den

viktigste jobben her blir jo å sørge for at ansvarsforholdet

er nedfelt i IMO, altså i Den internasjonale maritime organisasjon,

som gjør at en ikke kan gjemme seg bak noen, slik som tilfellet

fortsatt er.

