  Jeg vil stille følgende spørsmål til
nærings- og handelsministeren:

«5. mars 1999 oppnevnte Nærings-
og handelsdepartementet et utvalg som skal foreslå kravspesifikasjoner for
et IT- og kunnskapssenter på Fornebu.

Hvorfor fant statsråden bare plass
til en kvinne i et utvalg på sju, og hva vil han gjøre
for å rette på dette?»

  De samme holdningene fra de gamle menn går
igjen. Man har ikke tid, og det er for korte frister til å finne
dyktige kvinner. Nå ser jeg ned her på likestillingsministeren,
som tydeligvis ikke har hørt svaret til Sponheim, der det
fremgår at han faktisk ikke nå ser noen grunn
til å finne dyktige kvinner. Han hadde for kort tid, så det
var ikke mulig å finne dyktige kvinner til å gå inn
i et slikt utvalg – som ikke minst likestillingsministeren
skulle være koordinator for i Regjeringen. Men jeg bare
gjentar: De gamle holdningene gjentar seg: korte frister, det er
så viktige utvalg at man faktisk ikke kunne finne nok kvinner.
Jeg har ikke noe tilleggsspørsmål. 

