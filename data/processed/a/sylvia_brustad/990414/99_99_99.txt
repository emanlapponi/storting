  Jeg vil få stille følgende

spørsmål til kommunal- og regionalministeren:

«I februar 1999 hadde statssekretær

Per N. Hagen et utspill om å legge omstilling i statlige

etater på is. Kommunal- og regionalministeren fortalte

i «politisk kvarter» 19. mars 1999 at Regjeringen

nå følger opp statssekretærens utspill,

og at de nå «har fått med seg de andre

departementene» på å legge omorganiseringene

på is.

Hvilke omstillinger i hvilke statlige etater

er det Regjeringen nå legger på is, og hvordan

samsvarer dette med Stortingets tidligere behandling av de samme

sakene?»

 Jeg takker statsråden for svaret, og

er glad for at han slår fast at de vedtak Stortinget har fattet,

selvfølgelig skal følges opp og ikke legges på is, slik

en kunne få inntrykk av underveis i den politiske debatten. 

Statsråden viste her til noen områder

hvor det skal legges fram forslag fra de ulike departementer i vår.

La meg bare spørre om ett område, og det er det

som dreier seg om skatteetaten. Våren 1997 behandlet Stortinget

en innstilling fra kontroll- og konstitusjonskomiteen, hvor en gikk

gjennom det som dreide seg om skatteetaten – ligningskontorer,

folkeregister osv. – og hvor det i hvert fall var noen

signaler om at det der var behov for å samordne noe mer.

Er det én av de tingene som Regjeringen akter å komme

tilbake til Stortinget med i vår, i samsvar med at Stortinget

her ønsket endringer, og at det skulle skje ganske fort? 

  Jeg takker statsråden igjen for svaret. 

Jeg er glad for at det blir lagt fram forslag

i vår, og at det gis klare signaler fra Regjeringens side

om at det her ikke er snakk om at omorganiseringer som Stortinget

har sagt klart fra om, og i hvilken retning de skal gå,

blir lagt på is. Det er viktig at slike signaler også gis

til de berørte fagetater. 

La meg følge opp med noen andre områder

som statsråden ikke nevnte, f.eks. det som nå skjer

innenfor Posten, hvor Bondevik-regjeringen faktisk har lagt ned

over 400 postkontor i 1998. Når det gjelder omorganiseringen innenfor

Telenor, som en følge av en fusjon med Telia, er det noe

som vil stoppe opp, eller går det sin gang? Og når det

f.eks. gjelder de endringer som nå har skjedd innenfor arbeidskontorene,

hvor Regjeringen faktisk både har lagt ned og slått

sammen, er det noe som vil bli reversert, eller er dette også en

prosess som går sin gang?

