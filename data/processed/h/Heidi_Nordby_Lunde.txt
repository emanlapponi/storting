 Takk, leder. En optimistisk sentralbanksjef skal man ikke kimse av, og de spørsmålene bygger vel litt på hverandre. Det var visst sentralbanksjefen selv som var inne på det om «fra særstilling til omstilling» i sin egen årstale. Det er jo ikke alle som snakker om omstilling med positivt fortegn, med de mulighetene som det gir, og som du akkurat var inne på. Men du sier jo her at valutakursen kan bidra til at omstillingen i næringslivet lettere kommer i gang, og du kan gjerne utdype litt. Du var inne på det når det gjelder hvilke områder, kanskje hvilke næringer man ser det i, og hvilke muligheter det gir.


