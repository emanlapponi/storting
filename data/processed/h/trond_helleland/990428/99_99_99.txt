 Jeg vil få stille samferdselsministeren

følgende spørsmål:

«Buskerud fylkeskommune, Øvre Eiker

kommune og Kongsberg kommune samt næringslivet på Kongsberg har

gått sammen om forskuttering av E134 til Kongsberg. Så langt

har de involverte kommuner fått positive tilbakemeldinger

fra departementet for sitt lokale initiativ. På tross av

dette vil Samferdselsdepartementet nå, ifølge

media, utsette saken til neste års statsbudsjett. 

Kan statsråden avkrefte medias påstander,

og bekrefte at saken vil bli lagt fram i revidert budsjett?»

  Jeg takker statsråden for svaret.

Jeg er glad for at statsråden har oppfattet at det er et sterkt

lokalt ønske om å få avklart denne saken

i vår. Det burde ikke komme som noen overraskelse. Næringslivet på Kongsberg

og de angjeldende kommuner har jobbet svært effektivt og

godt med denne saken for å få den fram så fort

som mulig. Alle lokalpolitiske beslutninger er fattet, og alle sitter

nå og venter på en avgjørelse. Grunnen

til at vi ønsker å få behandlet saken

i vår, er at vi ønsker å vite. Næringslivet

på Kongsberg ønsker å vite at det virkelig

blir noe av denne avtalen som nå er inngått, som

jeg må si er en god avtale, der også næringslivet

har engasjert seg sterkt og vil gå inn med midler for å få dette

veiprosjektet i gang.

Så jeg spør statsråden:

Hvilke hindringer ser statsråden nå for at saken

virkelig kan bli lagt fram i vår, slik som vi ønsker?

  Statsråden er opptatt av at det som

forskutteres, også skal betales tilbake, og det er helt korrekt.

Det er også en av grunnene til at de involverte parter

gjerne ser at det blir en avklaring så fort som mulig,

slik at de vet hva de har å forholde seg til. Det sier seg

selv at når næringslivet, utallige bedrifter,

på Kongsberg går inn og vil være med

på å finansiere noe som burde være en

offentlig oppgave, nemlig å bygge en europavei – hovedveien

mellom Drammen og Haugesund – så vil de gjerne

ha en raskest mulig tilbakemelding som sier at ok, vi går

for denne avtalen, og tilbakebetalingen vil skje fra det og det

tidspunkt. 

Flertallet i komiteen har også bedt

om at denne saken blir behandlet raskt, og at avtalen blir lagt

fram for endelig godkjenning. Jeg håper derfor at statsråden

nå kan gå så langt som til å si

at denne avtalen vil vi få forelagt Stortinget i vår,

og at den vil bli behandlet før sommerferien.

