 Mitt neste spørsmål går på forholdet mellom PST og EOS-utvalget. Når passeres tersklene for å informere EOS-utvalget om denne type saker og om denne saken konkret?


 I justisministerens redegjørelse knyttet til denne møteserien i 2007 mellom diplomatseksjonen og PST, og Oslo politidistrikt var jo også involvert der, er konklusjonen, slik jeg forstår det i hvert fall, at man ønsket å løse de praktiske spørsmålene knyttet til en mulig overvåking utenfor den amerikanske ambassaden av personell fra ambassaden – at det skulle søkes løst på såkalt lavere nivå, som igjen kanskje førte til at diplomatseksjonen ikke foretok en henvendelse gjennom det som omtales som diplomatiske kanaler.


 Da ville jo et naturlig spørsmål være: Hvordan oppfattet PST at det ble etterlevd?


