Presidenten:

 Denne saken gjelder endringer i statsbudsjettet 2015 under Utenriksdepartementet. Endringene ble i proposisjonen foreslått hovedsakelig under programområde 03 Internasjonal utviklingshjelp, der det ble gjort fremlegg om å øke enkelte poster med til sammen om lag 1,7 mrd. kr og redusere enkelte andre poster med om lag 1 mrd. kr. Budsjettet for utviklingshjelp for 2015 ble også foreslått økt med litt over 600 «friske» millioner for å dekke deler av økte ODA-godkjente flyktningutgifter. Totalt merket komiteen seg at om man ser bort fra utgiftene til flyktninger i Norge, legger regjeringen opp til å bruke 30,1 mrd. kr i bistand i 2015.


 Nå ble jeg litt usikker på om vi hadde delt debatten, slik vi skulle, for jeg hadde egentlig mer behov for å ta den overordnede brede diskusjonen.

 Jeg deler både statsrådens entusiasme og håp om deltagelse i programmene, ikke minst på grunn av det som også Kristin Vinje var innom, norske forskeres deltagelse i større miljøer. Men jeg noterer meg det statsråden sa om at i Horisont 2020 slås forsknings- og innovasjonsprogrammene i EU sammen, og det betyr at norsk næringsliv får muligheter til å komme i inngrep med innovasjonsprogrammer. Nå er vi ikke lenger med i COSME, som riktignok gjelder små og mellomstore bedrifter. Men kan statsråden si noe om akkurat dette, f.eks. om det er derfor vi ikke lenger er med i COSME?


Det er mulig at dette er et slags oppfølgingsspørsmål til det som Andersen hadde, for mitt spørsmål gjelder også håndhevingsdirektivet til utsendingsdirektivet. Jeg ber om tilgivelse hvis jeg nå spør feil statsråd, men for det første er det den eneste vi har her akkurat nå, og for det andre har statsråd Helgesen sagt at resultatet av enigheten i trilogforhandlingene gir oss en mulighet til å videreutvikle og videreføre våre ordninger osv. 


 Til etterslepsproblematikken, der, så vidt jeg forstår, vi har vært oppe i over 600 saker – det var i hvert fall de tallene jeg hadde for noen måneder siden: Det er et etterslep særlig på saker som skal gjennom Det norske storting, men også i EFTA-landene som sådanne. Hvordan kan vi, er spørsmålet, påvirke EFTA-landene til en bedre fremdrift? Og mitt neste spørsmål er: Hvordan påvirker dette etterslepet vår dialog med EU, vår mulighet til å påvirke saker som er viktige for vårt næringsliv f.eks.? Og det siste spørsmålet er: Hvordan påvirkes vi av at det ser ut til at EU i større grad vedtar flere og flere rettsakter som er direkte implementerbare for medlemslandene?

