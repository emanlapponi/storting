 Takk skal du ha. 

 Takk skal du ha.


 Ofte er det slik at når omgivelsene blir for optimistiske, blir sentralbanksjefen bekymret og advarende. Jeg registrerer at i møte med en litt bekymret finanskomité blir sentralbanksjefen optimistisk og ser på lyspunktene. Det synes jeg er bra, for det er absolutt mye å glede seg over.


 Mitt spørsmål knytter seg til den relativt kraftige svekkelsen vi nå ser av konkurranseevnen. Nye tall viser at den kostnadsmessige konkurranseevnen svekkes med 5,5 pst. fra 2007 til 2008. 

 Jeg takker for et godt svar. Det er jo sagt at gode tider er en dårlig rådgiver. Jeg tror det er mye sannhet i det. Og når man nå ser at det er en del faktorer som kan ha mer langsiktige, uheldige konsekvenser for den konkurranseutsatte sektoren, tror jeg det er viktig å ta det inn over seg. 

 Takk skal du ha.

Takk for en god redegjørelse. 

 Finansministeren startet med å si at en del av disse problemstillingene har vi drøftet tidligere i forbindelse med redegjørelsen, så bare noen få merknader fra min side – og ett spørsmål. Jeg tar spørsmålet først. Det knytter seg til den kontakten som nå er både mellom Norges Bank og ECB og de andre nasjonale bankene i Europa, og også på politisk plan, om finansministeren kan si noe om den kontakten som nå er for både å oppdatere seg og vurdere felles aksjon hvis det er nødvendig.

 Bare ganske kort. Det gjelder fornybardirektivet. Jeg ser at det ikke kommer i EØS-komiteen 2. desember, i neste møte, men at det er antydet en skriftlig prosedyre i desember. Så jeg lurer på om utenriksministeren kan si noe om formalitetene rundt denne skriftlige prosedyren, og hvilket tidsaspekt man her ser for seg. For vi får en del innspill fra ulike aktører som mener at denne usikkerheten rundt implementeringen er problematisk, og som da ønsker å få større klarhet i dette. 

 Dette blir litt i forlengelsen av det siste, og det blir vel nesten mer en kommentar enn et spørsmål. Vi får jo rikelig anledning til å komme tilbake og diskutere europameldingen, men jeg vil likevel gi uttrykk for at vi har en bekymring knyttet til summen av saker hvor Norge nå velger en konfrontasjonslinje i forhold til EU.

La meg først takke for en omfattende redegjørelse. Jeg deler utenriksministerens syn på viktigheten av EØS-avtalen. 

 Bare helt kort med tanke på vikarbyrådirektivet: Det er, som Torbjørn Røe Isaksen peker på, kommet veldig klare signaler fra norsk industri – jeg har vel også registrert noen av Fellesforbundets klubber – på dette området. Så mitt spørsmål er om man har en tett dialog også med partene i arbeidslivet i denne saken. Vi har i hvert fall registrert at det er mange synspunkter, og her burde man utnytte mulighetene for å ha en litt mer fleksibel tilpasning. 

Det er kanskje vel så mye en litt supplerende kommentar til utenriksministerens innledende orientering når det gjelder krisen i Europa. 

 Det er jo hyggelig at Stortinget holdes orientert, men jeg vil kanskje legge til at regjeringen gjør klokt i også å ha en dialog med Stortinget i denne saken. Utenriksministeren må vite at dette er en sak som engasjerer Stortinget, og at det er en samlet opposisjon som over mange år, både i posisjon og opposisjon, har vært opptatt av å beholde denne ordningen. I tillegg til at regjeringen har dialog med Frivillighet Norge mener jeg at det vil være meget klokt også å ha en dialog med Stortinget.




 Det er mye god vilje i Norge i forhold til å bistå Island, og jeg synes at utenriksministeren har besvart på en god måte den strategien som Norge har valgt. Jeg mener i likhet med utenriksministeren at det er fornuftig å velge IMF-sporet. Men jeg legger samtidig merke til at utenriksministeren bruker begreper som at Norge ikke blokkerer, og at Norge opptrer fleksibelt og imøtekommende. Spørsmålet er: Gjør Norge noe mer aktivt internt i IMF for å forsøke å frakoble Icesave-problematikken i forhold til det IMF-opplegget, eller låneordningen, som man ønsker å få på plass i forhold til Island? Det var det ene. 

 Jeg har et spørsmål under Eventuelt, hvis jeg får lov. Utenriksministeren kan vurdere om han har anledning til å svare på det. 

 Takk skal du ha. 

 Bare en helt kort kommentar, for jeg synes nok at utenriksministerens litt upresise svar i forhold til makrellsaken tilsier at koordineringen med EU ikke har vært god nok, og at det er grunnlag for en tettere kontakt på det området, gitt det som også sies, nemlig at vi har lik tilnærming til saken.

Jeg skal forsøke å avholde meg fra altfor sterk polemikk om postdirektivet – selv om det er umåtelig fristende – men bare fastslå at Høyre er sterkt uenig i den prosessen som nå settes i gang. Bondevik

Først bare en kommentar til selsaken: Høyre er tilfreds med at regjeringen nå har tatt til orde for et tvisteløsningspanel. Det er i tråd med hva Høyre også tidligere har anbefalt. 

 Først til det siste, som er en viktig sak. For det er helt åpenbart at når økonomien er globalisert, må også politikken følge etter, slik at jeg håper at regjeringen vil ha en positiv holdning både til at Norge kan delta mer aktivt og til at Norge kan delta i et mer overnasjonalt samarbeid på dette området. Jeg tror det er svært viktig. Vårt utgangspunkt er at det ikke er tilfredsstillende at Norge kun kan delta på adhocbasis og at vi avskjæres i så stor grad i disse tilsynsordningene, for på dette området er økonomiene så sammenvevd at det vil være viktig at man får til organer hvor Norge kan ha en mer sentral rolle.

 Jeg takker for en grundig redegjørelse.

 Takk skal du ha, leder. 

