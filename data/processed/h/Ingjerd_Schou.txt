 Jeg har også et spørsmål til statsråden i forhold til datalagringsdirektivet og det jeg forstod på orienteringen om at Justisdepartementet har varslet at de er noe forsinket i arbeidet med politiregisterloven. Er det slik å forstå at det vil gå lengre tid i forhold til implementering av datalagringsdirektivet som følge av det, og også knyttet opp mot dette som går på revisjon av direktivet i EU? Så spørsmålet mitt er egentlig til oppfølgingen av den avtalen som ligger til grunn med hensyn til behandlingen 4. april i år, nemlig hvordan statsråden har tenkt å involvere Stortinget i arbeidet med selve implementeringen, i henhold til det som går på revisjon i forhold til EU osv.

