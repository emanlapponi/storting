  Jeg vil gjerne få stille følgende spørsmål
til den fungerende justisminister:

«Det har vakt oppmerksomhet at politimesteren
i Bodø mener folk bør anmelde færre saker,
fordi politiet har for mye å gjøre. Det kan synes
som et paradoks at det samme politikammer for kort tid siden var
det første som på eget initiativ hadde kapasitet
til å etterforske mulige ulovlige Brustad-buer. Selv politiet
kan altså bli forvirret av alle mulige lover om dette og
hint.

Ser statsråden noen løsning
på dette dilemmaet?»

  Jeg vil gjerne takke for svaret. 

Etter omstendighetene syns jeg det var et meget
tilfredsstillende svar. Jeg merket meg særlig at statsråden bestemt
hevdet at det er skapt et uheldig bilde av at politiet ikke etterforsker
anmeldte saker – jeg merker meg det med tilfredshet.

Den andre delen av mitt spørsmål
var om dette burde føre til større tilbakeholdenhet
med hensyn til å komme med nye lover om «dette
og hint», som var min formulering. Jeg har selvfølgelig
full forståelse for at statsråden ikke kan blande
seg inn i det, men jeg kan vel si det slik at Stortinget ikke ville
ha noen innvendinger hvis statsråden skulle ha lyst til å gi
uttrykk for sin mening om den saken.

