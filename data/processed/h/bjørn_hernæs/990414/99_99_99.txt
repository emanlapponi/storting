  Jeg vil få lov til å stille

nok et spørsmål til den ærede justisminister:

«Ifølge et høringsnotat

vurderer Justisdepartementet, med hjemmel i våpenloven, å innføre

registrering av luftgeværer, som blant annet brukes som

konkurransevåpen. I skytterkretser reageres det kraftig

på nok et forsøk på å byråkratisere

og mistenkeliggjøre lovlig bruk av våpen til sports-

eller fritidsbruk, fremfor å fokusere på ulovlig våpenhold

brukt til kriminalitet. 

Vil statsråden sørge for å stoppe

dette inngrepet mot en utbredt og lovlig sports- og konkurranseartikkel?»

  Jeg vil takke for svaret, et svar som jeg

på ingen måte er tilfreds med, men det er en annen

sak.

Jeg har lyst til å spørre

statsråden om han er oppmerksom på de meget kraftige

reaksjonene i  sportsskyttermil-jøet som forskriftene til

den nye våpenloven blir møtt med.

I en lederartikkel i et av tidsskriftene til

det norske sportsskyttermiljøet står det i overskriften: «Du

står nå til doms.» Sportsskyttere, jegere

og våpensamlere, dvs. definerte lovlydige borgere av kongeriket

Norge, skal nå stå til doms for kriminell aktivitet,

der de kriminelle uanfektet av våpenlov og forskrifter

fortsatt vil få leve sitt eget uanfektede liv. Slik oppfattes

det blant folk som pr. definisjon er – jeg slutter meg

helt til lederartikkelen – blant de mest lovlydige i Norge.

De oppfatter det slik selv, og det er vel ikke helt utenkelig i

denne sammenheng heller at den som har skoen på, kjenner

best hvor den trykker. Vi statsråden gjøre noe

for å gjenopprette tilliten til dette viktige miljøet? 

  Det gleder meg usigelig at statsråden

hevder at han vil opprettholde et godt forhold til dette viktige

miljøet som skytterbevegelsen utgjør. Når han

hevder at han har et godt forhold, er jeg imidlertid – i spørrende

form – opptatt av om han i den korte tid han har hatt anledning

til å virke som justisminister, virkelig har hatt muligheter

til å ha kontakt med disse miljøene. Det ligger

i det jeg nå sier, en antydning om at så ikke

er tilfellet. 

Reaksjonene er meget sterke. Jeg tar selvfølgelig statsrådens

uttalelse på fullt alvor og i aller beste mening. 

Og jeg vil så sterkt jeg kan, oppfordre

ham til å søke kontakt med disse miljøene.

Jeg tror han vil få en tilbakemelding som er helt klinkende

klar: Praktiseringen her og det forslag til ny våpenlov

som er ute på høring, blir nærmest oppfattet

som en krigserklæring i vide kretser i skytterbevegelsen.

  Jeg vil gjerne få lov til å stille følgende

spørsmål til justisministeren:

«Er statsråden innforstått

med at embetsmenn i departementet offentlig refser politimestre

som informerer om konsekvensene av det vedtatte budsjett og fordelingen

av driftsmidlene til politiet?»

  Jeg vil gjerne takke for svaret. 

I ytringsfrihetens navn er det kanskje tillatt – også for en

stortingsrepresentant – å gi uttrykk for at jeg

tror det kunne ha visse fordeler hvis statsrådens mening

blir uttrykt av statsråden, og ikke av hans departementsfolk, når

det gjelder så vidt ømtålige saker som

dette.

I den kampen som har vært om politibudsjettene,

har vi faktisk vært helt avhengig av at politiet har sagt

fra om konsekvensene av de budsjettene som er vedtatt. Det blir vanskelig,

nesten umulig, hvis det skal være slik at en politimester

skal få lov til å gå ut – som

vi hadde et eksempel på i en tidligere spørretime – og

fortelle at budsjettene er slik at han må oppfordre folk

til ikke å anmelde all kriminalitet. Så opplever

man i neste øyeblikk at det skal være grunnlag

for refselse når han forteller om konsekvensene av de budsjettene

som han får tildelt. 

  Det er viktig at vi her er både klarttenkende

og klarttalende. Jeg synes det er vanskelig helt å få tak

i hva som ligger i statsrådens svar. Jeg oppfatter statsråden

dit hen – jeg ser bort fra den selvfølgelige ting

at han gir uttrykk for anerkjennelse til norsk politivesen, noe

annet skulle også bare mangle, de gjør en aldeles

utmerket jobb – at han gjentar og forsterker den kritikken

som hans ekspedisjonssjef kom med overfor politimestrene for at

de uttalte seg som de gjorde, slik det var referert i Aftenposten. 

Jeg har lyst til bare å fastslå at

det da eksisterer en reell uenighet mellom statsråden og

undertegnede. Jeg synes det er aldeles utmerket at politiet bruker

den ytringsfriheten som statsråden omtalte, til i klartekst å si

fra når konsekvensene blir slik som de i og for seg er

nødt til å bli, med de knappe budsjetter som stortingsflertallet

er villig til å gi politiet.

