 Takk for informasjonen.


 Ja vel – da skal jeg lande på hjemmebane, i Bodø.


 Jeg skal prøve å være kort. Jeg prøver å sammenholde informasjonen. Det er fjerde året vi sitter med samme tema, den tyngste investeringen i Fastlands-Norges historie gjennom tidene, og jeg har sett hvordan informasjonen har endret karakter. De samme adjektiv går på mange måter igjen, at vi er i rute, at kostnadene ligger fast osv., men tidsmessig har ting forskjøvet seg. Vi er i dag i den situasjonen at det hittil i planprogrammet er bestilt ti fly til sammen. Norge kommer nå med en bestilling på seks nye. Konklusjonen er nå at tallet 3 000 ligger fast.


 Takk for det, leder.


 Den forklaringen bringer jo likevel en åpenbar disharmoni i forhold til import, altså kjøp kontra det estimat man legger på bordet for salg av missiler.


 Det er litt i oppfølgingen av de to foregående spørsmålene. Det var en interessant betraktning som LO fremførte, at det at vi inngår en kontrakt nå, kan gjøre at USA og andre land kanskje tar Norge for en pliktoppfyllende elev som man ikke behøver å ta så veldig mye hensyn til. Ligger det i det som LO antyder, at man fra norske myndigheters side har enda veldig mye å gå på når det gjelder å promotere norsk industrigjenkjøp?


Takk skal du ha.

 Dette er jo et punkt som står referert på dagsordenen i dag – vel, altså som et vedlegg i informasjonspakken til møtet i Europautvalget tirsdag 18. oktober. Det er, så vidt jeg vet, i dag. Så jeg er litt overrasket over at man ikke kan svare på dette spørsmålet, for dette får – hvis det opprinnelige opplegg blir gjennomført, hvor ESA har valgt ikke å godkjenne den norske gjennomføringen – som konsekvens nedlegging av en rekke havner i Norge, både hurtigbåt, ferje, og for Hurtigruten som sådan og indirekte den norske stat vil det i tillegg få betydelige konsekvenser.

 Det går på utenriksministerens orientering om grensekontroll og endring av Schengen-lovgivning og forslag om å overføre myndighet fra medlemslandene til kommisjonen.

Det gjelder Ashtons besøk på Svalbard. Det var en interessant redegjørelse fra utenriksministeren.

Det var ingenting i veien med tempoet, og innholdet kan vi sikkert i betydelig grad få anledning til å komme inn på her. 

 Jeg har bare et par kommentarer. Først ble jeg litt overrasket over representanten Svein Roald Hansens innlegg. Det var ikke bare de to tilstedeværende EU-parlamentarikerne som reagerte. Det går jeg ut fra er kjent for representanten Hansen. På lik linje med norske myndigheter har han alltid bestridd EUs tidligere sanksjoner mot norsk fiskerinæring, som vi alltid og tverrpolitisk har erklært som ugyldig. Likevel har EU rikelig erfaring med å påføre Norge sanksjoner mot norsk fiskerinæring. Det er verken vi eller Svein Roald Hansen som er dommere når EU fatter sine beslutninger på dette området. Derfor blir vi ikke mindre overrasket når vi hører at eks landbruksminister sier at Høyre legger seg flat. Vi er bekymret for norsk fiskerinæring, og om eventuelle og potensielle mottiltak kommer. Jeg tror det er relativt bred forståelse for at vi er bekymret for hva som kan dukke opp av mottiltak – på linje med hele norsk fiskerinæring.

La meg få starte litt med fornybardirektivet. Jeg vil også takke statsråden for en grundig og god redegjørelse. Dette blir på mange måter en slags forventningsorientering om status og sluttoppgjør i 2020. 

Først til kvoteforhandlingene for makrell: Jeg vet ikke i hvilken grad dette er utenriksministerens virkelige hjemmebane, men jeg tar sjansen likevel på å spørre. Jan Tore Sanner brukte begrepet ”konfrontasjon”. Når det gjelder forholdet til Island og den islandske retorikken i disse spørsmålene, er man bekymret for at en fortsatt utvikling med mangel på avtaler vil bidra til å svekke det islandsk-norske forhold og øke betydningen av det uregulerte makrellfisket, med de konsekvensene dette får? Utenriksministeren viste jo selv til et overuttak på sannsynligvis 300

Takk for en grundig redegjørelse. Jeg regner med at utenriksministeren løser fiskeriproblemene med Russland i løpet av dagen, under sitt møte med Lavrov i Kaliningrad! 

Takk, leder, og takk for en grundig redegjørelse fra utenriksministeren. 

 Jeg takker for en grundig redegjørelse. 

 Også jeg har lyst til å takke for utenriksministerens redegjørelse. Bare som en kort kommentar, det spørs jo om det, med alt som skjer i Europa for tiden, holder bare å justere seg forsiktig i tråd med utviklingen ved å slå fast at Soria Moria II viderefører Soria Moria I. Men det var ikke noe annet enn min egen kommentar. 

Takk for en god innledning. Det er et par forhold jeg har lyst til å ta opp. Det går på AMT-direktivet, men særlig på fornybardirektivet, og her har utenriksministeren redegjort for den gode dialogen man har med EU på dette området. Det som er min innfallsvinkel, er: Når vil man få på plass en avgjørelse som sier litt om hvilke krav Norge skal ta inn på fornybar energi, slik at man også fra norsk side kan forberede seg til å implementere direktivet i norsk lovgivning? For dette kommer til å bli en meget, meget krevende jobb for Norge, fordi vi kommer til å få et krav på oss som sannsynligvis vil ligge over det tall som Sverige har fått, som ligger på topp i Europa, og særlig med den historikk vi har i ettertid, hvor lang tid det tar å få opp fornybarandelen som sådan.

 Det går på direktiv 2009/12/EF om lufthavnavgifter. Jeg har registrert at Samferdselsdepartementet har en tolkning av direktivet som går ut på at dette ikke er til hinder for dagens norske system med politisk styring gjennom lufthavnavgiften. Men jeg har også brakt i erfaring at det i EU-systemet kan være andre oppfatninger om anledning til kryssubsidiering av norske lufthavner i fremtiden – om dette spørsmålet er satt i noe slags politisk spill? Jeg vet ikke om jeg klarte å formulere meg tydelig nok til å forstå hva som er spørsmålet, men hvis det finnes en annen tolkning enn det departementet har, kunne det være interessant å få det belyst nå, om dette er et tema som er uavklart.











