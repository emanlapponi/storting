 I forhold til den problemstillingen du reiser vedrørende kompetanse i Aetat, kan man for så vidt trekke paralleller til skolen når det gjelder yrkesveiledning. Litt satt på spissen er det vel for så vidt slik at det sitter ofte halvstuderte røvere, hvis man har studert i det hele tatt, med erfaring fra Blindern som har et ganske snevert begrep om hvilke muligheter som finnes i arbeidsmarkedet, utdanningsmuligheter og alt sammen.

 Jeg har et annet spørsmål. Det gjelder yngre og de med psykiske problemer, for det er påpekt som et hovedproblem. Vi får nå hele tiden nye brukergrupper som har til dels sammensatte psykiske problemer. Når det gjelder psykiatri og somatikk, er det jo kjent at somatikken har fått forrang i alle år, og når det gjelder ungdomspsykiatri, er vel situasjonen ikke akkurat mer lystig.

 Det var noe vi var inne på her i stad under det foregående. Dere hørte også spørsmålet da – det gjaldt dekningsgrad når det gjelder uførepensjoner. Der har vi for så vidt en utfordring. Man har en arbeidslinje som man skal forene med at man ønsker en ganske sterk inntektsutjevning. Den inntekts- og dekningsgraden blir høyere jo lenger ned man kommer på skalaen av inntekt.

 Jeg har også et spørsmål når det gjelder byråkrati. Det har jeg oppfattet er et generelt problem. Det gjelder ikke bare noen etater, men en del av dem jeg har vært i kontakt med, påpeker at veldig mange både trygdekontorer og Aetatkontorer bruker vesentlig mer tid på blanketthåndtering enn på håndtering av mennesker. Ut fra de erfaringene dere har høstet med både trygdeetaten og Aetat, er det en riktig beskrivelse, synes dere, eller kan det skyldes at man benytter det som en unnskyldning for at man kanskje vil ha en litt enklere hverdag og eventuelt vil sitte bak skrivebordet framfor å håndtere mennesker?

 Når det gjelder å bli mistenkeliggjort, kan jeg skrive under på det. Jeg har besøkt en god del kontorer, og jeg opplevde faktisk selv å bli mistenkeliggjort. Man trodde jeg skulle snike inne på kontorene. Jeg så nok skummel ut!

 Jeg har bare et spørsmål i tilknytning til det komiteleder sa, og det Liv Arum sa i sted. Flere Aetat-kontorer og trygdekontorer har månedlige kontaktmøter, samarbeidsmøter, hvor man prøver å få inn folk så tidlig som mulig. Har dere foretatt noen evaluering av disse prosjektene, hvor man faktisk prøver å avhjelpe disse barrierene som er mellom etatene?

 Lillesand kommune har i brev av 18. mars til departementet hevdet at det foreligger opplysninger om en person som er villig til å betale 3,5 mill. kr for å kjøpe «Solvang», men følte seg avvist av selger. Thommessen påpeker at denne personen er helt ukjent for ham. Samtidig påpeker også Thommessen at det ikke er veldig sannsynlig at vedkommende hadde mulighet til å finansiere sitt erverv av den eiendommen. Anser kommunen fortsatt at dette var et reelt bud fra en person med en realistisk mulighet til å få finansiert et erverv av «Solvang»?

 Da dere vurderte egnetheten til denne boligen, ble det vurdert i sammenheng med kommunens opplysninger om etterspørsel og interesse? Ble det vurdert i sammenheng med hverandre?

 Kommunen har under denne høringen hatt til dels problemer med å dokumentere noen løst funderte påstander om opplysninger og etterspørsel. Engebretsen foreslo her i sted at man skulle vurdere noe hypotetisk.

 Jeg tillater meg å være enda litt mer hypotetisk.

 Det er en sterk dissens her, altså 4-3. Antar du at det er sannsynlig at det fort kunne blitt 4-3 andre veien hvis man hadde fått mer korrekte opplysninger som var basert på det Thommessen her legger til grunn i høringen?

 Kommunen opplyser i forbindelse med ankebehandlingen i 2000 at det er ført kommunal vannledning frem til øya, det er permanent rutebåtforbindelse osv. – det står i notatet til Thommessen under pkt. 31. På tidligere spørsmål ble Thommessen bedt om å kommentere sin påstand om at Lillesand kommune i stor grad oppgir uriktige opplysninger til departementet. Han ble sågar utfordret til å svare på om han mener at kommunen overfor departementet faktisk har løyet. Da svarte Thommessen i den åpne høringen her bekreftende ja. Er det en vurdering som du deler?

 På tidligere spørsmål om hvorfor kommunen overfor departementet viser til et bud på «Solvang» på 3,5 mill. kr som overhodet ikke hadde grobunn i virkeligheten, uttalte ordføreren at det ikke er opp til en kommune å vurdere hvorvidt bud er reelle, de skal bare passivt, nærmest, gjengi det jeg i hvert fall anser for å være rykter og synsing. Dette eksemplet, synes du det er et representativt uttrykk for hvordan Lillesand kommune driver saksbehandling?

 Du nevnte noen bruksendringer som hadde skjedd i perioden. Har du flere eksempler på det som Thommessen betegnet som ryktene om kommunens noe lite rettferdige behandling av like saker?

 Bare et kort spørsmål til slutt: Har du følelsen av at det har gått litt personlig prestisje i å ta knekken på Thommessen hos noen i administrasjonen eller i den øvrige delen av befolkningen på Åkerøya?

 Jeg har et spørsmål til Wright. Jeg lurer på om du kan presisere i hvilke deler av året og i hvilket tidsrom du bodde på Åkerøya – om du kunne nevne sånn ca. prosentvis andel av henholdsvis sommer- og vinterstid.

Bare et kort oppfølgingsspørsmål:

 Du har jo oppholdt deg der to vintrer, og ut fra det baserer du deg på at du har full kjennskap til hvordan forholdene er på Åkerøya vinterstid?

Nei.

Jeg skal stille noen spørsmål angående denne frustrasjonen som statsråder møter. Vi hørte det tidligere i dag fra Fjærvoll, så jeg antar at du også hadde noen frustrasjoner. Du pekte på at det var satt i gang et arbeid fra før, det var et kontinuerlig arbeid også under deg. Jeg føler at flere her i dag har vært inne på, i hvert fall ganske godt pakket inn, at det var en del motkrefter. Jeg kunne tenke meg å utfordre deg på hvilke motkrefter du eventuelt møtte da man skulle iverksette en del av disse tiltakene også under din periode, og hva disse eventuelt bestod i. Jeg tolker det slik at det var nok ikke mye, men jeg føler at det ligger litt mellom linjene at det var visse motkrefter. Jeg kunne tenke meg en liten konkretisering av hva disse bestod i.

Jeg stilte spørsmål i stad til Fjærvoll angående fullmakter som gikk nedover i systemet – det er noe som har ført til at man f.eks. kunne forsere et arbeid med et år uten at det forelå en plan. I hvilken grad oppfattet du de vide fullmaktene som var da du tiltrådte, som et problem, og i hvilken grad ser du mulige konsekvenser av de endringer man har foretatt i innskjerpinger om å avhjelpe disse vide fullmaktene?

Forstår jeg det rett hvis jeg tolker det slik at du hadde ikke følelsen av at du kom for sent inn i sakene – du følte at du fikk den informasjonen du trengte der det var i ferd med å skje overskridelser?

Det har vært oppe også i rapporten og tidligere i dag at det er både kommuner, fylkesting og diverse andre som tråkker rundt i korridorene her, som presser på og virker kostnadsdrivende. Hvis jeg skal formulere det så presist som mulig: Hvilke verktøy i forhold til å verge seg mot dette presset vil du si det var manko på under din erfaring som statsråd, og i hvilken grad er det mangel på verktøy til å verge seg mot kostnadsdrivende tiltak i form av press fra fylkesting, kommuner osv. også etter en ny organisasjonsmodell? Det er et ganske omfattende spørsmål, men det er litt interessant å få vite. Et press – det kan føles som et press – det er spørsmål om hva slags muligheter man har til å stå imot det presset, og ikke, jeg holdt på å si, la seg føre ut på galeien.

 Man kan konkludere med at demokrati koster, i hvert fall når det gjelder samferdsel og forsvar.

