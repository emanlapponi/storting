  Jeg har følgende spørsmål
til  helseministeren:

«Jeg viser til Innst. S. nr. 29 (1995-96)
fra sosialkomiteen. Ved behandlingen av innstillingen vedtok Stortinget
at Regjeringen skulle medvirke til at Haugesund Sanitetsforenings
Revmatismesykehus kan bli kompetansesenter for etterbehandling for
spesialisert rehabilitering av revmatikere slik Rogaland fylkesting
har vedtatt å søke om.

Hva vil statsråden gjøre
for å iverksette dette vedtaket?»

  Jeg takker for svaret, som jeg selvfølgelig
ikke er fornøyd med.  Jeg refererer det vedtaket som ble
gjort i Stortinget, som jeg nevnte i spørsmålet.
 Der står det:

«Stortinget
ber Regjeringen medvirke til at Haugesund Sanitetsforenings Revmatismesykehus
kan bli kompetansesenter for etterbehandling for spesialisert rehabilitering
for revmatikere slik Rogaland fylkesting har vedtatt å søke
om.»

Stortinget har altså bedt Regjeringen
om å gjøre denne jobben.  Det går ikke
på de vanlige fordelingsmidlene, slik Rogaland fylkeskommune
og jeg forstår dette, så her føler vi
at Regjeringen har et ansvar.  Departementet har sendt et brev til
Rogaland fylkeskommune, som er datert 25. februar 1999.  Det avsluttes
med:

«Det
er ikke satt av særskilte midler til regionale kompetansesentra
innenfor noen fagområder.»

Det er også, skulle jeg tro, stikk
i strid med det vedtaket som Stortinget gjorde i 1996.  Kan ministeren
bekrefte at det vedtaket som ble gjort i 1996, ikke går
på de vanlige midlene som blir tilført fylkeskommunen?

  Jeg har følgende spørsmål
til miljøvernministeren:

«Stortinget gav våren 1996
sin prinsipielle tilslutning til bygging av to gasskraftverk. Konsesjon
ble gitt til Naturkraft AS. SFT er satt til å behandle
utslippstillatelsen. I sin søknad om utslippstillatelse
har SFT satt kravene så høyt at de i realiteten
undergraver Stortingets vedtak. 

Synes statsråden det er innenfor vårt
parlamentariske system at vedtak fattet av Stortinget i realiteten
blir stoppet av SFT?»

  Jeg takker for svaret.

Det som er hovedproblemet bak mitt spørsmål,
er følgende: Stortinget har gjort et vedtak om å bygge
to gasskraftverk. Forutsetningen for disse vedtakene var bl.a. at gasskraftverkene
skulle være klare når Åsgard var klart i år
2000. Dette er det ikke mulig å få til. Så har
altså SFT fått rollen med å gi utslippstillatelse,
og kravene er satt så høyt at det ikke er mulig
for disse som ønsker å bygge kraftverkene, å få dette
aktualisert innenfor den teknologi og de kostnader som vi i dag
kjenner. 

Spørsmålet mitt går
igjen til ministeren: Mener ministeren at et vedtak gjort i dette
storting elegant kan «omgjøres i SFT»,
for det er det som i grunnen gjøres,  i og med at kravene
settes så høyt at det verken er regningssvarende
eller ennå mulig rent teknisk å gjennomføre dette,
i og med at de ikke vet i hvilke felt de skal plassere gassen. Mener
ministeren fortsatt at det er slik vedtak gjort i Stortinget skal
håndteres?

