 Én ting er jo å se på hvilken kontingent man må betale, en annen ting er å se på verdien av det man får tilbake. Det er mulig kunnskapsministeren kan korrigere meg, men jeg mener jeg har hørt at de vurderingene som er gjort midtveis i det 7.

 Når det gjelder det siste med EØS-avtalen og ERA, mener jeg utenriksministeren i sin redegjørelse hadde en slik formulering: Regjeringen vil på et senere tidspunkt ta stilling til om ERA skal inkorporeres i EØS-avtalen. Det var egentlig derfor jeg spurte.

 Mange norske aktører som tar del i EU-forskningsprogrammene sier at det er en krevende prosess. Det er krevende å forholde seg til EU. Varslet om tilbaketrekning av midler er kanskje et eksempel på det, og spesielt privataktører, altså innenfor næringslivet, opplever det slik. Har statsråden noen tanker om hvordan Norge kan profesjonalisere den delen og avlaste aktørene for mye administrativt arbeid i forbindelse med dette?

 Jeg registrer at mange er bekymret for at Norge ikke får igjen krone for krone av det vi betaler inn. Jeg synes kanskje at det er en litt snever holdning når man skal delta i dette fellesskapet, for det er utvilsomt større verdier i det enn bare å måle kronene man får tilbake. Jeg mener det går en rød tråd gjennom det som har vært statsrådens gjennomgang av utviklingen fremover innenfor EU, en mer ambisiøs satsing og et fastere grep om satsingen. Det stiller større krav til oss som utenforland. Oppfatter jeg det riktig, at det uansett vil bli slik at Norges stilling og innflytelse på forskningsprioriteringene og strategien innenfor EU vil bli svekket i årene som kommer? Er det det vi må forholde oss til? Og hva er i tilfellet Regjeringens strategi for å møte den marginaliseringen som Norge vil bli utsatt for?

