 Det er noko med formuleringane i spørsmåla
frå representanten    Fossum som eg må begynna
med her òg. Regjeringa har sjølvsagt interesse
for å bygga barnehageplassar til alle som ynskjer det,
trass i at spørsmålsstillaren seier at vi manglar
den interessa. Det gjer vi ikkje. Og det er ikkje rart at kommunar
som i dag har overdekning eller full dekning, ikkje bygger nye plassar.
Det er heller ikkje rart at dei som har nær full dekning,
sjekkar behovet nøye før dei set i gang med dei
siste plassane. Men det er merkeleg at kommunar som har langt igjen
før dei har full dekning, ikkje er meir aktive enn dei
er i dag. Utan kommunane sin medverknad er det ikkje lett å nå full
barnehagedekning neste år.

Tal som departementet har fått frå SSB,
viser at det vart etablert rundt 3 200 nye plassar i 1998.
For born over tre år nådde vi måltalet
frå budsjettet, men det er ein reduksjon i talet på plassar
for born under tre år. Det vi ikkje veit sikkert enno,
er om etterspørselen etter barnehageplassar for dei minste
borna reelt sett har vorte mindre, eller om utbyggarane av barnehagar
har venta litt for å sjå korleis kontantstøtta
ville verka inn på etterspørselen. Eit oppsving
av nye lånesøknader til Husbanken kan tyda på ein
positiv trend i høve til nyetablering av barnehageplassar
i år. 

Det kan òg vera slik at nedgangen
skuldast at familiane ikkje får eit fleksibelt
nok barnehagetilbod. Eg har fått signal frå ein
del foreldre som etter innføringa av kontantstøtta
ynskjer ein kombinasjon av barnehage og tilsyn heime, utan at barnehagane
har gitt tilbod om deltidsplassar. Omlegginga av driftstilskotet
til barnehagar frå 1. august, som inneber at det
blir ein auke i talet på kategoriar for opphaldstid og
ein auke i satsane for kortare opphaldstider, vil motivera til fleire
deltidsplassar. Vi håpar at barnehagane kan gi dei som
ynskjer det, eit meir fleksibelt tilbod enn det som eksisterer i
dag. Eg vil òg minne om at evalueringa av kontantstøtta
vil sjå særskilt på effektane for barnehagesektoren. 

  Eg trur det bygger på ei feil oppfatning
frå representanten si side når ho peikar på at
den fleksibiliteten ikkje er gitt til dei som ikkje får
kontantstøtte. Eg har lese tilstandsrapporten frå Arbeidarpartiet
si kvinnerørsle i forhold til barnehagar. Der står
det m.a. at for dei som har kontantstøtte, er det ein lovfesta
rett til fleksible løysingar i barnehagane, men det er
det ikkje for dei som ikkje har kontantstøtte. Det er feil.
For det finst ikkje nokon lovfesta rett til ein fleksibel barnehageplass,
men vi har med støtteordningane lagt til rette for at barnehagane
skal kunna tilby det. Den retten er sjølvsagt like klar
for dei som er under eller over tre år, og for dei som
har eller ikkje har kontantstøtte. Har ein ein fireåring
og ynskjer ¾ plass, skal ein få det med like stor rett
som for ein toåring, slik at der er det ikkje nokon skilnad.
Eg trur at kontantstøtta, saman med dei støtteordningane
vi no òg har til barnehageplassane, har motivert til at
fleire barnehageeigarar gir det fleksible tilbodet som veldig mange
foreldre ynskjer seg. 





                

  Det er ikkje rett at eg har sagt at vi har
full barnehagedekning for born over tre år. Kor representanten
har høyrt eller lese det, kunne eg gjerne tenkja meg å få referert,
for det har eg aldri uttalt. For born over tre år manglar
det nokre tusen plassar før ein har full behovsdekning.
Det tyder på at vi i løpet av kort tid kan oppnå intensjonen
om full behovsdekning for denne gruppa med born.

Barne- og familiedepartementet nyttar seg ikkje
einsidig av ventelister som eit mål på kor mange
nye plassar som trengst før vi har full behovsdekning.
Dei ventelistene som kommunane har, er usikre i forhold til den
reelle etterspurnaden etter barnehageplassar. På desse
ventelistene står òg born som har barnehageplass,
fordi foreldra i røynda ynskjer plass for barnet i ein
annan barnehage.

Når eg likevel seier at vi nærmar
oss målet om full behovsdekning, er det på bakgrunn
av at stadig fleire kommunar, ca. en tredjedel etter Asplan Viak,
melder om full dekning eller overkapasitet, og at svært
mange kommunar alt har nådd eller nærmar seg dette
målet. Det inneber ikkje at eg ikkje er kjend med at behovet
framleis er større enn tilbodet i mange norske kommunar.
Den største udekte etterspurnaden er for born under tre år.

Eg har ei viss forståing for at kommunane
er usikre på korleis innføringa av kontantstøtta
vil påverka etterspurnaden etter barnehageplassar for denne
aldersgruppa.  Asplan Viak, Trondheim, fekk derfor i oppdrag av
    Barne- og familiedepartementet å vurdera korleis kontantstøtta
verka inn på barnehagetilbodet i 40 norske kommunar. Tilbakemeldingane
frå barnehageadministrasjonen i desse kommunane var generelt
sett at det var for tidleg å seia noko om kva for konkrete
verknader kontantstøtta har på behovet for barnehageplassar.
I om lag 30 pst. av kommunane meinte dei at det var ein redusert etterspurnad
etter barnehageplassar for born under tre år, medan det
for born over tre år var lita eller inga endring. Denne
undersøkinga viser m.a. at det kan vera vanskeleg så tidleg
etter innføringa av kontantstøtta å slå fast
kva full barnehagedekning verkeleg vil vera i den enkelte kommunen.
Konkretiseringa av behovet og definisjonen av full behovsdekning
varierer med fleire titals prosent frå kommune til kommune.

  Eg må presisera svaret mitt litt
og attgjevinga av det: Eg sa ikkje eit par tusen, eg sa nokre tusen,
og det kan vera meir enn eit par tusen. Det er noko med språkforvirring
her i forhold til nynorsk og bokmål. Men vi manglar altså ein
del, og vi manglar nokre tusen for dei som er over tre.

Grunnen til at det òg for så vidt
er noko vi reknar med, og grunnen til at vi har utsett barnehagemeldinga,
er at vi innhentar meir korrekt informasjon frå kommunane
i forhold til det reelle behovet. Og vi reknar med at vi vil ha eit
langt grundigare bakgrunnsmateriale framfor oss når vi
skal legga fram barnehagemeldinga.

Det vi òg veit, er at kommunane sjølve
opererer med full dekning – nokre innan år 2000,
nokre innan år 2004. Det tilseier at det kjem til å bli
forskjellig måloppnåing i kommunane òg
innan år 2000. Det er eg ganske sikker på.

Når det gjeld budsjettet, kan vi vera
spente på det alle saman. Då må det sjølvsagt – slik
som òg representanten meiner – ligga pengar inne
til barnehagesektoren.





                

  Utfordringane som er knytte til spørsmålet
representanten Bekkemellem Orheim stiller, vart omtalt i proposisjonen
om kontantstøtte. I kapitlet om barnehagen si rolle for
born med særskilde behov, er m.a. høyringsinstansane
sine syn når det gjeld desse borna, omtalt.

I proposisjonen la Regjeringa til grunn at
valfridomen skal gjelda alle familiar, også dei familiar
som har born med særskilde behov. Vi la også vekt
på høve til å velja ein kombinasjon av
barnehage og kontantstøtte. Eg trur ein slik kombinasjon
kan passa godt for mange, også for familiar som har born
med særskilde behov. 

Ordninga med kontantstøtte skal evaluerast
av Forskningsrådet. I oppdraget deira er det
m.a. lagt vekt på at evalueringa må omfatta korleis
kontantstøtta verkar nettopp for born med særskilde
behov. Dersom denne evalueringa skulle visa at desse borna ikkje
får den naudsynte omsorga og stimuleringa dei treng, eller
at talet på born med særskilde behov i barnehagane
skulle gå sterkt ned, må vi sjølvsagt
vurdera kva for tiltak og eventuelle endringar vi må setta
i verk. Eg vil vurdera desse spørsmåla etter kvart
som resultata frå evalueringa ligg føre.

Førebels har ein del uttrykt uro,
men til no har vi i departementet ikkje fått konkrete opplysningar
om at dei borna det her er snakk om, har slutta i barnehagane. Eg har
den tiltrua til foreldra at dei sjølve kan ta stilling
til kva som er best for borna deira. 

Vidare vonar eg at foreldra lyttar til dei
råda dei får, t.d. frå helsestasjonane
eller barnehagane. Eg vonar òg at barnevernet framleis
samarbeider med foreldra om gode løysingar til beste for
borna, slik dei gjorde før kontantstøtta
vart innført.

  I departementet er vi ikkje kjende med fleire
tilfelle rundt omkring i landet. Eg har lese det som stod i Norsk
førskolelærerblad som representanten refererte
til. Vi veit òg at mange av dei som jobbar i barnehage,
har veldig sterke synspunkt på kontantstøtta og
er flinke til å marknadsføra eventuelle uheldige
konsekvensar av ho.

Det som for meg er viktig å streka
under, er at barnevernet ikkje har fått endra arbeidsvilkår
etter at kontantstøtta vart innført.
Barnevernet skal vera ein aktiv deltakar og gi desse borna gode
oppvekstvilkår, og òg legga til rette for dei
ordningane som er best for borna. Eg er ganske sikker på at
barnevernet i samarbeid med foreldra skal kunna finna fram til gode
løysingar. Dersom vi er nøydde til å endra
noko på kriteria for at barnevernet på ein lettare
måte skal kunna gripa inn, ja, så er eg gjerne villig
til å gå inn i ein slik dialog. Men ein fremmar
ikkje endringsforslag ut frå eit eksempel med to born.
Her må vi veta om dette er eit stort problem, og det vil
vi få greie på når forskingsrapporten
kjem. 





                

 Ein kan meina kva ein vil om bruken av dagmamma,
men forbode er det faktisk ikkje. Vi skal vera forsiktige med å formulera oss
slik at vi stemplar ei heil gruppe for å driva med svart arbeid,
slik vi har sett tendensar til i kontantstøttedebatten.

Svart arbeid er forbode, og ulike forslag har
i dei seinaste åra blitt vedtatt og sette i verk for at
dagmammaer skal betala skatt av inntekta. I 1990 vart det gjort
visse endringar i regelverket for å gjera det meir attraktivt
for dagmammaer å vera registrerte. Regelverket vart forenkla,
og bl.a. er det no mogleg å trekka frå utgifter
til mat og slitasje i heimen. Dei som hadde dagmamma eller praktikant,
måtte heller ikkje betala arbeidsgivaravgift. Det er også laga
eit informasjonshefte om skattereglar ved barnepass.

Reglane for å få foreldrefrådrag
vart endra i fjor, slik at det no berre blir gitt frådrag
for dokumenterte utgifter til pass og stell av born. I tillegg vart
frådraget for desse dokumenterte utgiftene auka frå og
med i år, noko som gjer det meir lønsamt med «kvite» ordningar.
Mange som har høge barnehageprisar å betala, set
pris på det auka frådraget.

Når det gjeld endringa i talet på registrerte
dagmammaer, vil vi i dialog med Skattedirektoratet sjå på kva årsakene
kan vera.

I den undersøkinga som representanten
Bekkemellem Orheim refererer til, er det to forhold som det er viktig å vera
klar over. For det fyrste omfattar desse tala både dei som
hadde planlagt å la borna bli passa av dagmamma på full
tid, og dei som hadde planar om å ha dagmamma i kombinasjon
med andre ordningar. Desse kombinasjonane gjeld også dei
som hadde planar om å ha barnehageplass i tillegg til dagmamma.
For det andre gjeld desse tala berre 1-åringar.

Vi må også hugsa på at
undersøkinga refererer seg til det foreldra hadde planlagt å gjera
før kontantstøtta vart innført, og vi
bør difor vera varsame med å trekka for bastante
slutningar om kva ein faktisk gjer.

Statistisk sentralbyrå har nettopp
fullført den nye spørjeundersøkinga til
foreldra. Når rapporten ligg føre i oktober, vil
den gi oss verdifull kunnskap om bl.a. kva for ei omsorgsform borna
reelt sett har. Når den nye undersøkinga frå Statistisk
sentralbyrå er analysert, vil vi få eit betre
grunnlag for å vurdera om det er aktuelt å setta
i gang tiltak for at dagmammaer skal bli registrerte.

  Dei eksempla som representanten Bekkemellem
Orheim nemner, er eksempel som vi alltid har hatt, og det har veldig
lite med kontantstøtta å gjera at ein har sju
born i ei leilegheit. Eg har høyrt om slike tilfelle, og
det er ein av grunnane til at eg, for så vidt uavhengig
av kontantstøttedebatten, vil sjå på om
eit dagmammaregister er ønskeleg.

Vi har gjort nokre endringar, som eg gjorde
greie for i det førre svaret mitt, som vil legga til rette
for at det skal vera enklare og meir lønsamt å jobba
kvitt. 

Eg trur at ein av grunnane til at vi har fått
færre registrerte dagmammaer, er at vi òg har
fått fleire barnehageplassar, og at ein del av dei som
har brukt dagmammaer, har gått over til å bruka
barnehageplassar. Dei tala som representanten opererer med, er tal
som er henta inn anten i startfasen eller før kontantstøtta
vart innført. Eg trur nok at det etter at kontantstøtta
er innført, vil bli brukt nokre fleire dagmammaer enn før. 

Men vi vil sjå på desse problemstillingane
og på kva vi kan gjera i forhold til skatteetaten, som
eg nemnde, for å få betre materiale å gå ut
med enn det som vi, iallfall inntil i dag, har. Og så får
vi sjå kva vi kan gjera med det.

  På stadig nye områder ser
vi at kommersielle krefter trer inn, og barn er i økende
grad en målgruppe. Barn gjøres til «voksne
i miniatyr», og barn må forholde seg til problemstillinger
som de burde blitt spart for. 

Reklamens og bildemedienes eksponering av kroppsfikserte
programmer og livsstilsreklame, der kroppskultur inngår
som et vesentlig element, vil direkte og indirekte kunne påvirke
barns og ungdoms kroppsidealer.

De uheldige utslagene av kroppsfikseringen
ser en i alle aldersgrupper, men det er bekymringsfullt når
idealene for voksne menneskers kropp blir idealer for barn og ungdom
som fysisk er under utvikling. Særlig betenkelig er det
når barn utstyres som voksne og brukes som kroppsideal.

Det er først og fremst foreldrenes
ansvar å gi samtykke til at barn blir brukt eller stiller
opp som modeller. Foreldrene må vurdere om dette går
ut over barnets helse eller skolegang. Også de usunne utslagene
av bruk av barn i reklame vil være en del av de vurderingene
foreldrene må foreta når de vurderer
om barna skal brukes som modeller.

Bransjen selv har et stort ansvar. Jeg har
registrert at enkelte fra bransjen tar avstand fra å bruke
så unge jenter. Det er positivt. Slikt engasjement trenger
vi.

Modellkonkurranser reguleres ikke av egen lovgivning,
men dersom modellaktivitetene har karakter av arbeid, vil arbeidsmiljølovens
regler om arbeid utført av barn og ungdom, gjelde.

Utfordringene på det juridiske området
ligger ikke minst i de forandringene som følger i internasjonaliseringens
kjølvann. Samtidig som det er viktig å ivareta
de norske bestemmelsene, f.eks. i kringkastingsloven, vil det være
viktig å arbeide for en europeisk harmonisering av lovverket
på høyest mulig nivå. Om få år
kan den teknologiske utviklingen gjøre det europeiske fjernsynstilbudet
til norske barn og unge betydelig større. Det er derfor
behov for felles europeiske bestemmelser på dette området.
Også når det gjelder reklame der barn blir brukt som
blikkfang, er det behov for et strengere internasjonalt forpliktende
lovverk.

I Norge gir markedsføringsloven beskyttelse
mot reklame som er urimelig i forhold til forbrukerne, eller som er
villedende. Også etter markedsføringsloven skal
det vises varsomhet overfor barn og ungdom når reklamen blir
utformet, og i forhold til å la barn og ungdom medvirke
i reklamen.

Med virkning fra 1997 fikk markedsføringsloven
en tilføyelse om at det i næringsvirksomhet ikke
må foretas handlinger i strid med god markedsføringsskikk.
Bestemmelsen er bl.a. innført for å beskytte barn
mot at deres manglende erfaring utnyttes. Ettersom barn blir regnet som
lettere påvirkelige enn voksne, stilles det i praksis strengere
krav til aktsomhet ved markedsføring som retter seg mot
barn, eller som har en utforming som kan påvirke denne
gruppen. Da markedsføringsloven ble gjennomgått i
1993-94, ble det vurdert om en skulle ta inn særbestemmelser
i loven om reklame som retter som mot barn. Den gangen kom man til
at det ville være overflødig, og at begrepet «god
markedsføringsskikk» ville være tilstrekkelig.
Utviklingen gjør det naturlig igjen å vurdere
om det er behov for å innføre en spesialregel
i loven om reklame rettet mot barn og bruk av barn i reklame.

Dette spørsmålet kommer jeg
tilbake til i stortingsmeldingen om forbrukerpolitikk, som jeg i
løpet av kort tid vil legge fram for Stortinget.

 Eg er einig i den problemstillinga som representanten
Nybakk reiser. Det er ei utvikling som ingen av oss likar. Det å ha
ei    aldersgrense for dei som jobbar aktivt innafor modellyrket – om
eg forstår spørjaren rett – er ei moglegheit som
eg vil sjå på. Men å forby unge jenter å vera
med i konkurransar, føler eg kanskje er å gå for
langt. Her må foreldra sterkt inn i biletet.

Det er klart at vi kan påverka foreldre
og born til sunne vanar. Eg har òg lyst til gjennom dette
svaret å senda ei utfordring bl.a. til redaktøren
av Henne, som har hatt sterke synspunkt på dette området,
om at hennar synspunkt faktisk bør matcha dei bileta som
ho trykker i bladet sitt, i forhold til kva kvinneideal vi har. 

Det å utfordra dei som jobbar i sektoren,
trur eg er viktig. Samtidig skal eg lova å vurdera om det
er vegen å gå i forhold til dei som jobbar aktivt
innafor modellyrket.





                

