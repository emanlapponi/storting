 Ingen har bedt om ordet.

(Votering, se side 216f.)





                    

  Ærede medrepresentanter!

Tidligere stortingsrepresentant Sjur Lindebrække
er død – 89 år gammel.

Etter juridisk embetseksamen i 1931 var Sjur
Lindebrække først dommerfullmektig i Nordfjord
og deretter universitetsstipendiat i rettsvitenskap. Selv om jusen
som vitenskap ikke ble hans karriere, var Sjur Lindebrække en
fremragende jurist. I 1940 fikk han Kongens gullmedalje for skriftet «Eiendomsrettens
overgang ved frivillig overdragelse av løsøre»,
og i 1948 tok han doktorgraden på avhandlingen «Eiendomsrett
og konkursbeslag».

I 1936 ble Lindebrække ansatt i Bergens
Privatbank. Bortsett fra årene i Stortinget, kom banken
til å bli hans yrkesmessige hjem. I ulike perioder av sitt
liv besatt Lindebrække omtrent alle posisjonene
i banken. Han var banksjef, formann i bankens styre, arbeidende
styreformann og administrerende direktør. I tillegg var
han i en periode formann i Den norske bankforening.

Sjur Lindebrække ble valgt til Stortinget
høsten 1945, som representant for Høyre i Bergen.
På det tidspunktet var han ikke medlem av partiet. Han
ble gjenvalgt for perioden 1950-1953, men ønsket deretter
ikke å ta gjenvalg. I begge sine perioder på Stortinget
var Lindebrække medlem av finans- og tollkomiteen, og kom
til å sette et sterkt preg på utformingen av Høyres økonomiske
politikk. Han talte troverdig om full sysselsetting og sosialt ansvar.

I årene 1976-1981 var han medlem av
Nobelkomiteen.

Sjur Lindebrække fremstod tidlig som
en karismatisk, medrivende og inspirerende lederskikkelse. Etter
at han forlot Stortinget i 1953, forble politikken en viktig del
av Sjur Lindebrækkes liv. Han var medlem av Høyres landsstyre
i en lang periode, helt fra 1950 til 1982. Han var formann i Høyre
fra 1962 til 1970, og formann i Høyres politiske råd
fra 1971-1981.

Sjur Lindebrække hadde evnen til å begeistre.
Ingen var i tvil om hans oppriktige engasjement og hans tro på de
ideer og idealer han forfektet. De som har hatt gleden av å kjenne
ham, beskriver ham som et helt fyrverkeri av en taler! Det var heller
intet smålig ved Lindebrækkes natur: Han var varm,
og han var raus.

Sjur Lindebrække var født
på Voss, og hans tilknytning til den vestlandske landsbygda
var sterk og ekte. De som fikk oppleve ham gi til beste en skrøne
på uforfalsket Ulvik-dialekt, glemmer det aldri.

Til Lindebrækkes 60-årsdag
kom det et festskrift med tittelen «Tillit og kontakt».
Den tittelen kan også stå som motto for Sjur Lindebrækkes
virke her i Stortinget, hvor han hadde venner og samarbeidspartnere
på tvers av partigrenser og sosiale skiller.

Vi minnes Sjur Lindebrække med dyp
respekt og lyser fred over hans minne.

Representantene påhørte stående
presidentens minnetale.

  Representantene Ursula 

Evje

, Sylvia 

Brustad

,
Kenneth 

Svendsen

, Odd Roger 

Enoksen

, Inge 

Lønning

,
Bent 

Hegna

 og Ola T. 

Lånke

,
som har vært permittert, har igjen tatt sete.

Følgende innkalte vararepresentanter
har tatt sete:

For Aust-Agder fylke: Alf-Eivind 

Ljøstad

For Akershus fylke: André 

Kvakkestad

 og Rikke 

Lind

For Hordaland fylke: Gard 

Folkvord

For Nordland fylke: Søren Fredrik 

Voie

For Oslo: Sissel 

Dagslet

For Sør-Trøndelag fylke:
Tore 

Nordseth

Det foreligger tre permisjonssøknader:

	fra  Arbeiderpartiets stortingsgruppe
om sykepermisjon for representanten Haakon 

Blankenborg

 fra
og med tirsdag 20. oktober og inntil videre

	fra representanten Oddbjørg Ausdal 

Starrfelt

 om permisjon fra og med 27. oktober
til og med 29. oktober for å delta i Den Interparlamentariske
Unions delegasjon til De forente nasjoners 53. ordinære
generalforsamling i New York.

	fra representanten Gunnar 

Kvassheim

 om
velferdspermisjon i tiden fra og med 28. oktober til og
med 30. oktober.

Etter forslag fra presidenten ble enstemmig
besluttet:

Søknadene behandles straks
og innvilges.

Følgende vararepresentanter innkalles for å møte
i permisjonstiden: For Oppland fylke: Kjell Ivar 

Fossnes 

For
Rogaland fylke: Helga 

Rullestad

 og Helge
Solum 

Larsen

  Kjell Ivar Fossnes er til stede
og vil ta sete.

Statsråd Dagfinn
Høybråten overbrakte 1 kgl. proposisjon (se under Referat).





                    
                    
                    

