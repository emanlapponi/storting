  Det blir noen endringer i den oppsatte spørsmålslisten,
og presidenten viser i den sammenheng til den oversikt som er omdelt
på representantenes plasser i salen.

De foreslåtte endringer i dagens spørretime
foreslås godkjent. – Det anses vedtatt.

Endringene var som følger:

Spørsmål 3, fra representanten
Grethe G. Fossum til barne- og familieministeren, er trukket tilbake.

Spørsmål 19, fra representanten
Sylvia Brustad til arbeids- og administrasjonsministeren, utsettes
til neste spørretime, da statsråden er bortreist.

Spørsmål 20, fra representanten
Terje Knudsen til samferdselsministeren, bortfaller, da spørreren
ikke er til stede.





                    
                    








        

Spørsmål 1 


    
        

Spørsmål 2


    
        

Spørsmål 3


    
        

Spørsmål 4


    
        

Spørsmål 5


    
        

Spørsmål 6


    
        

Spørsmål 7


    
        

Spørsmål 8


    
        

Spørsmål 9


    
        

Spørsmål 10 


    
        

Spørsmål 11


    
        

Spørsmål 12


    
        

Spørsmål 13


    
        

Spørsmål 14


    
        

Spørsmål nr. 15


    
        

Spørsmål 16


    
        

Spørsmål 17


    
        

Spørsmål 18


    
        

Spørsmål 19


    
        

Spørsmål 20


    
        

Spørsmål 21


    
        

Spørsmål 22


    
        

Spørsmål 23


    
        

Spørsmål 24


    
        

Spørsmål 25


    
        

Spørsmål 26


    
        

Spørsmål 27


    
        

Spørsmål 28


    



                    

 Dette spørsmålet
er trukket tilbake.





                

 Dette spørsmålet
er utsatt til neste spørretime. 





                

 Dette spørsmålet
bortfaller. 





                

 Stortinget mottok mandag meddelelse fra
Statsministerens kontor om at følgende regjeringsmedlemmer
vil møte til muntlig spørretime.

		statsråd Peter Angelsen

		statsråd Kåre Gjønnes

		statsråd Jon Lilletun

		statsråd Guro Fjellanger

De annonserte regjeringsmedlemmer er til stede,
og vi er klar til å starte den muntlige spørretimen. 

En del representanter har meldt seg på forhånd
med ønske om å få stille spørsmål.
De representanter som i tillegg ønsker å stille
hovedspørsmål, bes reise seg. – Takk.

Vi starter med første hovedspørsmål,
fra representanten Petter Løvik. 

  Eg vil stille eit spørsmål
til statsråd Lilletun. 

Ein god skule vil vi alle ha. Noko av det viktigaste
for å få til ein god skule er gode og motiverte
lærarar, og for å få ein god motivasjon
er eit godt arbeidsmiljø heilt sentralt. Då er
det litt betenkjeleg når vi igjen les om aukande vald mot
lærarar, seinast i Glåmdalen 23. oktober, der drapstruslar,
forsøk på eldspåsetting av lærarane
sine bustader, knivtruslar og grov munnbruk blir skildra. Dette
er noko vi ser mange stader og i eit stadig aukande omfang. 

Mitt spørsmål er: Kan og
bør vi akseptere dette? Mitt og Høgre sitt svar
er eit klart nei, og eg vil spørje statsråden:
Er han einig i den vurderinga? Og dersom han er det: Kva konkret
vil statsråden gjere for å bøte på dette? 

  Representanten Løvik og partiet Høgre
og Regjeringa er heilt einige om at det sjølvsagt ikkje
kan aksepterast. Problemfeltet er samansett, og det er stort. Eg
har lyst til å streke under at dette er unntaka og ikkje
regelen, men unntaka er så alvorlege at sjølvsagt
må det likevel gjerast noko i forhold til dette. 

Regjeringa har sett i gang ei rekkje tiltak.
Ein av dei tinga som har vist best resultat så langt, er
arbeidet med konfliktråd, som no blir trappa opp og prøvt
ført over til fleire og fleire skular på ungdomsskuletrinnet – som
var det opphavlege – og no òg over til dei vidaregåande.
Vi trur at skal vi løyse dette problemet, vil vi måtte
få elevane med på lag. Vi må skape ei
vedkjenning på skulen som gjer at ein felles gjer noko
med dette, for igjen: Det er unntaka på skulen som står
for den typen åtferd. 

Eg har registrert det same som representanten
Løvik, og har invitert lærarorganisasjonane til
eit møte den 5. november der dette skal drøftast.
Den meldinga som Stortinget har bede om når det gjeld lærarrekruttering,
vil òg omhandle dette. I tillegg til det vil eg vise til
eit viktig arbeid med kontaktverksemd som Oslo er i gang med, der
kvar skule har ei kontaktordning med politiet, som har vist seg å fungere
på ein god måte. Det er altså ikkje eitt
svar, men mange svar, og vi erkjenner at vi har ikkje alle. 

 Den 19. november i fjor tok eg opp omtrent
same spørsmål med same statsråd, og bakgrunnen
var då Lærarlaget si gransking, som for så vidt
viser at det vi snakkar om, er unntak. Men 24 pst. av lærarane har
vore utsette for vald – det gjeld både ungdomstrinnet og
barnetrinnet – og 48 pst. av lærarane meiner at
skulen ikkje gjer nok. Også då sa statsråden
at dette er ei viktig og samansett sak, og det er ganske pussig
at statsråden stort sett hadde dei same løysingane
då: eit møte og ei stortingsmelding. Då skulle
det vere eit møte veka etter, ein erfaringskonferanse der
desse spørsmåla skulle takast opp. Dessutan blei
det sagt at det skulle komme ei stortingsmelding om spesialundervisning
våren 1998. Kva som kom ut av konferansen, veit eg ikkje,
men eg veit kva som kom ut av stortingsmeldinga – det kom
absolutt ingenting konkret ut av denne når det gjeld vald
mot lærarane. Eg håpar derfor at både
møtet og stortingsmeldinga som statsråden no seier
vil kome, denne gongen vil gje noko langt meir konkret enn det statsråden
lovde for eit år sidan. 

  Det er slett ikkje rett at det ikkje er kome
noko ut av det. For det fyrste er det opplagt at det å føre
spesialundervisningskompetanse nærare eleven og nærare
skulen er til hjelp for læraren. Vidare var på det
tidspunktet den fyrste runden med konfliktråd ikkje evaluert.
No er den evaluert, og saka vert opptrappa i samarbeid mellom Justisdepartementet
og Kyrkje-, utdannings- og forskingsdepartementet. Men eg ville
vere altfor enkel i mine svar dersom eg lèt som om det
ikkje er ein langvarig prosess som ligg bak den utviklinga vi har
hatt i skulen – ein prosess som byggjer på mange
overordna samfunnsforhold. Det er ikkje gjort på eitt år!
Vi er godt i gang med dette arbeidet, men eg kan ikkje stå her
og gje eit svar. Likevel: Det er gjort ein god del ting i denne
saka sidan representanten Løvik fyrste gong tok dette opp.

  Det blir oppfølgingsspørsmål – Bjørn Hernæs.

  Det er vanskelig ikke å oppfatte statsråden
som at han forsøker å bagatellisere et meget alvorlig
problem. Når han sier at dette er unntaket og ikke regelen,
minner det meg om fengselsdirektøren som i en situasjon
med svært mange rømninger sa at man ikke måtte
glemme at flesteparten av fangene tross alt satt inne! Hvis statsråden
er fornøyd med den typen utsagn, kan man selvfølgelig
komme ganske langt. 

Poenget er altså at det hardner til,
det sier også de lokale avisene på små steder.
Dette er et problem som man må ta på alvor, og
noe av det man nå må diskutere, er om skolen skal
få tilbake sin rett til å gripe hardere inn mot umulige
elever. Vold mot elever og vold mot lærere kan vi ikke
akseptere. 

Vil departementet nå vurdere å ta
opp igjen Høyres forslag om å gi kommunene anledning
til å fastsette reglement som igjen gir rektor anledning
til å vise ut de elevene som ikke oppfører seg
slik som man må forlange som et absolutt minimum for å kunne
drive undervisning i norsk skole?

  Etter mitt syn er dei lovene og reglane som
gjeld i dag, gode nok til at ein kan gripe inn – og det
er altså ikkje eit forsøk på å bagatellisere.
Men eg synest det er viktig at vi held fast på at dei unntaka dette
gjeld, ikkje får lov å skape eit bilete av norsk
skule som ein skule der fyrst og fremst vald dominerer. Men samstundes
er det ikkje slik at eg lèt som om problemet ikkje eksisterer.
Tvert om er vi i fullt arbeid med det. Vi har den lovgjevinga som
skal til. Samstundes er det ikkje noka løysing å gå tilbake
til spanskrøyret, dersom det er det som ligg i representanten
Hernæs sitt forslag, men det er faktisk å gå via
sosialpedagogisk arbeid. Og ein ting som eg trur vil vere nyttig,
er å få nye yrkesgrupper inn i skulen. Læraren
er fyrst og fremst utdanna som pedagog, for å undervise.
Eg trur vi òg treng andre sosialpedagogiske yrkesgrupper
som kan førebyggje den typen problemåtferd.

  Vi går videre til neste
hovedspørsmål.

  Jeg vil få stille et spørsmål
til kirke-, undervisnings- og forskningsministeren.

Statsråd Lilletun har sammen med helseministeren stoppet
undervisningsprogrammet om samliv og seksualitet. Det er Helsetilsynet,
Regjeringens eget fagorgan, som har hatt det faglige ansvaret for
dette programmet. Mange ulike faggrupper med høy kompetanse
har medvirket under utarbeidelsen av det, også pedagoger.
Det er underlig at statsråden griper inn og foretar en
politisk vurdering av dette undervisningsmateriellet og ber om en ny
faglig vurdering fra Høgskolen i Agder. 

Hva er det med dette undervisningsmateriellet
som virker støtende på statsråden (presidenten
klubber), og hvorfor har han valgt én enkelt annen faginstans
fremfor alle dem som har vært med på dette programmet?

  Dette informasjonsmateriellet om samliv er
laga av Helsetilsynet til bruk bl.a. på helsestasjonar
for ungdom. Hovudsiktemålet har såleis ikkje vore å lage
eit materiell til bruk i skulen. Det har likevel vorte gjeve tilbod
til skulane om å nytte det i undervisninga. Dette gjorde
det naturleg med ei fagleg vurdering frå Kyrkje-, undervisnings-
og forskingsdepartementet si side, særleg sidan ein statleg
etat har produsert materiellet. Min fyrste reaksjon var difor at
her måtte ein få ei uavhengig fagleg og pedagogisk
vurdering. Avdelinga i departementet har bede Høgskulen
i Agder, som har eit breitt fagmiljø, om å gjere
ei slik vurdering. 

No ligg det føre ei god og grundig
vurdering frå Høgskulen i Agder. Denne
vurderinga peiker på at materiellet har mange positive
sider, bl.a. at ein presenterer temaet med humor og glede og på ein
ungdommeleg måte. Men det vert også trekt fram
svake sider ved opplegget som undervisningsmateriell i skulen. Eg
har merka meg vurderinga og har ut frå denne bestemt fylgjande:
Eg fylgjer den samstemte vurderinga frå Høgskulen
i Agder om å heve aldersgrensa for undervisningsvideoen
til 15 – 16 år – dvs. det som før
var 9. klasse, no 10. klasse. Departementet ser at det er behov
for relevant undervisningsmateriell om samliv for dei lågare
klassetrinna, og vi fylgjer dette opp i den nye handlingsplanen
for uynskt svangerskap og abort. Det vil verte laga materiell innanfor
området samliv og seksualitet for å oppdatere
undervisningspersonalet. Det må også utarbeidast
ei pedagogisk rettleiing til videoen, slik at det vert enklare for
skulen å nytte filmen i undervisning. Dette bør
verte ei rettleiing for både lærarar og elevar.
I rapporten frå Høgskulen i Agder vert det føresett
at det vert laga ei rettleiing før materiellet vert teke
i bruk i skulen, slik det òg var planlagt av Statens helsetilsyn.
Høgskulen i Agder peiker på at CD-spelet har fleire
svake sider, både når det gjeld innhaldet generelt
og innhaldsnivået i høve til alder. Departementet ser
ikkje på spelet som eigna til undervisningsopplegg i skulen.
Det kan derimot vere betre eigna for små grupper i tilknyting
til arbeidet ved helsestasjonar, slik det òg vert slått
fast i rapporten frå Høgskulen i Agder.

  En gruppe under Kirkerådet har sett
dataspillet og vurdert det positivt, til bruk i konfirmantundervisningen.
Norsk læremiddelsentral, som har vurdert dataspillet og
anbefalt det for distribusjon i Norden, er også et av våre
fagorgan, slik at den faglige vurderingen burde være solid. 

Det er skremmende å høre
at man vil heve aldersgrensen. Da er det jo for sent! Man må ta
utgangspunkt i ungdommens egen situasjon. 

Er det den enkelte statsråds livssyn
som til enhver tid skal gjelde for seksualundervisningen? Jeg er
kjent med statsrådens grunnsyn, og har også hørt
familieminister Valgerd Svarstad Haugland si at ekteskapet er en
gudvillet ordning til beste for barn og voksne. Er det et slikt snevert
syn, som ikke alle deler, som skal være utgangspunktet
for informasjon til unge mennesker, eller skal det være
de helsefaglige og etiske vurderinger som skal gjelde?

  Det er eit breitt syn som skal gjelde. Og
når det gjeld undervisningsopplegg som er laga, er det
heilt relevant å få det vurdert i forhold til
alder og i forhold til føremålstenleik i undervisning
i skulen kontra i mindre grupper. Dersom ein ynskjer det brukt i konfirmantundervisninga,
har ein fullt høve til å kjøpe dette
spelet frå Helsetilsynet. Vi har fått ein gjennomgang
i forhold til alder og ein del anna. Det er fagavdelinga hos oss
som har hatt kontakt med høgskulen når det gjeld
den rapporten som er laga. Den er grundig, den er brei, og det er
tilrådingane der – som er einstemmige – som
vi i stor grad fylgjer opp. Når ein går inn og
ser på opplegget og les det i høve til den rapporten
som er laga, trur eg at det at det kjem i det som før var
9. klasse, som no er 10. klasse, vil vere ei god løysing
på denne saka, og eg føler meg heilt trygg for
at her vil (presidenten klubber) … 

 Synnøve Konglevoll – til
oppfølgingsspørsmål.

 Norsk og internasjonal forskning viser at god
seksualkunnskap er nødvendig for å utvikle en
trygg seksuell identitet. Det utsetter debuten, det forebygger uønskede
svangerskap og abort blant unge, det reduserer forekomsten av seksuelt
overførbare sykdommer, og det er viktig for å forebygge
seksuelle overgrep. Forskning viser også at denne typen
kunnskap må formidles i tidlig alder, dvs. i god tid før
man blir seksuelt aktiv. Jeg syns det er naivt å tro at
man kan skåne ungdom for kunnskap om seksualitet ved å utsette
undervisninga i skolen til de er 16 år. Faktisk har 1/3
debutert før den tid. 

Videoen og dataspillet har tatt utgangspunkt
i de spørsmålene som ungdom fra 13 år
og oppover har stilt i den såkalte SUSS-telefonen, en grønn
linje der ungdom kan spørre om sex og samliv. Materiellet
er også utprøvd og utviklet i samarbeid med ungdom.
På hvilket grunnlag har statsråden valgt å trekke
i tvil ikke bare den faglige kompetansen til Helsetilsynet, men
også erfaringene blant ungdom som dette materiellet er
rettet inn mot?

  Statsråden har ikkje brukt sitt personleg
syn i forhold til dette. Statsråden har bedt eit av dei
tunge pedagogiske miljøa her i landet om å gå gjennom
det, og har fått ein rapport. Det er den rapporten eg som
statsråd bruker i forhold til korleis eg tilrår
dette brukt – om eg vurderer det eigna til bruk i skulen.
Det er heilt rett det representanten Konglevoll seier, at ein treng tidleg
undervisning. Derfor har vi òg sagt at vi vil lage meir
materiell som passar til læreplanen på dei lågare
nivåa. Men det vi òg seier når det gjeld
denne videoen, er at vi er einige i den vurderinga som ligg til
grunn for ei einstemmig tilråding frå høgskulen,
at den passar best i den høgste klassen i ungdomsskulen.
Vi har eit heilskapleg pedagogisk syn på dette, og eg viser
trygt til det materiellet som ligg føre. 

  Vi går til neste hovedspørsmål.

  Jeg har et spørsmål til
statsråd Fjellanger.

Regjeringen ved statsråd Fjellanger
har oppnevnt et utvalg som skal utrede et system med kvoter for
utslipp av klimagasser. En eventuell klimaavtale med kvotehandel
ville kunne få alvorlige økonomiske konsekvenser for
norsk industri og næringsliv, og derfor reagerer vi i Fremskrittspartiet
kraftig på at verken NHO eller Prosessindustriens Landsforening
er representert i dette utvalget. Og da er mitt spørsmål
til statsråden: Hvorfor er ikke organisasjonene for arbeidsgivere
og arbeidstakere med i dette utvalget, slik at man forsikrer seg
om at hensynet til norske bedrifter og tusenvis av arbeidsplasser blir
ivaretatt på en best mulig måte?

  Regjeringen har både etter eget forslag
i klimameldingen, i oppfølging av Kyoto-avtalen og etter
Stortingets anbefaling utnevnt et kvoteutvalg. Det har vi utnevnt
i tråd med det Stortinget bad om, nemlig et utvalg med
fagpersoner. Vi har ikke oppfattet at det er riktig at dette utvalget
skal være et utvalg bestående av representanter
fra ulike miljøer, og derfor er verken representanter fra
arbeidsgiversiden, arbeidstakersiden eller miljøbevegelsen
oppnevnt i kraft av slik representasjon. Likevel er det slik at
vi syntes det var viktig å ha med fagpersoner fra disse
miljøene. Derfor er bl.a. miljødirektøren
i Statoil oppnevnt i dette utvalget som fagperson. 

I tillegg til selve dette utvalget som består
av fagpersoner, ønsker vi en nær og god dialog
både med næringslivet, miljøorganisasjonene
og andre som er interessert i disse spørsmålene.
Derfor har Regjeringen sagt helt klart ifra at vi parallelt med
dette kommer til å oppnevne en referansegruppe hvor alle
disse interessene blir representert, nettopp for å sikre
at interessene blir hørt, og for å sikre en god
dialog med dem. 

 Jeg takker statsråden for svaret.
Når man oppnevner et utvalg med fagpersoner, vil jeg jo
minne statsråden om at det både innenfor NHO og
Prosessindustriens Landsforening er betydelig faglig ekspertise
når det gjelder spørsmålet om kvotehandel.
Og jeg vil bare spørre statsråden til slutt: Er
det ikke noen mulighet for at NHO og Prosessindustriens Landsforening
kan komme med i dette utvalget, slik at de er med i prosessen helt
fra starten av?

  Jeg er ikke det minste i tvil om at det både
i NHO, i PIL, i LO, i miljøbevegelsen og i Handels- og
Servicenæringens Hovedorganisasjon finnes fagpersoner som
kunne bidra i dette arbeidet. Men vi har sett det viktig å oppnevne
et utvalg som ikke er for stort, og heller ha en referansegruppe
som kan jobbe ved siden av dette, slik at alle disse interessene
og fagpersonene blir hørt og blir representert, og at deres
erfaringer kommer utvalget til nytte. Vi anser oppnevningen av utvalget
som sluttført. Jeg har fått en henvendelse fra
NHO om å supplere utvalget, og den vil jeg selvsagt vurdere. Men
jeg ser det som ganske komplisert å ta inn representanter
fra den siden uten også å supplere utvalget med
andre.

  Da går vi videre til neste
hovedspørsmål.

  Jeg vil stille et spørsmål
til kirke-, utdannings- og forskningsministeren. 

Stortinget har tidligere i år bedt
Regjeringen arbeide for Femte rammeprogram i EU, som gjelder forskning. Det
spesielle ved dette programmet er at det gjelder avansert
teknologi. Statsråden har også i stortingsproposisjonen
om budsjettet gjort rede for at dette arbeidet pågår. Til
vanlig sitter Norge med når disse programmene forberedes,
både fordi vi er bidragsyter og fordi vi er interessent.
Medfører det riktighet at Norge nå er utelukket
og ikke sitter med og forbereder et program som vi viser initiativ
overfor, fordi Spania blokkerer EØS-avtalen på grunn av
et økonomisk bidrag på et annet område?

  Det er rett det representanten Knudsen seier,
at Stortinget har bede oss arbeide for Femte rammeprogram, og vi
har varsla i St. prp. nr. 1 korleis vi gjer det. Dei endelege vedtaka
i EU i forhold til dette vil etter dei siste meldingane eg har fått,
venteleg verte fatta den 10. eller 11. desember. 

Det er opplagt at EØS-avtalen gjev oss rett
til full deltaking, men den gjev oss ikkje utan vidare full rett
til å delta i alle førebuande prosessar i interne
organ i EU. Men eg kan då roe statsråd Knudsen – orsak,
representanten Knudsen! (Munterhet i salen) Eg veit ikkje korleis eg
skal tolke at folk lo! Då held eg fram – eg seier
meg lei for feilsnakkinga: – Seinast på fredag
var eg på eit møte mellom EU-ministeren for utdanning
og EØS-ministrane der dette var eit tema. Og det er heilt opplagt
at vi har ingen grunn til å tru at vi ikkje vil få full
moglegheit til å delta i Femte rammeprogram, og at dei òg
vil ta imot dei signala som vi har i forhold til det, utan at EØS-avtalen
gjev oss fulle rettar til å delta i alt indre arbeid i EU.

  Jeg har et tilleggsspørsmål:
Betyr det da at Norge nå ikke er utelukket, slik som det
er blitt gjort kjent i forskningsmiljøer, fordi Spania
har et negativt forhold til EØS-avtalen på grunn av økonomiske bidrag
som nå oppheves?

Jeg har enda et tilleggsspørsmål:
Om Norge på noen som helst måte nå er
utelukket, hva vil Regjeringen aktivt gjøre? For dette
dreier seg ikke bare om et rammeprogram, det dreier seg om hele
EØS-avtalens muligheter videre.

  Frå Spania si side dreier dette seg
heilt klart om å prøve å presse Noreg
til noko dei ikkje er avtaleforplikta til i forhold til overføring
av midlar gjennom EØS-avtalen, som tek slutt i år. Den
vil eg ikkje kome nærare inn på.

Når det gjeld deltaking i førebuing
av program og andre ting, vil jo det heile tida vere opp til EU
sine eigne organ. Vi kan ikkje vise til ein rett vi ikkje har. Det
vil jo vere litt varierande innanfor dei forskjellige saksområda. Men
som eg sa, hadde eg innanfor dette området kontakt med
dei statsrådane dette gjeld, så seint som fredag,
og eg skulle tru at det er rimeleg aktivt til at vi på forskingsområdet
sørgjer for at vi lèt vår røyst
høyre, og eg har òg inntrykk av at den vert høyrd.

  Vi går til neste hovedspørsmål.

  Jeg skal få stille spørsmål
til miljøvernministeren. 

For ca. et år siden hadde vi ganske
friske fighter her i Stortinget rundt Kyoto-konferansen og den norske
regjerings rolle som miljøbremse der. Det som stod igjen
etter det, var en klar forsikring fra miljøvernministeren
om at man i neste runde skulle bidra fra norsk side til å tette smutthullene
som stod igjen etter Kyoto. De skal som kjent opp på konferansen
i Buenos Aires om noen få dager. Det viktigste er å hindre
at man skal kunne ha et system for internasjonale kvoteoppkjøp
som i realiteten fraskriver industrilandene ansvar, f.eks. ved at
man kjøper opp kvoter fra nedlagt russisk industri. For å sikre
et slikt system må det innføres et tak på hvor
mye av industrilandenes kvoter som kan tas ut utenlands. Dette er
også helt avgjørende for å legge tilstrekkelig
press på vestlig industri til teknologisk omstilling. Teknologisk
omstilling er det avgjørende for å få løst
klimaproblemet. Det kan bare skje i Vesten (presidenten klubber),
og det presset får vi bare hvis det er en grense (presidenten
klubber) for hvor mye som kan tas ut utenlands. Spørsmålet
er altså (presidenten klubber): Vil Regjeringen gå inn
for et tak?

 Presidenten understreker at man må holde
seg innenfor taletiden.

  Det er ingen tvil om at det som blir det viktigste
i Buenos Aires, er å bringe prosessen videre. Det betyr
først og fremst å få på plass
et regelverk for de fleksible mekanismene som sikrer at disse ikke
blir smutthull. Så har jeg og representanten Solheim noe
ulikt syn på hvordan vi sikrer det. Jeg har skjønt
det sånn at representanten Solheim mener at det bare kan
gjøres ved å sette et tak i form av et tall. Jeg
mener at det i minst like stor grad kan gjøres ved å sikre
at de nasjonale rapportene blir bedre, ved å jobbe for
at de ikke skal forenkles, sånn som en rekke land vil,
ved å jobbe for at man også i de nasjonale rapportene
må beskrive hva man gjør på hjemmebane,
og ikke minst ved å knytte dette opp til det som står
i protokollen om at land må ha demonstrert framgang i forhold
til å nå forpliktelsene sine innen 2005. Jeg mener
at dette sammen med full åpenhet om hvem som deltar, både
i felles gjennomføring, i den grønne utviklingsmekanismen
og i kvotehandel, vil være de viktigste bidragene til å hindre
smutthull. I tillegg synes jeg det er viktig å understreke
at når man kjøper og selger kvoter, bør
det ikke bare være selger som er ansvarlig hvis det viser
seg at man har solgt kvoter som man i og for seg ikke hadde rett
til å selge, men også kjøper bør
ha et ansvar. Jeg opplever at disse tiltakene er de mest effektive
for å tette smutthull. 

  Statsråd Lilletun var åpenbart noe
i tvil om hvem som var i regjering for øyeblikket, og det
kan jeg forstå når jeg hører dette svaret,
for her er det jo avgjort ingen forandring i forhold til foregående
regjering – snarere er ambisjonsnivået nå i
ferd med å bli senket. Et spørsmål kunne
være om Regjeringen vil be Thorbjørn Berntsen
om unnskyldning for de sterke ordene som i lang tid ble brukt om
Arbeiderpartiets miljøpolitikk. Men la nå det
ligge. Viktigere er prosessen i Buenos Aires. I Voksenåsen-erklæringen
står det at målsettingen for Regjeringen er at «Norge
skal bringe sine utslipp av CO2 og andre klimagasser ned til 1989-nivå innen år 2005».
Det gjenstår å høre hvordan man skal
få de vestlige land, inkludert Norge, til å bringe
sine utslipp ned på et slikt nivå uten det presset
for teknologisk utvikling som ligger i et tak. 

Jeg vil gjenta spørsmålet
i en litt annen form: Dersom EU eller andre bringer opp spørsmålet
om tak i Buenos Aires, er det slik å forstå at
Norge da vil hindre at et tak blir innført?

  Jeg tror ikke vi er enige om det som er målsettingen
med møtet i Buenos Aires, nemlig å bringe prosessen
videre. Jeg stiller meg undrende til at man kan mene at den eneste
måten å sikre seg mot smutthull på, er å sette
tak. Det er ennå ingen som har kommet med gode svar på hvordan
man skal regne ut et slikt tak, og det er heller ingen som har kommet
med klare formuleringer om hvorvidt det skal være et samlet tak
eller et enkelt tak for hver enkelt mekanisme, som ville medføre
et meget byråkratisk og komplisert system uten at taket
i seg selv sikrer oss mot at det faktisk handles med f.eks. «hot
air». Det er langt viktigere å sørge
for å få på plass mekanismer som f.eks.
nasjonale rapporter, full åpenhet i prosessen, full åpenhet
om hvem som kjøper og selger, og det er ikke tvil om at
det må være det viktigste bidraget i forhold til
at det her ikke handles med noe det ikke bør handles med. 

Det står faktisk i protokollen at
dette skal være et supplement, og jeg tar protokollen på alvor.
Det betyr at vi er nødt til å gjennomføre
tiltak her hjemme, og det må også demonstreres
i forhold til protokollen innen 2005. Så vi ønsker
ikke å gå inn for et tak. 

 Det blir oppfølgingsspørsmål – Hallgeir H.
Langeland. 

  SV får ikkje vera med til Buenos
Aires, og det synest me jo er leitt, sidan me er den einaste miljøopposisjonen
igjen på Stortinget. 

Eg vil følgja opp litt av det som
Erik Solheim tok opp i forhold til dei nasjonale forpliktingane
og dei krava ein skal stilla. Det er jo heilt klart kva som står
i Voksenåsen-erklæringa i forhold til CO2 og 1989-nivå,
og eg synest statsråden var noko uklar i sitt svar. Målsetjingane
er så langt ikkje følgde opp noko særleg
av Regjeringa. 

Energi- og miljøkomiteen sitt fleirtal
har slått fast at Noreg må gjennomføra
ein monaleg del av forpliktingane nasjonalt. NU har kravd at regelverket
som skal framforhandlast, må ha krav om at kvart land må gjennomføre
85 pst. som nasjonale tiltak. Korleis stiller statsråden
seg til dette konkrete kravet om 85 pst.?

  La meg først få si at departementet
har invitert Stortinget til å stille med fem representanter,
og at det er Stortinget selv som bestemmer hvem de skal være.
Vi er vel også, så vidt jeg vet, blant de land
som har med oss flest parlamentarikere, og det syns jeg er viktig
og nyttig. Vi har gode erfaringer med det fra møtet i Kyoto
i fjor. 

Jeg tror ikke det vil komme spesielt overraskende
på representanten Langeland, når jeg allerede
har sagt at jeg er imot å sette et tak, at jeg ikke ser
den store fornuften i å sette det taket til 85 pst.
Jeg tror ikke det er på den måten man faktisk
får kontroll med at det handles med reelle utslipp, man
må ha gode kontrollordninger når det gjelder selve
tiltakene, og begrep om hvem som kjøper og selger kvoter.
Det er den eneste måten for å sikre at det her
er reelle kutt vi snakker om.

 Det blir oppfølgingsspørsmål – Øyvind Korsberg. 

  I klimaspørsmålet er det flere
og flere forskere både internasjonalt og nasjonalt som
er svært kritiske til FNs klimapanel og den påståtte CO2-problematikken.
Jeg kan vise til professor Øystein Nordeng, Svein S. Andersen, Per
Anker-Nilssen, Bjørn Lomberg og også Universitetet
i Oslo, som er kritisk til CO2-problematikken. 

Mitt spørsmål til statsråden
er da: Bør vi ikke i første omgang være
varsomme med å sette i gang svært kostbare og
usikre tiltak med en såpass lang tidshorisont før vi
vet vesentlig mer om klimaspørsmålet?

  Jeg har lyst til å understreke at
FNs klimapanel er meget bredt sammensatt av våre fremste
klimaforskere globalt. De har uttrykt bekymring for at vi er i ferd
med å få klimaendringer som resultat av menneskeskapt
påvirkning. Vi har ikke råd til å ta
sjansen på at de tar feil. Hvis det viser seg at vi får
en klimaendring, vil konsekvensene bli svært store. Det
er mange som tror at vi som er fra Nord-Norge, da vil bli velsignet
med varmere vær, men det er dessverre ikke sånn.
Konsekvensene kan bl.a. være at Golfstrømmen ikke
lenger går der den nå går. Spesielt ille
vil konsekvensene av klimaendringer kunne være for den
fattige delen av verden. Vi vet at det er fare for at det kan føre
til flere stormer og mer flom. Vi har kort og godt ikke råd
til å la være å ta disse utfordringene
på alvor. Jeg er ikke i tvil om at i et langt perspektiv
vil det også bli langt dyrere i penger. 

 Vi går til neste hovedspørsmål.

  Eg har eit spørsmål til landbruksministeren.
Eg skulle gjerne gje landbruksministeren eit høve til å klare
opp i den forvirringa som er skapt om revidert EØS-avtale, den såkalla
veterinæravtala. Etter ein intensjon om og ein runde med
EU med det formålet å reforhandle avtala – der
ingenting skjedde – kom Regjeringa att og skapte eit inntrykk
av at dei òg meinte at dette var ei god avtale. Og i ei
pressemelding frå Utanriksdepartementet etter at EØS-komiteen
hadde fatta sitt vedtak i juli, blei det sagt: 

«Den
nye avtalen sikrer Norges eksportinteresser samtidig som den ivaretar
hensynet til trygge matvarer og god dyrehelse.»

Det blir vist til at ein del nye nasjonale
kontrollprogram skal utarbeidast, og det står vidare:

«Disse
programmene, sammen med de nye EØS-bestemmelsene, vil gi grunnlag
for videreføring av den gode norske dyre- og folkehelsen.»

(Presidenten klubber.)

I forkant av proposisjonen om dette har nå diskusjonen
kome opp att, og seinast for to dagar sidan gjekk nestleiaren i
Senterpartiet, Odd Roger Enoksen, hardt ut mot denne avtala. 

 Taletiden er ute

 Spørsmålet mitt: Vil landbruksministeren
gå inn for avtala, eller vil han støtte Enoksen?

  Stortinget har jo tidligere debattert EØS-avtalen
etter en redegjørelse fra daværende landbruksminister.
Stortinget har fattet noen vedtak med pålegg overfor Regjeringen
om på hvilken måte dette skal føres videre.

Regjeringen har naturligvis vært lojal
mot de vedtak Stortinget har fattet, og gjennom konsultasjon med
Stortinget fullført dette arbeidet, som har resultert i
det vedtaket i EØS-komiteen som representanten Rudihagen refererer
til. 

Det vil i nær framtid komme en proposisjon
til Stortinget der Regjeringen presenterer avtalen med de tiltak som
også er nødvendige for å ivareta de kontrollbehovene
som vi viser til. 

Så vil jeg gjerne ha sagt at for meg
vil det være umulig å gå til Stortinget
med en slik proposisjon uten å være trygg på at
de tiltak som legges inn, sikrer at vi ivaretar det som har med
helsesikkerhet og dyrehelsesikkerhet å gjøre i
framtida. Jeg må innrømme at en del av den debatten
som pågår i media, synes jeg har et rimelig høyt støynivå.
Men meg, som kjenner disse tre bokstavene EØS rimelig godt fra før,
overrasker det ikke! Men det er riktig og viktig når vi
først beveger oss inn i denne typen saker, at vi sørger
for at vi ivaretar det krav på trygg matvarekvalitet som
norske forbrukere har, og også ivaretar dyrehelsen, som
vi har en høy standard på i Norge i dag.

Dette har vi allerede forsøkt å legge
opp til gjennom flere kontrollprogram for å dokumentere
vår egen standard. Jeg må bare si som landbruksminister
at jeg er litt bekymret over at vi faktisk har oppdaget at det finnes
en del sykdommer innenfor vår husdyrbesetning som jeg trodde
vi var fri for, men som vi altså har oppdaget gjennom de
kontrollprogrammene vi nå har satt i gang.

  Dette er på mange måtar ein
litt underleg situasjon. Ein har ei kjensle av at i alle fall ein
del statsrådar er med på ferda, men protesterer
for all verda. Statsråd Gjønnes har tidlegare
uttrykt at det er ei god avtale. Eg har ei pressemelding frå Landbruksdepartementet
der Gjønnes strekar under at det ikkje ligg noko i den
reviderte avtala som hindrar norske myndigheiter i å gjere
det som trengst for å sikre norske forbrukarar trygg mat.

I den debatten vi nå ser gå føre
seg i media, anar ein jo ei frykt og ei oppfatning i det norske
folket om at den nye avtala nå nærast vil opne
for fri flyt av animalske produkt og levande dyr, slik at smittefaren
vil auke enormt. Er det ikkje da eit ansvar landbruksministeren
nå har, å gå ut og roe dette ned, kanskje òg
litt i samarbeid med sin gode kollega fiskeriministeren? Vi veit
at fiskerinæringa har behov for denne avtala – dei
eksporterer trass i alt for 15 milliardar kr til EU.

  Det er for landbruksministeren et behov for å si
at dette først og fremst er en sak som ligger under utenriksministeren,
og at proposisjonen vil bli fremmet derfra. Men som landbruksminister
har jeg naturligvis et ansvar i forhold til de spørsmål
som representanten Rudihagen reiser.

I forhold til når statsråden
skal gå aktivt ut med sin argumentasjon og delta i debatt,
har jeg som statsråd valgt å gjøre dette
arbeidet internt i Regjeringen så lenge Regjeringen har
denne saken til behandling. Landbruksministeren vil klart delta
i denne debatten når Regjeringen har fremmet proposisjonen
overfor Stortinget. Jeg synes det er den mest riktige måten
for en statsråd å delta i debatten på.

I forhold til presset når det gjelder
import, reguleres jo ikke importvolumet først og fremst
gjennom denne avtalen. Det reguleres gjennom de tollbestemmelsene
vi har i forhold til WTO-avtalen. Men vi kan jo se for oss en situasjon
der vi møter nye WTO-forhandlinger, hvor en større
importmengde som sådan også vil gjøre
utfordringene desto større når det gjelder kontroll.

  Det blir oppfølgingsspørsmål – Jan
Petersen.

  Den første delen av landbruksministerens
svar etterlot et spørsmål, nemlig hvorfor statsråden
vil anbefale Stortinget å vedta denne avtalen. Jeg kan
vel oppfatte det slik at når landbruksministeren vil anbefale
Stortinget å godkjenne denne avtalen, er det simpelthen
fordi avtalen er god nok.

  For det første er det Regjeringen
som kommer med sin innstilling overfor Stortinget, som vil foreligge
i den proposisjonen som Regjeringen fremmer overfor Stortinget.
Det er ikke landbruksministerens oppgave i dag å si hva
den går ut på som sådan, men når
det gjelder å ta ansvar, er det klart at verken landbruksministeren
eller Regjeringen legger fram en proposisjon her i Stortinget med
den konklusjonen en må trekke, uten at Regjeringen tar
et ansvar for det som ligger i den proposisjonen, og eventuelt også de
tiltak som da skal iverksettes for å gi trygge matvarer
og sikre dyrehelsen i Norge. Det er klart det er en regjerings plikt.

  Det blir ytterligere et oppfølgingsspørsmål – Kristin
Halvorsen.

  Jeg vil gjerne stille et oppfølgingsspørsmål
til fiskeriminister Angelsen om denne saken.

 Det er mulig.

  Jeg forstår på det svaret som
landbruksministeren nå har gitt, at han går veldig langt
i å si at dette er en avtale han kan tilrå, og
at han ikke skyver stortingsflertallet foran seg, men at vi kommer
til å få en proposisjon som dreier seg om at Regjeringen
vil anbefale at Norge går inn for å utvide EØS-avtalen
på det veterinære området – altså med
Regjeringens anbefaling

Da ønsker jeg å vite om Senterpartiets
statsråd Angelsen, fiskeriministeren, mener at dette er
en god avtale på det veterinære området
for Norge, og eventuelt om konsekvensene for fisk er så store
at man må godta store forverringer i folkehelsa for å få en
slik avtale på plass.

  Som landbruksministeren redegjorde for, vil
Regjeringen legge fram saken for Stortinget i en proposisjon der
Regjeringen går inn for den utvidede EØS-avtalen med EU.
Jeg synes kanskje det er riktig å avvente debatten om innholdet
i selve avtalen inntil Regjeringen har fått lagt fram sin
proposisjon for Stortinget, der helheten i Regjeringens vurdering både
av tiltak og av avtalens virkning for norsk næringsliv,
dyrehelse og for så vidt matsikkerhet vil fremgå.

Jeg kan bare kort si at når det gjelder
fiskerinæringens situasjon, er Norge en stor eksportør
av fiskematvarer, og vi må selvfølgelig forholde
oss til de endringer som skjer ute i markedene. Grunnen til at vi
må ta stilling til denne EØS-avtalen, er de endringer som
har skjedd i EU-markedet. Vi må forholde oss til det, og
det vil det bli redegjort for i den proposisjonen som vil bli lagt
fram for Stortinget.

 Karl Eirik Schjøtt-Pedersen – til
oppfølgingsspørsmål.

  Det er i så fall ikke oppsiktvekkende
at fiskeriministeren er for en avtale som er av fundamental betydning
for norsk fiskerinæring. Men jeg vil gjerne utfylle fru
Halvorsens spørsmål. 

Landbruksministeren gjorde det klart at i den
utstrekning han på vegne av Regjeringen fremmer en slik
proposisjon, er det ikke med påholden penn fra Stortinget. Da
har Regjeringen en selvstendig overbevisning om at dette er en god
avtale for Norge. Kan jeg oppfatte statsråd Angelsens svar
slik at han også oppfatter denne avtalen som en god avtale
for Norge?

  Som jeg sa i mitt forrige svar, innebærer
den avtalen som vi nå skal legge fram for Stortinget, at
det har skjedd endringer i EU-markedet som Norge må forholde
seg til. Det er ikke bare positive sider ved de endringer som har
skjedd i EU-markedet, men Norge må selvfølgelig
forholde seg til det, og sett ut fra en totalvurdering vil det være
en fordel for norsk fiskerinæring å slutte seg
til avtalen.

 Dag Terje Andersen – til
siste oppfølgingsspørsmål.

  Da skal jeg få lov til å gå tilbake
til den som hovedspørsmålet var rettet til, med mitt
oppfølgingsspørsmål. 

Representanten Halvorsen antydet at den avtalen
vi omtaler, vil gi «store forverringer i folkehelsa».
Det har vært utgangspunkt for en del – jeg vil
påstå – tendensiøse oppslag
i avisene i det siste, senest i Dagbladet for et par dager tilbake,
der det bl.a. blir skremt med diverse bakterier som i seg selv har
så vanskelige navn at det kan være nok kanskje
til å skremme de fleste av oss. Men realiteten er at det
fins en del bakterier som vi i dag ikke kontrollerer for i henhold
til dagens regelverk for import. Jeg kunne tenke meg å spørre
landbruksministeren om det er slik når det f.eks. gjelder
campylobacter og E-colibakterier – for å bruke
navnene; det er det som det blir skremt mest med i propagandaen
om dagen – at det i det hele tatt fins kontroll for de
bakteriene etter dagens kontrollsystem, og hvorvidt det nye kontrollsystemet
forhindrer oss fra å kontrollere for dette.

  Vi kan forholde oss til dagens regelverk og
de kontrollene vi utfører, og så sammenlikne med
det. Jeg synes det på en måte er litt irrelevant. 

Vi kan også sette større
ressurser inn i dagens system. Vi kan utvide kontrollprogrammet,
vi kan utvide prøvetakingen også til andre felt
enn dem som vi har i dag. Men det som er vårt ansvar, kan
vi si, er at de kontrolltiltakene som vi til enhver tid har, er
gode nok til at vi kan tilby norske forbrukere trygg mat av god
kvalitet. Om det skjer innenfor det ene eller det andre avtalesystemet,
er vårt ansvar å legge til rette for dette når
det gjelder kontrollsystem og hvor store ressurser økonomisk
vi må sette inn for å greie den oppgaven. Og dette
vil vi drøfte i proposisjonen og legge åpent fram
for Stortinget både det som er, og de store nye utfordringene
en slik avtale eventuelt – hvis den nå blir vedtatt – vil
føre med seg, og også på hvilken måte
Regjeringen ser for seg at vi skal legge opp til at vi skal mestre
disse problemene. Dette er ingen lett sak for Regjeringen, og det
tror jeg heller ikke det bør være for Stortinget.
Vi skal være åpne for at her har vi både
pluss- og minussider som vi må avveie, og det er egentlig
politikernes rolle.

 Vi går til neste hovedspørsmål.

  Jeg har et spørsmål til
fiskeriministeren.

Fiskeriene og fiskeindustrien er helt avgjørende
for sysselsetting og bosetting langs kysten, og ikke minst i statsrådens
eget hjemdistrikt. Det er en stor eksportnæring, og markedsadgangen
er selvfølgelig helt avgjørende for at vi skal
kunne opprettholde dette høye nivået. Dette med
grensepassering og veterinærdirektiv er selvfølgelig
viktig i den sammenheng. Jeg har et spørsmål til statsråden
som ikke går på innholdet i den proposisjonen som
vi får til Stortinget. I fiskeindustrien fryktes det hva som
vil skje med et eventuelt norsk veto. Det jeg kunne tenke meg å spørre
fagstatsråden om, er: Hva blir de faktiske konsekvensene
av et eventuelt veto, og av at vi får en grensepassering
der opp imot 50 pst. av norsk fisk skal åpnes for kontroll
på grensen?

  Nå oppfatter jeg det slik at spørsmålet
om et norsk veto er et spørsmål om hvorvidt Norge
skal slutte seg til den utvidede avtalen eller ikke. Ut fra det
har jeg for så vidt gitt et svar på det.

Den utvidede ordningen internt i EU, der man
tok bort de indre grensene når det gjelder kontroll av
matprodukter over grensene, innebærer at EU innførte
et kontrollsystem som er nokså kostnadskrevende for de
næringene som er berørt. Norge har for så vidt
fra 1996 implementert EUs regelverk i våre forskriftsverk
når det gjelder kontroll med og sunnhetsregler for produksjon
av fiskeprodukter. Det har medført en betydelig kostnad,
og fortsatt er det et betydelig investeringsbehov i norsk fiskeindustri
for å greie å følge opp. Det er klart
at greier vi å gjennomføre det etter de intensjonene
vi har lagt opp til, vil en utvidelse av avtalen være positivt
for fiskerinæringen, men som sagt, det koster svært
mye for norsk fiskerinæring å delta i denne avtalen.
Men om vi ikke deltar i avtalen, vil vi selvfølgelig stå overfor
det problem at det blir økt kontroll på grensen.
Hvor vidt det vil medføre større kostnader for
næringen, har vi ikke vurdert direkte, men vi antar at
det vil være en betydelig fordel for fiskerinæringen
at Norge slutter seg til avtalen, og det er en av begrunnelsene
for at Regjeringen vil legge fram for Stortinget en proposisjon
om at Norge slutter seg til den utvidede EØS-avtalen.

  Jeg er klar over at det aller meste av det
som går på de veterinære forhold, er
implementert, men det som gjelder grensekontrollen, er ikke med,
og det er det det går på. Det jeg spør
fagstatsråden om, er hva som vil være konsekvensen
for norsk fiskeindustri, og statsråden sier da at man ikke
har vurdert kostnadene ved det ennå. Jeg forventer at denne
proposisjonen kommer om ikke veldig lenge. Jeg trodde en av de aller
viktigste tingene i forbindelse med dette veterinærdirektivet,
var å vurdere hva som kunne bli en mulig negativ konsekvens
for norsk fiskeindustri. Og da må jeg virkelig spørre:
Hva er handlingsalternativet for norsk fiskeindustri hvis så galt
skulle skje at opp imot 50 pst. av trailerne som står
på EU-grensen, skal åpne sine kjøleskap
for full kontroll? Hva er handlingsalternativet for industrien da?

  Nå tror jeg vi diskuterer en teoretisk
sak, som ikke hører til i virkeligheten. Når Regjeringen
har sagt at den vil legge fram en proposisjon om å slutte
seg til den utvidede EØS-avtalen, synes jeg kanskje det er litt
urasjonelt å begynne å diskutere en side ved saken
som ikke er aktuell, og dermed ikke hadde vært nødvendig å vurdere.
Når jeg sier at man ikke har vurdert kostnadene for næringen
ved grensepassering ved at vi ikke slutter oss til avtalen, skyldes
det at det er veldig vanskelig å vurdere fullt ut de kostnadene
det vil medføre. Det er klart det vil medføre
kostnader, men sett opp mot kostnadene i forbindelse med de investeringer som
næringen nå må foreta, er det vanskelig å sammenligne,
og derfor har vi sett det som lite hensiktsmessig å gå inn
i det krevende arbeidet. Det er det som er begrunnelsen for det
svaret jeg gav.

  Steinar Bastesen – til
oppfølgingsspørsmål.

  Jeg har et tilleggsspørsmål
til fiskeriministeren som går akkurat på dette
med kostnadene for næringen. Den storstilte opprustingen
av fiskebruk langs kysten er også en pris man må betale
for å få fri grensepassering i havn – ikke
bare å importere mat, og delvis mat som de ikke vil ha
i EU, det vet vi jo ikke. Men spørsmålet mitt
går på: Hvordan har Regjeringen tenkt å sørge
for at fiskebrukene som må oppgraderes, skal få finansiering?
Konsekvensen av at de ikke får nødvendig kapital
til å fornye seg, er storstilt nedlegging av en rekke fiskebruk
rundt om i dette landet. Det vet fiskeriministeren om fra før – jeg
har stilt spørsmål tidligere om det, og jeg har
fremmet forslag om å opprette et fond som fiskebrukene
kan få trekke på for å oppgradere seg. Det
ligger ingenting i budsjettet som går på at vi
skal berge fiskebrukene. Det er en storstilt nedlegging og sentralisering
som er på gang.

  Nå er ikke den påstanden som
representanten Bastesen setter fram, riktig. Regjeringen har ikke
sett det nødvendig å opprette et eget fond for å hjelpe
fiskeindustrien med kapital for å oppruste seg til å innfri
de kravene som blir stilt når det gjelder anleggene. Vi
har i det budsjettforslaget som ligger til behandling i Stortinget, økt
både utlånsrammen for Distriktenes utbyggingsfond
og også tilskuddsordningene fra vel 700 mill. kr til knapt
840 mill. kr, som er 136 mill. kr i pluss. Vi
har forutsett at SND skal prioritere den oppgradering som fiskeindustrien
blir pålagt i forhold til å innfri det regelverket
som er fastlagt. Regjeringen har også fritatt investeringene
i fiskeindustrien når det gjelder den såkalte
konjunkturavgiften. Dette viser at Regjeringen har sett problemet.
Vi har tatt høyde for at de offentlige støtteordningene
skal være med og prioritere oppgraderingen.

  Siri Frost Sterri – til
oppfølgingsspørsmål.

  Jeg vil ha et tilleggsspørsmål til
landbruksministeren knyttet til dette hovedspørsmålet, fordi
jeg merker meg at fiskeriministeren vrir seg og blir meget uklar
i forhold til det som var en meget konkret spørsmålsstilling,
nemlig om ikke denne veterinæravtalen er avgjørende
for norsk fiskeeksport, hvor jo EU er vårt store marked.
Mitt spørsmål til landbruksministeren er, siden
han uttaler her at han inntil videre vil delta i debatten internt
i Regjeringen og gjøre sin innflytelse gjeldende der: Hvordan
vurderer landbruksministeren fiskeeksporten i forhold til den avtalen,
der fremleggelse for Stortinget er like om hjørnet?

  Landbruksministeren har naturligvis ikke noen
bedre forutsetning enn fiskeriministeren for å vurdere
det spørsmålet. Vi har jo forskjellige departementer
og forskjellige statsråder nettopp fordi vi skal ha forskjellige
områder å svare på i forhold til denne
typen spørsmål i Stortinget. Jeg vil bare ha sagt
at fra Regjeringen har det blitt gitt klart uttrykk for at det som
har med fisk å gjøre, vil vi ivareta gjennom behandling
av denne avtalen. Det har vært sagt offentlig tidligere,
så det er ingen ny opplysning fra landbruksministeren.
Det ligger i bunnen for Regjeringens tilnærming i forhold
til å behandle denne avtalen, men for øvrig har Regjeringen
ennå ikke fremmet noen proposisjon. Den skal fremmes for
Stortinget, og Stortinget vil få rik anledning til både å bedømme
den jobben Regjeringen har gjort, med de innstillinger Regjeringen
kommer med, og å gjøre det vedtaket som det er
opp til Stortinget å gjøre til slutt. Men for
alle sammen går jeg ut fra at det må være
en målsetting å mestre dette på en slik
måte at en ivaretar de samlede interesser som vi har ansvar
for politisk, både i forhold til forbrukere, når
det gjelder helsespørsmål, og det som har med
dyrehelse å gjøre.

  Vi går til neste hovedspørsmål.

  Jeg har et spørsmål til
statsråd Lilletun, og det baserer seg på en overskrift
som var å lese i Romerikes Blad i går: «Nekter å sende
barna på skolen». Dette refererer seg til dårlig
innemiljø på skolen, som Barneombudet helt riktig
har pekt på. Vi har en lang rekke andre tilfeller hvor
foreldre har nektet å sende barna på skolen, det
har vært unntaksregler, det kan være mobbing,
det kan være spesialundervisning – i forhold til enkeltvedtak – som
foreldrene opplever at barna ikke får, og de velger en
så utradisjonell løsning som hjemmeundervisning
istedenfor. Denne hjemmeundervisningen er som en karusell, flere
og flere kommer på, og det går fortere og fortere.
Mitt spørsmål til statsråden vil da være: Vil
man i fremtiden være positiv til hjemmeundervisning som
et fullgodt og på alle måter sidestilt alternativ
til opplæring i offentlige og private skoler?

  Fyrst vil eg presisere at eg no svarer generelt
og ikkje i forhold til oppslaget som representanten Evje refererte
til. Det kjenner eg ikkje.

Statsrådens og Regjeringas syn er
at det er best for alle barn å få undervisning
i skule. Vi synest at vi har ein god offentleg skule, og vi arbeider
for å gjere den betre.

For å vareta foreldreretten er det òg
høve til å etablere og drive private skular, som
gjev ei god utfordring for den offentlege skulen, og som etter mitt
syn er eit godt supplement til den offentlege skulen.

Når det gjeld heimeundervisning, har
denne regjeringa fremma eit lovforslag, som Stortinget har vedtatt,
om at foreldreretten òg her skal gjelde. Foreldre skal
ha rett til å ha heimeundervisning, men då med
eit tilsyn som gjer at ein veit at barna får den undervisninga
som det er behov for. I forhold til det har vi anbefalt at læremidlar o.l.
vert stilte til disposisjon frå kommunen, men det vil vere
heilt galt å gå inn med finansiering av heimeundervisning
på linje med offentlege skular eller privatskular.

Regjeringa har det syn er at det er bra for
barn å gå på skulen, og vi arbeider for
at skulen skal verte best mogleg. Vi held sjølvsagt
likevel ved lag retten for foreldre til å velje annleis,
men vi sikrar oss retten til å ha ein skikkeleg kontroll
av det.

  Mener statsråden med dette å si
at dersom man velger hjemmeundervisning etter opplæringsloven,
skal ikke det, når utgangspunktet er lik rett til å velge,
føre til en viss økonomisk oppbakking? Det er noe
man har rett til å velge, men det skal ikke koste noe for
det offentlige, selv om det offentlige i realiteten sparer penger?

  No er det ikkje økonomien som er
utgangspunktet her. Det som er utgangspunktet, er foreldras rett
til sjølve å ha den heile og fulle opplæringa
av barna sine. Og Regjeringa og stortingsfleirtalet – alle
parti, så vidt eg hugsar, utanom Framstegspartiet – meinte,
og det er den ordninga som vart vedteken i lova, at ein skal ha
ein prinsipiell rett til å velje, og at ein skal kunne
få læremidlar som i vanleg skule, men at når
det gjeld finansiering pr. elev, gjeld det offentleg skule eller privatskular.
Det er det som er Regjeringas standpunkt.

Vi meiner altså at det er best for
barn at dei får opplæring i skulen, men vi respekterer
foreldre som vel annleis. Dei skal få hjelp til læremidlar,
men ikkje finansiering av undervisninga utover det. Det er òg
stortingsfleirtalet sitt syn.

  Vi går til neste – og
siste – hovedspørsmål. 

  Jeg vil stille et spørsmål
til fiskeriministeren. 

I et høringsnotat med tre ukers svarfrist
foreslår fiskeriministeren å innføre
enhetskvote for alle flåtegrupper med adgangsbegrensning
i fisket. Enhetskvote medfører at en fisker kan kjøpe
opp en båt med kvote og så fiske videre på denne
kvoten i tillegg til egen kvote. Jeg mener at dette kan utvikle
omsettelige kvoter og dermed er en uthuling av fiskernes rettigheter.

I 1994 fastsatte Stortinget at ordningen med
enhetskvoter skulle vurderes av Stortinget før den kunne
føres videre. Nå er ministeren i ferd med å overkjøre
Stortinget.

Statsråden sa også på landsmøtet
til Norges Fiskarlag at han er motstander av omsettelige kvoter.
Hvorfor foreslår statsråden da denne ordningen?

  La meg bare først slå fast at
det er ingen sammenheng mellom omsettbare kvoter og enhetskvoteordningen. 

Enhetskvoteordningen ble vedtatt av Stortinget
i 1994 og ble innført for ringnot og trål i tråd
med Stortingets vedtak som en midlertidig ordning for å få utprøvd
ordningen i Norge. Det gikk imidlertid litt lang tid før
ordningen ble etablert, etter forhandlinger med fiskernes organisasjoner
om hva innholdet i ordningen skulle være. 

La meg bare understreke at det er fullt mulig
i en enhetskvoteordning å fastlegge et regelverk som ivaretar alle
fiskeri- og distriktspolitiske hensyn som man ønsker å ivareta.
Det kommer spesielt fram i regelverket for enhetskvoteordningen
for ringnot, der man har tatt spesielt hensyn til at det nordnorske
ringnotmiljøet er veldig tynt, og man har lagt inn der
at det ikke skal være lønnsomt å overføre
kvoter fra Nord-Norge til Sør-Norge, mens det skal være
nærmest full uttelling og lønnsomhet ved å overføre
kvoter fra Sør-Norge til Nord-Norge. La det være
sagt. Det er ikke slik at en enhetskvoteordning slipper fritt alt,
og at man kan kjøpe opp fartøy og implementere
kvotene i eksisterende fartøy eller de fartøyene man
måtte ønske. Enhetskvoteordningen vil for hver
enkelt gruppe bli iverksatt med nåværende forskrift,
og det vil bli laget et regelverk som skal ivareta både
de fiskeripolitiske og de distriktspolitiske mål man har
for fiskerinæringen.

Når det så gjelder det notatet
som er ute på høring, er begrunnelsen for den
avkortede høringsfristen at vi ønsker å få videreført
på permanent basis enhetskvoteordningen for not og trål,
som i dag er en prøveordning, fra 1. januar neste år,
når lovhjemmelen går ut. Vi ønsker, i tråd
med det som er sagt i den meldingen som ligger til behandling i
Stortinget, å gjennomføre også en enhetskvoteordning
for den havgående flåte med konvensjonelle redskap.
Det er bakgrunnen for forslaget.

  Dette er en viktig bit av en rekke rettigheter
som fiskerne har opparbeidet seg over tid, og det er viktig når
vi skal diskutere hvordan vi skal forme fiskeripolitikken videre.
Det er også derfor jeg reagerer på at ministeren
har det så travelt. Hvorfor kan vi ikke vente på strategimeldingen
som Stortinget har til behandling? Ligger det kanskje innbefattet
i dette at dersom det skulle føre til omsettelige kvoter,
har fiskeriministeren andre grep som han vil ta?

  La meg igjen understreke at forslaget som
vi har ute på høring, og som vil bli fremmet for
Stortinget i en egen proposisjon, ikke vil føre til omsettelige
kvoter. La oss bare understreke og være enige om det. Det
dreier seg her om innføring av enhetskvoter.

I den meldingen som ligger i Stortinget, er
enhetskvoter vurdert og evaluert, og Stortinget vil ha anledning
til å behandle det selvstendig i forbindelse med meldingen. Vi ønsker å fremme
en proposisjon som gjør at Stortinget sjøl kan
ta stilling til hvorvidt enhetskvoteordningen skal føres
videre på permanent basis fra 1. januar neste år. Proposisjonen
vil ligge til behandling i Stortinget forhåpentligvis samtidig
som Stortinget har meldingen til behandling. Det er Stortinget som
vil kunne avgjøre på et fritt grunnlag hvorvidt
ordningen skal føres videre. Nå skal Fiskeridepartementet
og Regjeringen ta stilling til hva innholdet i lovproposisjonen
vil være, etter at vi har fått inn høringsuttalelsene
og ser hva de innebærer.

  Da er tiden for den muntlige spørretimen
omme, og vi går over til den ordinære spørretimen.





                    
                    
                    

 Det foreligger ikke noe referat.





                    
                    
                    

 : Den innkalte vararepresentant for
Rogaland fylke, Helge Solum 

Larsen,

 har
tatt sete. 

Valg av settepresident

 Presidenten vil foreslå at
det velges en settepresident for Stortingets møte i dag – og
anser det som vedtatt.

Presidenten ber om forslag på settepresident.

  Jeg foreslår Bjarne Håkon
Hanssen. 

 Bjarne Håkon Hanssen er
foreslått som settepresident. Andre forslag foreligger
ikke, og Bjarne Håkon Hanssen anses enstemmig valgt som
settepresident for dagens møte. 





                    
                    
                    

