 Flere har ikke bedt om ordet til sak nr. 4.

(Votering, se side 2627) 




Kirsti Kolle Gr ndahl gjeninntok her presidentplassen.





                    

 Flere har ikke bedt om ordet til sak nr. 1.

(Votering, se side 2626) 





                    

 Representanten Bastesen antydet at han ønsket å omgjøre forslaget. nsker Bastesen å ta opp sitt forslag i dokumentet?




 Ja – for oversendelse.




 Representanten Steinar Bastesen har tatt opp det forslaget han har referert til, og ber om at det oversendes Regjeringen.




 Representanten Bastesen tok opp en rekke problemstillinger i innlegget sitt og også en rekke problemstillinger som ikke umiddelbart ligger under behandlingen av det konkrete forslaget, men la meg likevel få kommentere noe av det.




Det er sånn at i verneprosesser legger vi stor vekt på at alle interesser skal bli hørt før det fattes endelig vernevedtak, og at graden av vern skal kunne kombineres med fornuftig næringsdrift i området. Vi har likevel sett at det fra tid til annen har forekommet praktisering av saksbehandlingsregler som kunne vært bedre. Det forsøker vi å rette på, bl.a. gjennom å tydeliggjøre behandlingsrutinene, både retter og plikter, og også understreke at vernemyndighetene i større grad enn før skal trekke inn lokalsamfunnet i planarbeidet gjennom revisjon av retningslinjer for statsforvaltning, i tillegg til at de selvsagt i stor grad involverer de berørte departementene. 




Jeg vil også få lov å si at vi har registrert de senere årene at prosessene har blitt bedre. Vi har i en del enkeltsaker satt i gang en parallell planlegging etter plan- og bygningsloven samtidig som det går en prosess etter naturvernloven. Det er nettopp for å sikre at de lokale interessene kommer inn på et tidligere tidspunkt i prosessen, og sikre at også de folkevalgte organene lokalt er inne i prosessen på et tidlig tidspunkt. Det tror jeg er et viktig og riktig skritt å ta. 




Jeg har også lyst til å minne representanten Bastesen om at departementet, på bakgrunn av en interpellasjon fra representanten Bjørnar Olsen i fjor, arbeider med en melding for Stortinget om vern i kystsonen. I denne meldingen vil vi på et overordnet nivå drøfte spørsmålet om hvordan sjøarealer skal inngå i verneområder i kystsonen, og de næringsmessige konsekvenser av dette. Vi tar altså sikte på å fremme meldingen inneværende vårsesjon. Jeg regner med at vi vil få mulighet til å komme tilbake til en rekke av de konkrete spørsmålene og sakene som representanten Bastesen tok opp, i forbindelse med debatten om denne kystmeldingen. 




 Jeg skal ikke bruke så veldig lang tid. Jeg må stille miljøvernministeren noen spørsmål: Forsvarer hun at rundskriv som vedrører næringsvirksomhet av så vital betydning – båndlegging av sjøarealer i Nordland for seks år framover – skal være unndratt offentlighet? Skal man ha en hemmelig prosess som i realiteten er i strid med Stortingets vedtak? Forsvarer miljøvernministeren en slik fremgangsmåte fra Direktoratet for naturforvaltning og miljøvernavdelingen i fylket?




(ordfører for saken): Jeg forstår veldig godt at Bastesen er engasjert i saken, men jeg må få rette ham på ett punkt. Han sier at saksordfører ikke er til stede i salen. Jeg er saksordfører, og jeg har gått nøye gjennom saken. Jeg har hatt mange høringer, og som Bastesen kan se, har Fremskrittspartiet og Høyre en merknad i selve saken, men ikke til vedtaket. Det som er poenget for oss i denne saken, er til syvende og sist det som står i brevet fra departementet, som er gjengitt på side 4 i innstillingen:







«Når dette er sagt må det likevel innrømmes at det fra tid til annen har forekommet en praktisering av saksbehandlingsreglene som kunne ha vært bedre. Vi forsøker nå å rette på dette bl a gjennom å tydeliggjøre behandlingsrutinene.»




Jeg kan si til Bastesen at jeg i forbindelse med høringsuttalelser er blitt kjent med meget graverende ting som har skjedd. Jeg ønsker ikke å ta det opp her nå. Jeg synes det er greit at departementet sier at de vil fremme reviderte retningslinjer omkring dette i løpet av første halvår 1999. Så får vi se hva som der kommer. Det er grunnlaget for at vi nå oversender dette forslaget.




 Flere har ikke bedt om ordet til sak nr. 3.

(Votering, se side 2627)





                    

 Under debatten har Steinar Bastesen

på vegne av Tverrpolitisk Folkevalgte tatt opp det forslag som

er gjengitt i innstillingen, og samtidig gjort dette om til et oversendelsesforslag.

Forslaget endres i tråd med dette og får følgende

ordlyd:

«Det

henstilles til Regjeringen å sette ned et utvalg som skal

vurdere nærings- og samfunnsmessige konsekvenser

av praktiseringen av revidert «Ny landsplan for nasjonalparker» samt

naturvernloven. Utvalget bør også fremme forslag

om at slike konsekvensanalyser skal følge alle verneforslag

om at disse konsekvensanalysene skal forelegges Stortinget

før det fattes vedtak i store vernesaker.»

Presidenten foreslår at dette forslag

oversendes Regjeringen uten realitetsvotering. – Det anses

vedtatt.

Komiteen hadde innstillet:

Dokument nr. 8:16 (1998-99) – forslag

fra stortingsrepresentant Steinar Bastesen om nedsettelse

av et utvalg for vurdering av nærings- og samfunnsmessige

konsekvenser ved praktiseringen av landsplan for nasjonalparker

og naturvernloven – vedlegges protokollen.

Votering:

Komiteens innstilling bifaltes enstemmig.


                    
                    

