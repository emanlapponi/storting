 Vi er kommet til sak nr. 2 på dagens
kart. 





                
                
                

Voteringen i en sak finnes i slutten av referatet for hver enkelt sak.


            


            

 Det foreligger ikke noe referat.
Derimot er det omdelt på representantenes plasser et dokument som
er levert over talerstolen i dag. Presidenten gjør oppmerksom
på at han vil foreslå at dette dokument refereres ved
et senere møte. – Det anses bifalt.





                    
                    
                    

  Ærede medrepresentanter!

Tidligere stortingsrepresentant Aase Lionæs
er død.

Da Aase Lionæs i 1977 sa takk for
seg etter 24 år på Stortinget, oppsummerte hun
sitt politiske liv slik: «Jeg har sett fattigsamfunnets
død og velferdsstatens fødsel.»

Det er en av arbeiderbevegelsens «grand
old ladies» som nå er borte. I hele sitt liv var
hun et aktivt politisk menneske, med en brennende tro på frihet
og rettferdighet. Hun var en av dem som preget norsk arbeiderbevegelse
i de første 20 årene etter krigen. Den gang befant det
seg bare en håndfull kvinner på Stortinget. Hun
var respektert og beundret, men også omstridt, ikke minst
for sine handlinger som formann i Nobelkomiteen og sine protester
mot avgjørelser komiteen traff etter at hun forlot den
etter 30 års medlemskap.

Aase Lionæs var en foregangskvinne,
både i Norge og i det internasjonale samfunn. Hun var den
første kvinnen i Presidentskapet, den første kvinnen
i Stortingets finanskomite, og den første kvinnen som satte
fram forslag på vegne av regjeringen i FNs hovedforsamling.
Hun var delegat til FN i hele 20 år, og var en av drivkreftene
bak FN-konvensjonen som gir kvinner like politiske rettigheter i
alle land.

Hun kunne ikke akseptere diskriminering, heller
ikke mot kvinner i Kirken. Som en konsekvens av dette ble hun også en
ivrig talskvinne for kvinnelige prester i Norge. På samme
vis stod hun i fremste rekke i kampen for en liberal abortlov i
Norge og for kvinners rett til selv å bestemme over sine
svangerskap.

Det var først og fremst den sosiale
nøden på Grünerløkka i 20-årene
som fikk Aase Lionæs til å våkne politisk.
Etter at hun hadde tatt sin universitetseksamen i sosialøkonomi,
stilte hun hele sin arbeidskraft og alle sine kunnskaper i arbeiderbevegelsens
tjeneste. Hun var vararepresentant til Stortinget i perioden 1954-57.
Mesteparten av denne perioden møtte hun fast, først
mens Rakel Seweriin var statsråd, og deretter for Einar
Gerhardsen i hans periode som statsminister. Fra 1958 ble hun fast stortingsrepresentant
for Arbeiderpartiet fra Oslo.

Sitt sosiale sinnelag fikk hun kanskje best
demonstrert da hun etter krigen på vegne av Flyktningerådet
og Redd Barna reiste rundt i flyktningleirene i det krigsherjede Europa
for å utføre det vanskelige oppdrag det var å plukke
ut de flyktningene som Norge kunne motta. Aase Lionæs valgte
dem som hadde det vanskeligst blant flyktningene, dem som ingen
andre ville ta ansvar for.

Aase Lionæs var uforsonlig overfor
urettferdighet og diktatur. I 1930-årene kjempet hun mot
Hitler og Franco, i 1950-, 60- og 70-årene sloss hun mot
det sovjetiske kommunistdiktaturet.

Likevel er det ordet «lojalitet» og
ikke «strid» som står sterkest tilbake
når ettermælet til Aase Lionæs skal skrives – lojalitet
overfor arbeiderbevegelsens ideer, lojalitet overfor det parti hun
valgte, og som valgte henne, lojalitet overfor sine venner i Israel,
i Sovjetunionen og i Norge, lojalitet overfor demokratiet.

Vi minnes Aase Lionæs med dyp respekt
og lyser fred over hennes minne.

Representantene påhørte stående
presidentens minnetale.

  Fra den norske delegasjon til Europarådets
1999-sesjon, 1. del, i Strasbourg foreligger søknad, undertegnet
av delegasjonens leder, stortingsrepresentant Tom Thoresen. Søknaden
gjelder permisjon for representantene Olav 

Akselsen

,
Aud 

Blattmann

, Annelise 

Høegh

, Jan 

Simonsen

 og Tom 

Thoresen

 i
tiden fra og med 26. januar til og med 28. januar, og for representanten
Jorunn 

Ringstad

 i dagene 27. og 28. januar.

Etter forslag fra presidenten ble enstemmig
besluttet:

1.	Søknaden behandles straks
og innvilges.

2.	Følgende vararepresentanter innkalles for å møte
i permisjonstiden:

For Vest-Agder fylke: Rolf Terje 

Klungland

For Hordaland fylke: Gard 

Folkvord

For Oslo: Anders C. 

Sjaastad

For Rogaland fylke: Torill Haaland

 Horpestad

For Sogn og Fjordane fylke: Nils R. 

Sandal

For Østfold fylke: Morten 

Olsen

  Representanten Jørgen Holte
vil fremsette et privat forslag.

 På vegner av representantane Lars
Gunnar Lie, Terje Johansen og meg sjølv vil eg fremme forslag
om mellombels å gjeninnføre ordninga med frakttilskot
av drivstoff over statsbudsjettet frå        1. februar
1999 til og med 30. juni 1999.

 Forslaget vil bli behandlet på reglementsmessig
måte.





                    
                    
                    

