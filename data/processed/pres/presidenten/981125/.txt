  Det foreligger ikke noe referat.





                    
                    
                    

 Representantene Anne Brit 

Stråtveit

, Haakon 

Blankenborg

,
Dag 

Danielsen

, Morten 

Lund 

og Siri
Frost 

Sterri

, som har vært permittert,
har igjen tatt sete. 

Fra representanten Fridtjof Frank Gundersen
foreligger søknad om velferdspermisjon i dagene 26. og
27. november. 

Etter forslag fra presidenten ble enstemmig
besluttet:

		Søknaden behandles straks
og innvilges. 

		Vararepresentanten, André 

Kvakkestad

,
innkalles for å møte i permisjonstiden.

 Som forsamlingen er kjent med, har
det i løpet av det siste døgn blitt klart at regjeringspartiene, Høyre
og Fremskrittspartiet har blitt enige om en budsjettløsning
som innebærer at det bl.a. vil kunne fattes vedtak om rammene
for 1999-budsjettet ved avslutningen av finansdebatten. Den løsning
som de nevnte partiene har kommet fram til, er av avgjørende
betydning for gjennomføringen av den debatten som Stortinget
etter planen nå står foran. Det er imidlertid
slik at på dette tidspunkt er det svært få av
de tilstedeværende som har den nødvendige innsikt
i de nye forslag som vil foreligge som alternativer til de forslag
som går fram av de innstillingene som er grunnlaget for
debatten. På denne bakgrunn har det i morges vært
avholdt et møte med lederne for partigruppene, der den
oppståtte situasjon ble drøftet. Representantene
for de partier som er involvert i den nevnte budsjettløsning,
har meddelt at et oppsett som klargjør innholdet i de nye
forslag, vil kunne foreligge i løpet av formiddagen. Det
vil selvfølgelig være behov for tid til å sette
seg inn i detaljene og forutsetningene for de nye forslagene, før
man vil kunne gå til en debatt der disse elementer vil
spille en sentral rolle. 

Den nye løsningen fører også til
såpass omfattende tekniske endringer i skatte- og avgiftsopplegget
at det, sammen med behovet for en politisk vurdering av den nye
løsningen, har medført enighet om at finansinnstillingene,
Budsjett-innst. S. I og Budsjett-innst. S. nr. 1, bør sendes
tilbake til komiteen, slik at det kan bli avgitt tilleggsinnstillinger
som kan ivareta den nye situasjon. 

Ut fra det som kom fram i det omtalte møte
i dag morges, har man derfor kommet til at det vil være
riktig å utsette finansdebatten til mandag den 30. november,
og at møtet da vil begynne kl. 9. Det vil da bli tatt sikte
på å gjennomføre debatten på én
dag. Presidenten minner representantene om at det på bakgrunn
av disse opplysninger, kan være nyttig og nødvendig å vurdere
sine reiseplaner. 

Presidenten vil derfor foreslå at
innstillingene under sakene nr. 1 og 2 på dagens kart sendes
tilbake til finanskomiteen. Det gjelder altså Budsjett-innst.
S. I og Budsjett-innst. S. nr. 1.  – Det anses vedtatt.

Sakene nr. 3 og 4 på dagens kart tas
av kartet, for å føres opp på kartet
for Stortingets møte 30. november. 

Det tas sikte på at det blir holdt
møte i Stortinget torsdag med endret møtekart,
under forutsetning av at det foreligger saker til behandling. Fredagens
møte blir avholdt i henhold til det utsendte ukeprogram. 

Med henvisning til § 26 i
Stortingets forretningsorden vil presidenten foreslå at
ukeprogrammet endres slik at det settes møte i Odelstinget
umiddelbart etter dette møtet. – Det anses vedtatt. 





                    
                    
                    

